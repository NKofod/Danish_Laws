 I medfør af §§ 9, 10, 41 og 65 i lov om styrelsen af kommunernes  

 skolevæsen og af virksomhed efter lov om fritidsundervisning m.v., jfr.  

 lovbekendtgørelse nr. 24 af 20. januar 1978, fastsættes følgende  

 bestemmelser:
Tidspunktet for valgenes afholdelse § 1.  I forbindelse med de almindelige valg til de  

 kommunale råd påhviler det de nyvalgte råd at sørge for, at der snarest  

 muligt efter, at rådene har konstitueret sig, foretages valg af skolenævn og  

 skolekommissioner.
Om tiden for foretagelse af valg af skoleråd ved  

 gymnasieskoler gælder reglerne i kapitel 4.
Valg af skolenævn ved kommunale skoler § 2.  Ved hver folkeskole under kommunens skolevæsen  

 oprettes et skolenævn på 5 eller 7 medlemmer efter kommunalbestyrelsens  

 bestemmelse, jfr. dog stk. 2. Medlemstallet retter sig efter skolens  

 størrelse og behøver ikke at være det samme for alle skolenævnene i kommunen.  

 Skolenævnet oprettes for hver selvstændig skole med eventuelt derunder  

 henlagte skoleafdelinger.
 Stk. 2.  Er der ved en skole oprettet en eller flere  

 specialklasserækker, tiltrædes skolenævnet af 2 medlemmer, der repræsenterer  

 disse klasserækker i nævnet, som da skal bestå af 7 eller 9 medlemmer.
 Stk. 3.  Ved en specialklasserække forstås helt eller  

 delvis årgangsdelte specialklasser for elever i alle de aldersgrupper i den  

 undervisningspligtige alder, som i øvrigt modtager undervisning på skolen.
 Stk. 4.  Kommunalbestyrelsen kan som en fælles ordning  

 for alle kommunens skoler bestemme, at et af dens medlemmer deltager i  

 skolenævnets møder uden stemmeret.
§ 3.  Skolenævnets medlemmer vælges af og blandt  

 skolens forældrekreds samt de personer, der efter stk. 3 tillægges valgret og  

 valgbarhed som forældre.
De i § 2, stk. 2, nævnte medlemmer vælges alene af  

 og blandt forældrene til børn, der er elever i de pågældende klasser, men  

 disse forældre deltager også i valget af de øvrige medlemmer.
Stk. 2.  Ved en skoles forældrekreds forstås de  

 personer, der på valgets tidspunkt har forældremyndigheden over børn, der er  

 indskrevet i skolen, herunder den eller de personer, til hvem  

 forældremyndigheden over et barn personligt er overdraget med overøvrighedens  

 godkendelse.
Indskrivning af et barn kan finde sted fra begyndelsen af det  

 kalenderår, i hvilket barnet fylder 5 år, jfr. folkeskolelovens § 36, stk. 1.
 Stk. 3.  Der tillægges følgende personer valgret og  

 valgbarhed som forældre, såfremt de fremsætter begæring herom over for  

 skolens leder:
1. Personer, der i henhold til lov om social bistand  

 har modtaget et barn, der er indskrevet i skolen, i døgnpleje, og til hvem  

 plejetilladelse eller anden tilladelse, der kan ligestilles hermed, med  

 hensyn til det pågældende barn er meddelt senest et år før tidspunktet for  

 valgets afholdelse.
Forældremyndighedens indehaver(e) kan ikke samtidig  

 deltage i valget.
 2. Den, der har indgået ægteskab med indehaveren af  

 forældremyndigheden over et barn, der er indskrevet i skolen, såfremt den  

 pågældende tilhører samme husstand som forældremyndighedens indehaver og  

 barnet.
 3. Faderen til et barn, der er indskrevet i skolen,  

 såfremt faderskabet er retligt fastslået, og den pågældende tilhører samme  

 husstand som forældremyndighedens indehaver og barnet.
 Begæringen skal være bilagt fornøden dokumentation for, at de under nr.  

 1-3 nævnte betingelser er opfyldt, det vil sige:
ad 1) en senest et år før tidspunktet for valgets afholdelse meddelt  

 plejetilladelse eller anden tilsvarende tilladelse med hensyn til det  

 pågældende barn, ad 2) vielsesattest samt attest fra folkeregistret og ad 3) fødselsattest eller dåbsattest samt attest fra folkeregistret.
 Stk. 4.  Forældre til børn, der midlertidigt opholder  

 sig på en observationsskole, er valgberettigede og valgbare ved valg af  

 skolenævn ved den skole, hvorfra henvisningen til observationsskole har  

 fundet sted.
 Stk. 5.  Forældre til børn, der med virkning fra 1.  

 august er endeligt optaget i en anden folkeskole end den, hvor de er elever  

 på valgets tidspunkt, deltager kun i valg af skolenævn ved børnenes nye  

 skole.
 Stk. 6.  Medlemskab af skolenævnet er udelukket for  

 enhver, der gør tjeneste ved den pågældende skole.
§ 4.  Skolens leder sørger for, at der udarbejdes en  

 liste over de personer, der er valgberettigede ved valg af skolenævn ved  

 skolen.
Listen udarbejdes på grundlag af skolens protokol/kartotek samt  

 eventuelle begæringer i henhold til § 3, stk. 3. Ved skoler med  

 specialklasserækker udarbejdes der tillige en særlig liste over de personer,  

 der er valgberettigede i henhold til § 3, stk. 1, 2. pkt.
Stk. 2.  Valglisten (valglisterne), der ikke må  

 indeholde oplysning om de pågældendes CPR-nr., skal være fremlagt til  

 eftersyn på skolen senest 14 dage før det i § 6 nævnte møde og indtil udløbet  

 af den i 2. pkt. nævnte frist.
Eventuelle anmodninger om opførelse på  

 valglisten (valglisterne) eller om ændring heri fremsættes over for skolens  

 leder senest kl. 16 den 7. dag efter tidspunktet for listens (listernes)  

 fremlæggelse til eftersyn.
Valgbestyrelsen (§ 5) afgør snarest muligt  

 derefter og senest 2 dage før det i § 6 nævnte møde, om eventuelle rettidigt  

 fremsatte anmodninger kan tages til følge, og giver samtidig den eller de  

 personer, hvem afgørelsen angår, skriftlig underretning herom.
Klage over  

 valgbestyrelsens afgørelse kan indgives efter reglerne i § 22.
§ 5.  Den nyvalgte kommunalbestyrelse udpeger på sit  

 konstituerende møde for hver skole en valgbestyrelse, der består af skolens  

 leder, formanden for det afgående skolenævn og et kommunalbestyrelsesmedlem  

 med sidstnævnte som formand.
Valgbestyrelsen forestår valg af skolenævnet ved  

 den pågældende skole.
Valgberettigede kan bistå som medhjælp for  

 valgbestyrelsen.
Stk. 2.  Kommunalbestyrelsen bekendtgør offentligt på  

 den af kommunalbestyrelsen sædvanligt benyttede måde - i hvilket tidsrum valglisten (valglisterne) er fremlagt til eftersyn på  

 skolen, - tidspunktet for seneste fremsættelse af anmodning om opførelse på listen  

 (listerne) eller ændringer heri og - tidspunktet for afholdelse af det i § 6 nævnte møde og for seneste  

 indlevering af kandidatlister og eventuel afholdelse af afstemning, herunder  

 oplysning om afstemningsstedet.
 Valgbestyrelsen sørger for, at der desuden gives hjemmene skriftlig  

 meddelelse herom og om de regler, der gælder for valget.
§ 6.  Kommunalbestyrelsen indkalder de valgberettigede  

 ved de enkelte skoler til et møde senest 3 uger efter det første  

 kommunalbestyrelsesmøde efter det konstituerende møde.
På mødet giver  

 valgbestyrelsen en redegørelse for de regler, der gælder for valget.
Kun  

 valgberettigede kan deltage.
 Stk. 2.  Kandidatlister skal være indleveret til  

 formanden for valgbestyrelsen eller til en af denne angivet adresse senest  

 kl. 16 den 7. dag efter det i stk. 1 nævnte møde.
Stk. 3.  En kandidatliste kan indeholde navnene på  

 indtil det dobbelte antal kandidater af det antal, der skal vælges.
Den  

 rækkefølge, hvori kandidaterne opstilles, skal fremgå af listen.
Hver  

 kandidatliste skal være underskrevet af mindst 5 og højst 15 valgberettigede  

 som stillere.
Ingen kan være stiller for mere end een kandidatliste eller for  

 en liste, hvorpå den pågældende selv er opført som kandidat.
Er der mangler  

 ved affattelsen af en kandidatliste, fastsætter valgbestyrelsen en rimelig  

 frist for manglernes afhjælpning.
Stk. 4.  Er der ved udløbet af fristen for  

 kandidatlisters indgivelse kun indleveret een gyldig liste (ved skoler med  

 specialklasserækker desuden een kandidatliste vedrørende specialklasserne),  

 bortfalder valget.
Det fornødne antal af de på listen (listerne) opførte  

 kandidater erklæres for valgt uden afstemning i den rækkefølge, hvori de er  

 opført på listen.
De ikke valgte kandidater betragtes som stedfortrædere for  

 de valgte i den rækkefølge, hvori de er opført på listen.
Valgbestyrelsen  

 giver meddelelse om valget efter bestemmelserne i § 9, 2. og 3. pkt.
 Stk. 5.  Er der ved udløbet af den i stk. 2 nævnte frist  

 indleveret mere end een kandidatliste (eller ved skoler med  

 specialklasserækker mere end een kandidatliste vedrørende specialklasserne),  

 skal valg snarest muligt derefter afholdes efter reglerne i §§ 7-14.
§ 7.  Ved afstemningen, der skal være hemmelig, skal  

 der være adgang til afstemning i mindst 6 timer, og det skal ved tidens  

 fastsættelse iagttages, at der bliver lejlighed til at afgive stemme efter  

 sædvanlig arbejdstids ophør.
Afstemningen må ikke afsluttes, så længe der er  

 valgberettigede til stede, der endnu ikke har kunnet komme til at afgive  

 stemme.
 Stk. 2.  Afstemningen sker på grundlag af listen  

 (listerne) over de valgberettigede.
 Stk. 3.  Stemmematerialet, herunder trykte eller  

 duplikerede stemmesedler, tilvejebringes ved valgbestyrelsens foranstaltning.
 § 8.  Valgbestyrelsen tildeler hver kandidatliste et  

 nummer og efter ønske eventuelt en listebetegnelse.
Stk. 2.  Stemmesedlen skal indeholde en overskrift, der  

 angiver skolens navn og hvilket valg, der er tale om, samt et felt for hver  

 kandidatliste med angivelse af dennes nummer og eventuelle listebetegnelse.
I  

 hvert felt skal under nummeret og den eventuelle listebetegnelse angives  

 navnene på samtlige listens kandidater i den rækkefølge, hvori de er anmeldt  

 af stillerne.
Stemmesedlen må ikke være påført andet end det her nævnte.
 Stk. 3.  Afstemningen foretages ved, at den  

 valgberettigede mærker stemmesedlen med et kryds i feltet ud for den  

 kandidatliste, for hvilken han vil afgive sin stemme. Ønsker den  

 valgberettigede en bestemt af listens kandidater valgt, sætter han krydset ud  

 for denne kandidats navn.
§ 9.  Stemmeoptællingen og opgørelsen af afstemningen  

 foretages af valgbestyrelsen straks efter afstemningens afslutning og under  

 overværelse af tilstedeværende valgberettigede.
Valgbestyrelsen underretter  

 de valgte repræsentanter og stedfortrædere om valget.
Afstemningens resultat  

 meddeles kommunalbestyrelsen, der offentliggør resultatet.
 § 10.  Ved opgørelse af valget afgøres det efter  

 reglerne i stk. 2 først, hvor mange kandidater hver kandidatliste har fået  

 valgt.
Stk. 2.  Det for hver kandidatliste afgivne stemmetal  

 deles med 1, 2, 3 osv., indtil hvert stemmetal er delt med et tal så stort  

 som det antal mandater, der i det højeste vil kunne tilfalde vedkommende  

 kandidatliste.
Den største af de således fremkomne kvotienter giver den  

 liste, den er tilfaldet, ret til medlem nr. 1, den næststørste kvotient giver  

 den liste, den er tilfaldet, ret til medlem nr. 2 og således fremdeles,  

 indtil det antal medlemmer, der skal vælges, er fordelt mellem de forskellige  

 kandidatlister.
Er kvotienterne lige store, gør lodtrækning udslaget.  

 Lodtrækningen foretages af valgbestyrelsens formand i de tilstedeværendes  

 påsyn.
 § 11.  Når det på den i § 10 omhandlede måde er  

 opgjort, hvor mange repræsentanter hver kandidatliste har fået valgt,  

 bestemmes det efter reglerne i stk. 2-7, hvilke af listernes kandidater der  

 skal erklæres for valgt.
 Stk. 2.  Særskilt for hver kandidatliste fordeles de  

 stemmesedler, som er afgivet for listen, således at stemmesedler med kryds ud  

 for navnet på en af listens kandidater samles for sig efter navnet på den  

 kandidat, for hvilken afkrydsning er sket (personlige stemmer).
 Stk. 3.  Stemmesedler, der er afkrydset ud for  

 kandidatlistens nummer (listebetegnelse) eller ud for navnene på flere af  

 listens kandidater eller over hele kandidatlistens felt på stemmesedlen eller  

 i øvrigt på en sådan måde, at det ikke med sikkerhed fremgår, hvilken  

 kandidat den valgberettigede har villet give sin stemme, samles for sig  

 (listestemmer).
 Stk. 4.  Når samtlige for kandidatlisten afgivne  

 stemmesedler er fordelt på denne måde, optælles det, hvor mange stemmer hver  

 kandidat har fået (personlige stemmer), og hvor mange stemmer der i øvrigt er  

 afgivet for listen (listestemmer).
Stk. 5.  Valgbestyrelsen udfinder derefter det  

 fordelingstal, der vil være at lægge til grund for hver kandidatliste ved  

 kandidaternes udvælgelse af listen.
Dette tal udfindes ved at dividere  

 antallet af samtlige for kandidatlisten afgivne stemmer (listestemmer såvel  

 som personlige stemmer) med et tal, der er een større end det antal  

 repræsentanter, listen har fået valgt.
Det fremkomne forholdstal, forhøjet  

 til det følgende hele tal, er fordelingstallet for den pågældende  

 kandidatliste.
Stk. 6.  Særskilt for hver kandidatliste fordeler  

 valgbestyrelsen derpå listestemmerne, jfr. stk. 3, til listens kandidater på  

 følgende måde: Til det antal personlige stemmer, som er opnået af den som nr.  

 1 på kandidatlisten opførte kandidat, lægges et så stort antal listestemmer,  

 at fordelingstallet nås.
De listestemmer, der herefter bliver tilovers,  

 lægges derpå til de personlige stemmer, som nr. 2 på kandidatlisten har  

 opnået, indtil fordelingstallet nås, og på tilsvarende måde forholdes for de  

 øvrige kandidaters vedkommende i den rækkefølge, hvori deres navne er opført  

 på listen.
Når på denne måde samtlige listestemmer er fordelt på listens  

 kandidater, erklæres de kandidater, der har opnået fordelingstallet, eller  

 de, som ved personlige stemmer har fået et større antal stemmer end  

 fordelingstallet, for valgt i den rækkefølge, hvori de er opført på listen.  

 Tilkommer der listen flere mandater, erklæres i rækkefølge efter størrelsen  

 af de opnåede stemmetal (personlige stemmer og listestemmer tilsammen) så  

 mange af listens øvrige kandidater for valgt, som endnu skal vælges for  

 listen.
Har to kandidater opnået samme stemmetal, og kan kun een opnå valg,  

 erklæres den kandidat, der står først på kandidatlisten, for valgt.
 Stk. 7.  Skal der for en kandidatliste vælges flere  

 repræsentanter end det antal kandidater, der er opført på listen, overføres  

 det eller de overskydende mandater til den (de) af de øvrige kandidatlister,  

 der ifølge den i § 10 foretagne fordeling er nærmest berettiget hertil.
 § 12.  De på en kandidatliste opførte kandidater, der  

 ikke erklæres for valgt, betragtes som stedfortrædere for de valgte af samme  

 liste i rækkefølge efter størrelsen af de opnåede stemmetal, jfr. § 11, stk.  

 6.
 § 13.  Skolens leder og lærerpersonale har pligt til  

 at bistå ved udfærdigelsen af listen (listerne) over de valgberettigede og  

 ved afstemningens tilrettelæggelse efter skolelederens nærmere bestemmelse.  

 Der ydes et vederlag, hvis størrelse fastsættes af kommunalbestyrelsen.
 § 14.  Valgets omkostninger påhviler kommunen.
Valg af skolekommission § 15.  I hver kommune oprettes en skolekommission.
 Stk. 2.  Har kommunalbestyrelsen 15 medlemmer eller  

 derover, består kommissionen af:
1. 7 medlemmer valgt af kommunalbestyrelsen blandt de  

 personer, der er valgbare til denne.
Mindst 4 af disse medlemmer skal være  

 medlemmer af kommunalbestyrelsen.
 2. 5 medlemmer valgt af og blandt medlemmerne af  

 skolenævnene.
3. 1 medlem valgt af og blandt medlemmerne af  

 ungdomsskolenævnet.
Stk. 3. Valget af medlemmer foretages således:
1. De i stk. 2, nr. 1, nævnte medlemmer vælges efter  

 reglerne i lov om kommunernes styrelse.
Valget finder sted senest på  

 kommunalbestyrelsens første møde, efter at det under nr. 2 omhandlede valg af  

 skolenævnsmedlemmer til skolekommissionen har fundet sted.
2. De i stk. 2, nr. 2, nævnte medlemmer samt  

 stedfortrædere for disse vælges, så snart forældrekredsenes valg af  

 skolenævnsmedlemmer er afsluttet, og valget foregår under ledelse af et af  

 kommunalbestyrelsen blandt dens medlemmer udpeget medlem, der indkalder de  

 valgte skolenævnsmedlemmer til foretagelse af valget ved skriftlig  

 indkaldelse af hvert enkelt medlem med et passende varsel.
Valget foretages  

 efter reglerne for forholdstalsvalg, såfremt dette forlanges af nogen af de  

 valgberettigede.
Forholdstalsvalg forudsætter, at der foretages gruppedeling  

 i valgforsamlingen.
Først foretages fordeling af medlemmer mellem grupperne i  

 forhold til disses størrelse.
De grupper, der på grundlag af  

 forholdstalsvalgmåden kan vælge eet eller flere medlemmer til  

 skolekommissionen, må derefter udpege et tilsvarende antal stedfortrædere til  

 denne.
Er et skolenævnsmedlem forhindret i at deltage i valget af medlemmer  

 til skolekommissionen, kan de skolenævnsmedlemmer, der er valgt på den  

 pågældende kandidatliste, forlange stedfortræderen indkaldt til at deltage i  

 valghandlingen.
Kommunalbestyrelsen afgør i tvivlstilfælde, om betingelserne  

 for stedfortræderens indkaldelse er til stede.
 3. Det i stk. 2, nr. 3, nævnte medlem samt en  

 stedfortræder for dette medlem vælges, så snart det nyvalgte ungdomsskolenævn  

 har konstitueret sig.
Stk. 4.  Har kommunalbestyrelsen 13 eller 11 medlemmer,  

 består skolekommissionen af i alt 11, henholdsvis 9 medlemmer.
De i stk. 2  

 nævnte medlemstal på 7, 5 og 1 ændres i så fald til 6, 4 og 1, henholdsvis 5,  

 3 og 1. Mindst 3 af de af kommunalbestyrelsen valgte medlemmer skal i disse  

 tilfælde være medlemmer af kommunalbestyrelsen.
Valget af medlemmer og  

 stedfortrædere for disse foretages i øvrigt efter reglerne i stk. 3.
 Stk. 5.  Har kommunalbestyrelsen mindre end 11  

 medlemmer, fastsætter undervisningsministeriet, direktoratet for folkeskolen  

 og seminarier m.v., efter indstilling fra kommunalbestyrelsen  

 skolekommissionens sammensætning.
 Stk. 6.  For kommuner, der i medfør af § 64 i lov om  

 kommunernes styrelse har en godkendt magistratsordning, kan  

 undervisningsministeriet, direktoratet for folkeskolen og seminarier m.v.,  

 efter indstilling fra kommunalbestyrelsen fastsætte en særlig ordning med  

 hensyn til skolekommissionens sammensætning.
Valg af skoleråd ved gymnasieskoler § 16.  Ved hver amtskommunal gymnasieskole oprettes et  

 skoleråd, der består af:
 1. 1 medlem valgt af amtsrådet blandt dettes  

 medlemmer.
 2. 2 medlemmer valgt af og blandt skolens forældre.
 3. Rektor.
 4. Lærerrådets formand samt yderligere et af  

 lærerrådets medlemmer.
5. 2 elever valgt af og blandt skolens elever.
Er der  

 til skolen knyttet kursus til højere forberedelseseksamen, skal den ene af  

 elevrepræsentanterne være elev på dette kursus.
 6. 1 medlem valgt af og blandt de tekniske og  

 administrative medarbejdere, der er ansat ved skolen.
 Stk. 2.  Valget af medlemmer foretages således:
1. Det i stk. 1, nr. 1, nævnte medlem vælges efter  

 reglerne i lov om kommunernes styrelse på amtsrådets konstituerende møde  

 eller snarest muligt derefter.
Valget gælder for amtsrådets valgperiode.
2. Amtsrådet udpeger på sit konstituerende møde for  

 hver skole en valgbestyrelse, der består af rektor og et amtsrådsmedlem med  

 sidstnævnte som formand.
Valgbestyrelsen forestår valg af de i stk. 1, nr. 2,  

 nævnte medlemmer.
Reglerne i § 3, stk. 1-3, finder tilsvarende anvendelse ved  

 valget af disse medlemmer, og valget foretages i øvrigt efter reglerne i §§  

 4-13, dog således at valget finder sted ved begyndelsen af et skoleår.
Ved  

 skoler, hvortil der er knyttet kursus til højere forberedelseseksamen, er  

 forældre til elever på dette kursus valgberettigede og valgbare efter samme  

 regler som forældre til elever i gymnasieklasser.
Valget skal være afsluttet  

 senest 30. september og gælder for 2 år.
3. Samtidig med lærerrådets valg af formand vælges det  

 i stk. 1, nr. 4, nævnte yderligere medlem.
Endvidere foretages valg af  

 stedfortrædere for henholdsvis formanden og det nævnte lærerrådsmedlem.  

 Valgene gælder for et skoleår.
4. De i stk. 1, nr. 5, nævnte elevrepræsentanter  

 vælges af og blandt en valgforsamling, der består af alle skolens elever.  

 Valget foretages efter reglerne for forholdstalsvalg, såfremt dette forlanges  

 af nogen af de valgberettigede.
Er der til skolen knyttet kursus til højere  

 forberedelseseksamen, vælges den ene af elevrepræsentanterne dog af og blandt  

 en valgforsamling, der består af eleverne på dette kursus.
Samtidig med valg  

 af medlemmer foretages valg af stedfortrædere for disse.
Valgene, der  

 forestås af skolens rektor, foretages straks ved begyndelsen af et skoleår og  

 gælder for dette skoleår.
5. Det i stk. 1, nr. 6, nævnte medlem vælges af og  

 blandt de tekniske og administrative medarbejdere, der er ansat ved skolen.  

 Samtidig med valg af dette medlem vælges en stedfortræder.
Valgene, der  

 forestås af skolens rektor, foretages straks ved begyndelsen af et skoleår og  

 gælder for dette skoleår.
 Stk. 3.  Omkostningerne ved de i stk. 2 nævnte valg  

 påhviler amtskommunen.
 Stk. 4.  Såfremt en ny amtskommunal gymnasieskole  

 oprettes i løbet af en valgperiode, vælges der snarest muligt et skoleråd ved  

 skolen efter reglerne i stk. 2.
 § 17.  Reglerne i § 16 finder tilsvarende anvendelse  

 ved valg af skoleråd ved Frederiksberg kommunes gymnasieskoler, idet dog  

 kommunalbestyrelsen og kommunen træder i stedet for amtsrådet og  

 amtskommunen.
Almindelige bestemmelser § 18.  Alle valg til skolenævn og skolekommissioner  

 gælder for kommunalbestyrelsens valgperiode, men skolenævn og  

 skolekommissioner fungerer indtil udgangen af den måned, i hvilken nye valg  

 til disse har fundet sted.
 Stk. 2.  Såfremt en ny skole oprettes i løbet af en  

 valgperiode, vælges der snarest muligt et skolenævn ved skolen efter reglerne  

 i kapitel 2.
 Stk. 3.  Ændringer i valgperiodens løb i kommunens  

 skoleforhold, herunder oprettelse af skolenævn efter stk. 2, medfører ikke  

 ændring af skolekommissionens sammensætning.
§ 19.  Når valg til skolenævn, skolekommission og  

 skoleråd er afsluttet, træder henholdsvis skolenævnene, skolekommissionen og  

 skolerådene sammen til valg af formand.
Indtil valg af formand har fundet  

 sted, føres forsædet i skolenævnene af det medlem, der er ældst af alder, i  

 skolekommissionen af det af de af kommunalbestyrelsen valgte medlemmer, der  

 er ældst af alder, og i skolerådene af det af amtsrådet valgte medlem.
Stk. 2.  Er et medlem af et skolenævn eller af  

 skolekommissionen forhindret i at deltage i det konstituerende møde i nævnet  

 eller kommissionen, kan de medlemmer, der er valgt på den pågældende  

 kandidatliste eller af den pågældende gruppe, kræve stedfortræderen indkaldt  

 til at deltage i mødet.
Tilsvarende gælder for de i § 16, stk. 1, nr. 1 og 2,  

 nævnte medlemmer af et skoleråd.
Kommunalbestyrelsen, henholdsvis amtsrådet,  

 afgør i tvivlstilfælde, om betingelserne for stedfortræderens indkaldelse er  

 til stede.
 § 20.  Et medlem af et skolenævn eller af  

 skolekommissionen, der i løbet af valgperioden mister sin valgbarhed som  

 følge af, at den pågældende udmelder sit barn af folkeskolen inden  

 undervisningspligtens ophør og indmelder det i en friskole, en privat  

 grundskole, en gymnasieskole eller i en af de i folkeskolelovens § 33, stk.  

 2, i øvrigt nævnte private eller offentlige skoleformer, skal udtræde af  

 vedkommende nævn eller kommission for resten af valgperioden.
 § 21.  Er der ved ledighed ingen stedfortræder for  

 skolenævnsmedlemmer eller forældrevalgte skolerådsmedlemmer, afholdes  

 suppleringsvalg efter følgende regler:
1. Såfremt kun een skal vælges, afgøres valget ved  

 simpelt flertal.
Valgbestyrelsen sørger for, at der udarbejdes en liste over  

 de valgberettigede, jfr. §§ 3 og 4, og indkalder disse til møde samt modtager  

 kandidatlister m.v. efter reglerne i § 6, stk. 2-4. Er der ved udløbet af den  

 i § 6, stk. 2, nævnte frist indleveret mere end een kandidatliste, skal valg  

 afholdes snarest muligt derefter.
På stemmesedlen opføres alle de anmeldte  

 kandidater i alfabetisk rækkefølge efter efternavnet, indbyrdes adskilt ved  

 en tyk streg mellem hver to navne.
Valgbestyrelsen erklærer den kandidat, der  

 ved afstemningen har fået flere stemmer end nogen anden kandidat, for valgt.  

 De personer, der ikke erklæres for valgt, betragtes som stedfortrædere for  

 alle de forældrevalgte medlemmer af skolenævnet eller skolerådet i rækkefølge  

 efter størrelsen af de opnåede stemmetal.
Med hensyn til afstemningen og  

 stemmeoptællingen m.v. gælder de i §§ 7, 9, 13 og 14 (16, stk. 3) givne  

 regler.
I tilfælde af stemmelighed afgøres valget ved lodtrækning, foretaget  

 af valgbestyrelsens formand.
 2. Såfremt to eller flere skal vælges til samme  

 skolenævn eller skoleråd, finder bestemmelserne i §§ 6-14 (16, stk. 3)  

 tilsvarende anvendelse.
 Stk. 2.  Er der ved ledighed ingen stedfortræder for  

 forældrevalgte medlemmer af skolekommissionen, afholdes valg efter reglerne i  

 § 15, stk. 3, nr. 2.
 § 22.  Klager over valg samt anmodning om fritagelse  

 for valg, jfr. skolestyrelseslovens § 14, stk. 2, og § 41, stk. 2, må inden 8  

 dage efter valgets endelige opgørelse indgives skriftligt til  

 kommunalbestyrelsen/amtsrådet, der efter at have indhentet valgbestyrelsens  

 erklæring over sagen snarest muligt træffer afgørelse i denne.  

 Kommunalbestyrelsens/amtsrådets afgørelse kan inden 4 uger efter, at den er  

 meddelt rette vedkommende, indbringes for amtsrådet/undervisningsministeriet,  

 der træffer den endelige administrative afgørelse.
 Stk. 2.  I tilfælde af omvalg til skolenævn og skoleråd  

 er forholdene på omvalgets tidspunkt afgørende for spørgsmålet om, hvilke  

 personer der har valgret og er valgbare, samt hvilke personer der kan  

 tillægges valgret og valgbarhed i henhold til § 3, stk. 3.
 Ikrafttrædelses- og overgangsbestemmelser  

 m.v.
 § 23.  Bekendtgørelsen har virkning for de valg, der  

 skal finde sted efter kommunalvalget i november 1985.
 Stk. 2.  De hidtidige skolenævn, skolekommissioner og  

 skoleråd fungerer indtil udgangen af den måned, i hvilken valg af nye  

 skolenævn, skolekommissioner og skoleråd har fundet sted efter reglerne i  

 denne bekendtgørelse.
Stk. 3.  Ved de statslige gymnasieskoler, der pr. 1.  

 januar 1986 overtages af amtskommunen/kommunen, foretages valg af skoleråd  

 snarest muligt efter overtagelsen.
Valget af forældrerepræsentanter gælder  

 for perioden indtil 30. september 1987.
 Stk. 4.  Bekendtgørelse nr. 450 af 7. september 1981 om  

 valg af skolekommissioner og skolenævn samt om valg af skoleråd ved  

 gymnasieskoler uden for København ophæves.
 Stk. 5.  Endvidere ophæves anordning nr. 204 af 16. juni  

 1944 om forældremøder og skolenævn ved statens højere almenskoler og  

 bekendtgørelse nr. 205 af 16. juni 1944 angående valg af  

 forældrerepræsentanter til de i anordning af 16. juni 1944 omhandlede  

 skolenævn ved statens højere almenskoler.
