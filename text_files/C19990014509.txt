Cirkulære om  

 senior- og fratrædelsesordninger (Til samtlige ministerier m.v.) 1. Indledning Finansministeriet og Centralorganisationernes  

 Fællesudvalg og Akademikernes Centralorganisation har den 21. september  

 1999 indgået aftale om senior- og fratrædelsesordninger.
Aftalen  

 vedlægges som bilag 1.
 Ved aftalen ændres aldersgrænser på 67  

 år til 65 år for ansatte, som fylder 60 år den 1. juli 1999  

 eller senere.
 Aftalen kan anvendes til at etablere seniorordninger,  

 når ansættelsesmyndigheden vurderer, at det vil være muligt  

 og hensigtsmæssigt at etablere en seniorordning for den enkelte  

 ansattes gradvise tilbagetrækning i form af aftrapning i tid (deltid)  

 og/eller aftrapning i job/charge (retræte).
 Endvidere kan aftalen anvendes til at etablere  

 fratrædelsesordninger i de tilfælde, hvor  

 ansættelsesmyndigheden vurderer, at personalereduktioner er eller  

 forudses at blive nødvendige, eller i de særlige tilfælde,  

 hvor personaletilpasninger kan forudses at blive nødvendige for at  

 rette op på en skæv aldersfordeling.
 Finansministeriet forudsætter dog, at  

 ansættelsesmyndighederne er tilbageholdende med at aftale  

 fratrædelsesordninger, og at der for 60-61 årige medarbejdere  

 alene aftales fratrædelsesordninger, hvis fratrædelsen sker i  

 direkte tilknytning til gennemførelsen af en personalereduktion.
 Finansministeriet vil nøje følge anvendelsen  

 af fratrædelsesordninger.
2. Generelle bemærkninger Etablering af en senior- eller fratrædelsesordning  

 forudsætter naturligt en forståelse mellem den ansatte og dennes  

 chef, idet ordningerne hviler på et frivillighedsprincip.
De  

 økonomiske vilkår aftales med den ansatte, som omfattes af  

 ordningen, men formaliseres af vedkommende organisationsrepræsentant  

 inden for rammerne af aftalen.
 Finansministeriet finder, at ministeriernes departementer  

 i størst muligt omfang bør overlade etablering af senior- og  

 fratrædelsesordninger til de enkelte styrelser, institutioner m.v.
 Centralorganisationerne har tilkendegivet, at de enkelte  

 forhandlingsberettigede organisationer bør overlade retten til at  

 formalisere aftalerne til de lokale tillidsrepræsentanter med henblik  

 på, at der bør være delegeret aftaleret i samme omfang og  

 til samme niveau på arbejdstager- og arbejdsgiversiden.
 Den lokale seniorpolitik og herunder anvendelsen af  

 aftalen om senior- og fratrædelsesordninger forudsættes  

 drøftet i samarbejdsudvalget på normal vis.
3. Seniorordninger Der kan aftales seniorordninger for ansatte, der er fyldt  

 55 år, og som ansøger om aftrapning i tid, dvs. deltid, eller  

 aftrapning i job/charge, dvs. retræte.
 Aftalen giver adgang til, at der for den enkelte ansatte  

 kan aftales en seniorordning, der kombinerer deltid og retræte.
3.1 Deltid - §§ 3-5 Etablering af seniorordning med deltid  

 forudsætter:
1)	at den ansatte er fyldt 55 år og 2)	har været ansat i de seneste 10 år indenfor aftalens  

 dækningsområde, og 3)	at arbejdstiden udgør mindst 15 timer pr. uge efter  

 nedsættelsen, samt 4)	at overenskomsten indeholder hjemmel til  

 deltidsansættelse.
Ansættelsesmyndigheden kan aftale, at der a a 3.2.1. Retræte - §§ 6-9 Etablering af seniorordning med retræte  

 forudsætter:
1)	at den ansatte er fyldt 55 år og 2)	efter ansøgning overgår til en lavere placeret stilling  

 og 3)	har været ansat på fuld tid i de seneste 10 år i  

 en stilling med ledelsesansvar, arbejdsledelse eller i en tilsvarende  

 krævende stilling med hensyn til indhold og omfang inden for aftalens  

 dækningsområde.
 Seniorordning med retræte er ikke begrænset til ansatte i  

 bestemte lønrammer.
Ansættelsesmyndigheden kan a)	med hensyn til pension aftale, a a b)	med hensyn til løn aftale, a 3.2.2. Seniorordning med retræte med aftalt  

 fratrædelsestidspunkt Efter aftale mellem den ansatte og  

 ansættelsesmyndigheden kan det være et led i en seniorordning med  

 retræte, at den pågældende fratræder efter en periode  

 på højst 7 år og senest ved det fyldte 67. år (dog  

 65. år for ansatte, som fylder 60 år den 1. juli 1999 eller  

 senere). I så fald kan det med organisationsrepræsentanten  

 aftales, at overgangen til den lavere løn i retrætestillingen  

 sker på én gang, eller at aftrapningen af det personlige  

 tillæg sker gradvis over en periode på op til 5 år.  

 Overgang til den lavere løn på én gang kan blandt andet  

 anvendes i situationer, hvor der etableres særlige  

 seniorstillinger.
4. Lokal finansiering af seniorordninger Den enkelte ansættelsesmyndighed afholder selv inden  

 for gældende bevillinger alle udgifter, der er forbundet med lokale  

 aftaler om seniorordninger.
4.1. Pensionsdækningsbidrag til FL § 36 Ved seniorordning med retræte er  

 ansættelsesmyndighedens bevilling af, at tjenestemænd og ansatte  

 med tjenestemandspensionsret bevarer retten til at få pension beregnet  

 efter den hidtidige, højere pensionsgivende løn, betinget af,  

 at ansættelsesmyndigheden løbende til FL § 36  

 (Finansstyrelsen) indbetaler et pensionsdækningsbidrag på 15 pct.  

 af differencen mellem den pensionsgivende løn i den hidtidige stilling  

 og den pensionsgivende løn i retrætestillingen.
 Indbetaling af pensionsdækningsbidrag til FL  

 § 36 (Finansstyrelsen) er ligeledes en betingelse for, at  

 ansættelsesmyndigheden kan bevilge, at tjenestemænd og ansatte  

 med tjenestemandspensionsret ved seniorordning med deltid tillægges  

 fuld eller forhøjet pensionsaldermedregning.
 Finansstyrelsen udsender særskilt cirkulære  

 herom.
 5. Mulighed for efterløn, delpension m.v.
 Ansatte, som overgår til deltid, har eventuelt  

 mulighed for at modtage efterløn fra vedkommende  

 arbejdsløshedskasse, der vil kunne oplyse den ansatte nærmere  

 herom.
I nogle tværgående pensionskasser (for  

 arkitekter, agronomer, dyrlæger, ingeniører, jurister,  

 økonomer, farmaceuter, læger og magistre) er der mulighed for  

 fra det 60. år at få delvis alderspension ved overgang til  

 deltidsansættelse.
Vedkommende pensionskasse vil kunne oplyse den  

 ansatte nærmere herom, herunder foretage en konkret beregning.
 Ansatte, der overgår til deltid, har eventuelt  

 mulighed for at modtage social delpension fra vedkommende  

 bopælskommune, der vil kunne oplyse den ansatte nærmere  

 herom.
6. Frivillige fratrædelsesordninger 6.1. Forudsætninger for indgåelse af aftaler om frivillig  

 fratræden Ansættelsesmyndigheden afgør, om aftalen skal  

 anvendes lokalt.
Aftalen kan kun anvendes under de forudsætninger, som  

 er anført i § 10, stk. 3. Der henvises desuden til  

 Finansministeriets tilkendegivelse om tilbageholdende anvendelse af  

 fratrædelsesordninger, jf. pkt. 1.
 Aftale om fratrædelsesordning forudsætter, at  

 den ansatte er fyldt 60 år, men ikke 67 år (dog 65 år for  

 ansatte, som fylder 60 år den 1. juli 1999 eller senere), og at den  

 ansatte søger fratræden på grund af alder.
 Tjenestemænd med tjenestefrihed uden løn kan  

 også omfattes af en fratrædelsesordning.
6.2. Vedrørende enkelte ydelser For tillæggelse af ekstraordinær pensionsalder  

 til tjenestemænd og ansatte med tjenestemandspensionsret, jf.  

 §§ 12 og 16, skal ansættelsesmyndigheden indbetale et  

 kapitalbeløb til FL § 36, jf. pkt. 6.3.1.
 Størrelsen af den supplerende ydelse kan aftales  

 frit inden for de opstillede intervaller, jf. § 11, stk. 2.  

 Udbetaling af den supplerende ydelse ophører ved det fyldte 67.  

 år (dog 65. år for ansatte, som fylder 60 år den 1. juli  

 1999 eller senere). Den supplerende ydelse udbetales 1 gang årligt,  

 første gang i tilknytning til fratrædelsen.
 Fratrædelsesbeløb til overenskomstansatte  

 m.fl., jf. § 13, udbetales ved fratrædelsen, med mindre andet er  

 aftalt lokalt.
Fratrædelsesbeløb efter § 13 kan i visse  

 tilfælde have indflydelse på, fra hvilket tidspunkt et medlem af  

 en arbejdsløshedskasse kan overgå til efterløn.
Da det er  

 vedkommende arbejdsløshedskasse, der som 1. instans træffer  

 afgørelse om tidspunktet for overgang til efterløn, må  

 den ansatte rette henvendelse til arbejdsløshedskassen for  

 vejledning.
6.3. Lokal finansiering af fratrædelsesordninger Den enkelte ansættelsesmyndighed afholder selv inden  

 for gældende bevillinger alle udgifter, der er forbundet med  

 fratrædelsesordninger.
6.3.1. Kapitalbeløb til FL § 36 For tillæggelse af ekstraordinær pensionsalder  

 til tjenestemænd og ansatte med tjenestemandspensionsret skal  

 ansættelsesmyndigheden indbetale et kapitalbeløb til FL  

 § 36 (Finansstyrelsen).
 Finansstyrelsen udsender særskilt cirkulære  

 herom.
7. Ikrafttrædelse Cirkulæret har virkning fra den 1. april 1999.
 Samtidig ophæves Finansministeriets cirkulære  

 nr. 101 af 18. juni 1997 om senior- og fratrædelsesordninger (Fmst. nr.  

 35/97).
Finansministeriet, den 21. september  

 1999 P.M.V.E.B.Ulrik Søborg Pedersen Bilag 1 AFTALE  

 OM SENIOR- OG FRATRÆDELSESORDNINGER KAPITEL 1.
 § 1. Aftalen omfatter:
1)	tjenestemænd i staten og folkekirken, 2)	tjenestemandslignende ansatte, der er ansat ved  

 statstilskudsberettigede institutioner og er medlemmer af statsgaranterede  

 pensionskasser, 3)	tjenestemandslignende ansatte i staten, folkekirken og  

 statstilskudsberettigede institutioner med forsikringsmæssige  

 pensionsordninger, 4)	civilarbejdere i forsvaret, 5)	fastansatte håndværkere i DSB med  

 tjenestemandspensionsret i henhold til lønnings- og  

 klassificeringslovens § 22, stk. 11, og 6)	overenskomstansatte i staten, folkekirken og  

 statstilskudsberettigede institutioner.
Stk. 2. Senior- eller fratrædelsesordninger, for en  

 eller flere ansatte, formaliseres - inden for de i vedkommende kapitel  

 fastsatte rammer - mellem styrelsen og vedkommende  

 organisationsrepræsentant, idet vilkårene afstemmes efter den  

 enkelte ansattes forhold.
Det forudsættes, at centralorganisationerne  

 delegerer aftaleretten.
 KAPITEL 2.
GRADVIS TILBAGETRÆKNING § 2. Kapitel 2 gælder for ansatte, jf.  

 § 1, der er fyldt 55 år, når den enkelte seniorordning  

 træder i kraft, og som ansøger om gradvis tilbagetrækning  

 inden for de i kapitel 2 fastlagte betingelser.
 Stk. 2. Kapitel 2 kan anvendes, når det efter styrelsens  

 vurdering vil være muligt og hensigtsmæssigt at etablere en  

 seniorordning for den enkelte ansattes gradvise tilbagetrækning i form  

 af aftrapning i tid og/eller aftrapning i job/charge.
Aftrapning i tid (deltid) § 3. Etablering af seniorordning med aftrapning i  

 tid forudsætter, at den ansatte, jf. §§ 1 og 2, i de seneste 10  

 år har været ansat inden for staten og folkekirken m.v., jf.  

 § 1.
 Stk. 2. Arbejdstiden skal udgøre mindst 15 timer pr.  

 uge efter nedsættelsen.
 § 4. Styrelsen kan bevilge tjenestemænd og ansatte med  

 tjenestemandspensionsrettigheder fortsat optjening af pensionsalder op til  

 den hidtidige beskæftigelsesgrad.
 § 5. For overenskomstansatte m.fl. med forsikringsmæssig  

 pensionsordning kan styrelsen indbetale et ekstra pensionsbidrag, der  

 højst må svare til forskellen mellem det aktuelle, samlede  

 pensionsbidrag og det samlede pensionsbidrag ved den hidtidige  

 beskæftigelsesgrad.
Aftrapning i job/charge (retræte) § 6. Etablering af seniorordning med aftrapning i  

 job/charge forudsætter, at den ansatte, jf. §§ 1 og 2, efter  

 ansøgning overgår til en lavere placeret stilling efter i de  

 seneste 10 år at have været ansat på fuld tid i en stilling  

 med ledelsesansvar eller arbejdsledelse eller i en tilsvarende krævende  

 stilling inden for staten og folkekirken m.v., jf. § 1.
 § 7. Styrelsen kan bevilge, at tjenestemænd og ansatte  

 med tjenestemandspensionsrettigheder kan bevare retten til at få  

 pension beregnet efter den hidtidige, højere pensionsgivende  

 løn.
 § 8. For overenskomstansatte m.fl. med forsikringsmæssig  

 pensionsordning kan styrelsen indbetale et ekstra pensionsbidrag, der  

 højst må svare til forskellen mellem det samlede pensionsbidrag  

 i den nye stilling og det samlede pensionsbidrag i den hidtidige  

 stilling.
§ 9. Der kan ydes et personligt, ikke-pensionsgivende  

 tillæg, der højst må svare til forskellen mellem  

 lønnen i den hidtidige stilling og lønnen i den nye stilling  

 på tidspunktet for overgangen.
Tillægget skal være fuldt  

 aftrappet efter højst 3 år og skal aftrappes med mindst 1/3 for  

 hver 12 måneder fra overgangen til den nye stilling.
Tillægget  

 bortfalder dog fra måneden efter, den ansatte er fyldt 67 år (for  

 ansatte, som fylder 60 år den 1. juli 1999 eller senere, dog fra  

 måneden efter, den ansatte er fyldt 65 år).
Stk. 2. Hvis det er en forudsætning for seniorordningen,  

 at den ansatte fratræder efter en periode på højst 7  

 år og senest ved det fyldte 67. år (for ansatte, som fylder 60  

 år den 1. juli 1999 eller senere, dog senest ved det fyldte 65.  

 år), kan der aftales en anden aftrapning end den i stk. 1  

 nævnte.
Overgang til lavere løn kan ske på een gang eller  

 ved gradvis aftrapning over en periode på højst 5 år.
 KAPITEL 3.
FRIVILLIG FRATRÆDEN § 10. Kapitel 3 gælder for ansatte, jf. § 1, der er  

 fyldt 60 år, men ikke 67 år (for ansatte, som fylder 60 år  

 den 1. juli 1999 eller senere, dog ikke 65 år), og selv søger  

 fratræden på grund af alder.
 Stk. 2. Kapitel 3 gælder ikke for ansatte, der  

 afskediges eller fratræder af andre grunde som f.eks. sygdom eller  

 anden utilregnelig årsag.
Stk. 3. Kapitel 3 kan anvendes i de situationer, hvor  

 styrelsen vurderer, at personalereduktioner er eller forudses at blive  

 nødvendige, og hvor det i den forbindelse vil være  

 hensigtsmæssigt at fremme den frivillige fratræden.
Hvis ledelsen  

 vurderer, at det kan forudses, at personaletilpasninger kan blive  

 nødvendige for at rette op på en skæv aldersfordeling, vil  

 der i særlige tilfælde kunne indgås en aftale om frivillig  

 fratræden.
Tjenestemænd § 11. Styrelsen kan bevilge tjenestemænd en  

 årlig ydelse som supplement til pensionen indtil det fyldte 67.  

 år (for ansatte, som fylder 60 år den 1. juli 1999 eller senere,  

 dog indtil det fyldte 65. år).
 Stk. 2. Den supplerende ydelse kan udgøre  

 følgende årlige grundbeløb (okt. 1984-niveau):
1)	skalatrin 1-20: mindst 9.200 kr. og højst 13.200 kr.  

 årlig, 2)	skalatrin 21-39: mindst 13.300 kr. og højst 17.300 kr.  

 årlig, 3)	skalatrin 40-53: mindst 17.500 kr. og højst 21.400 kr.  

 årlig.
 For deltidsansatte reduceres den supplerende ydelse dog i  

 forhold til beskæftigelsens omfang.
 Stk. 3. Den supplerende ydelse reguleres efter den af  

 finansministeren fastsatte procentregulering af tjenestemandspensioner.
 § 12. Styrelsen kan tillægge tjenestemænd  

 ekstraordinær pensionsalder og/eller yde et  

 fratrædelsesbeløb i følgende kombinationer:
1)	2 års ekstraordinær pensionsalder og/eller et  

 fratrædelsesbeløb på op til 6 måneders  

 løn, 2)	3 års ekstraordinær pensionsalder og/eller et  

 fratrædelsesbeløb på op til 3 måneders løn,  

 eller 3)	4 års ekstraordinær pensionsalder.
 Stk. 2. Der kan dog maksimalt tillægges  

 ekstraordinær pensionsalder for et tidsrum svarende til perioden fra  

 fratrædelsen til det fyldte 70. år, og ingen tjenestemand kan  

 opnå mere end 37 års pensionsalder.
 Stk. 3. Fratrædelsesbeløb beregnes efter  

 bestemmelsen i § 13, stk. 3.
 Overenskomstansatte m.fl.
§ 13. Styrelsen kan yde et  

 fratrædelsesbeløb til overenskomstansatte m.fl., der har  

 været uafbrudt beskæftiget i staten eller folkekirken i 12, 15  

 eller 18 år.
Fratrædelsesbeløbet svarer til:
1 måneds løn efter 12 års uafbrudt  

 beskæftigelse, 2 måneders løn efter 15 års uafbrudt  

 beskæftigelse, og 3 måneders løn efter 18 års uafbrudt  

 beskæftigelse.
 Stk. 2. I særlige tilfælde kan der ydes et  

 fratrædelsesbeløb svarende til:
2 måneders løn efter 9 års uafbrudt  

 beskæftigelse, 4 måneders løn efter 12 års uafbrudt  

 beskæftigelse, og 6 måneders løn efter 15 års uafbrudt  

 beskæftigelse.
Stk. 3. Fratrædelsesbeløbet beregnes på  

 samme måde som løn under sygdom, dog eksklusiv eget og  

 arbejdsgivers pensionsbidrag.
Der indbetales ikke eget pensionsbidrag og  

 arbejdsgivers pensionsbidrag af fratrædelsesbeløbet, ligesom der  

 ikke betales feriepenge eller særlig feriegodtgørelse af  

 fratrædelsesbeløbet.
 § 14. Styrelsen kan imødekomme en ansats anmodning om  

 at oppebære sædvanlig løn i en tjenestefrihedsperiode af  

 indtil 7 måneders varighed umiddelbart forud for  

 fratrædelsestidspunktet.
 Stk. 2. Tilgodehavende ferie forudsættes i videst muligt  

 omfang afholdt i tjenestefrihedsperioden.
 § 15. Alternativt til §§ 13 og 14 kan styrelsen indbetale  

 ekstraordinære pensionsbidrag for overenskomstansatte m.fl. med  

 forsikringsmæssig pensionsordning.
Stk. 2. Styrelsen kan indbetale 2, 3 eller 4 års  

 ekstraordinære pensionsbidrag (såvel egetbidrag som  

 arbejdsgiverbidrag) til pensionsordningen.
Der kan dog maksimalt ydes  

 ekstraordinære pensionsbidrag for et tidsrum svarende til perioden fra  

 fratrædelsen til det fyldte 70. år.
 Stk. 3. De ekstraordinære pensionsbidrag indbetales een  

 gang for alle og beregnes på grundlag af bidraget i den sidste normale  

 lønudbetaling inden fratrædelsen.
Ikke-tjenestemænd med tjenestemandspensionsrettigheder § 16. Bestemmelsen i § 12 kan ligeledes  

 anvendes for tjenestemandslignende ansatte, der er ansat ved  

 statstilskudsberettigede institutioner og er medlemmer af statsgaranterede  

 pensionskasser, for civilarbejdere i forsvaret og for fastansatte  

 håndværkere i DSB med tjenestemandspensionsret i henhold til  

 lønnings- og klassificeringslovens § 22, stk. 11.
 Stk. 2. Som alternativ til stk. 1 kan i stedet anvendes  

 bestemmelserne i §§ 13 og 14.
 KAPITEL 4.
IKRAFTTRÆDEN OG OPSIGELSE § 17. Aftalen har virkning fra den 1. april  

 1999. Samtidig ophæves aftale af 18. juni 1997 om senior- og  

 fratrædelsesordninger.
 Stk. 2. Aftalen kan af de underskrivende parter hver for deres  

 vedkommende opsiges skriftligt med 3 måneders varsel til en 31. marts,  

 dog tidligst til den 31. marts 2002.
København, den 21. september 1999 Statsansattes Kartel Niels Juul Statstjenestemændenes Centralorganisation II Tommy Agerskov Thomsen Lærernes Centralorganisation Anni Herfort Andersen Overenskomstansattes Centralorganisation Finn Busse Jensen Akademikernes Centralorganisation Svend M.
Christensen Finansministeriet P.M.V.
 E.B.
