A.3 Kombineret Nomenklatur og Brugstariffen A.3.1 Brugstariffen Formål Formålet med EF's Kombinerede Nomenklatur er at sikre ensartet anvendelse  

 af EF's Fælles Toldtarif, således at der anvendes samme toldsats for en  

 konkret vare, uanset hvilket medlemsland den indføres til.
 Den kombinerede Nomenklatur udgør endvidere grundlaget for indsamling og  

 udveksling af oplysninger om Fællesskabets udenrigshandel.
En række særlige fællesskabsforanstaltninger kan ikke tilgodeses inden for  

 rammerne af Den kombinerede Nomenklatur.
Det har derfor været nødvendigt at  

 udarbejde særlige fællesskabsunderopdelinger og optage dem i en Integreret  

 Tarif for De Europæiske Fællesskaber; den benævnes i daglig tale TARIC.
 TARIC indeholder underopdelinger for bl.a. følgende foranstaltninger:
 Toldsuspensioner, toldkontingenter, toldpræferencer, antidumpingtold,  

 importafgifter mv. for landbrugsvarer, referencepriser for vin mv.
 Brugstariffen gengiver opdelingerne fra TARIC, se A.3.1.
Det legale grundlag Det legale grundlag for EF's Kombinerede Nomenklatur og TARIC er Rådets  

 forordning nr. 2658/87 af 23. juli 1987 med ændringer ifølge EF-toldkodeksens  

 artikel 252, stk. 2.
 Den kombinerede Nomenklatur - forkortet til KN - er baseret på Den  

 Internationale Konvention om Det Harmoniserede Varebeskrivelses- og  

 varenomenklatursystem - i daglig tale "Det harmoniserede System",  

 forkortet HS.
 For anvendelsen af Brugstariffen som grundlag for opkrævning af told mv.  

 kan henvises til § 2 i toldloven samt § 46 i toldbehandlingsbekendtgørelsen.
A.3.1 Brugstariffen Grundlaget for Brugstariffens opstilling er HS, KN og TARIC.
 Fra HS kommer opdelingen i afsnit, kapitler, 4-cifrede hovedpositioner og  

 6-cifrede underpositioner samt almindelige tariferingsbestemmelser.
EF's Kombinerede Nomenklatur udgør en sammenbygning af toldopdelinger og  

 statistikopdelinger.
Fra KN kommer de underpositioner, der er identificeret  

 med kodens 7. og 8. ciffer.
Brugstariffens 9. ciffer omfattede oprindeligt yderligere danske  

 statistikopdelinger.
De nationale statistikopdelinger blev ophævet med  

 virkning fra den 1. januar 1993, men af tekniske årsager er det nødvendigt  

 indtil videre at bevare 9. ciffer.
Det vil altid være 0.
TARIC er EF's fælles Brugstarif, der foruden den kombinerede nomenklatur  

 indeholder alle vareopdelinger og toldsatser fra forordninger om  

 antidumpingtold, toldsuspensioner, toldpræferencer og andre  

 toldforanstaltninger.
De yderligere vareopdelinger i TARIC identificeres med  

 kodens 10. og 11. ciffer.
Der sker ofte ændringer af informationerne i TARIC.
Brugstariffen består af 2 dele med i alt 4 bind.
Bind 1-2 indeholder  

 Brugstariffens kolonnedel med toldsatser mv., og bind 3-4 indeholder bilagene  

 1-4 med beskrivelse af forskellige toldordninger.
 Ændringer til Brugstariffen sker løbende ved udsendelse af rettelsesblade.  

 Der udsendes selvstændige serier af rettelsesblade til henholdsvis bind 1-2  

 og bind 3-4. En ajourført Brugstarif udsendes hvert år pr. 1. januar.
A.3.1.1 Anvendelse Varer, som fra lande udenfor EF indføres i det danske toldområde, og  

 varer, som udføres fra det danske toldområde med henblik på udførsel fra EF's  

 toldområde, skal angives for told- og skattemyndighederne.
Fortoldnings- og  

 udførselsangivelser skal for hver varepost indeholde oplysning om varekoden i  

 overensstemmelse med Brugstariffen.
 Varekoden er grundlaget for opkrævning af told mv. og for indsamling af  

 oplysninger til udenrigshandelsstatistikken.
Varer, der fortoldes eller udføres, skal som hovedregel angives med et  

 positionsnummer, også kaldet varekode.
Undtagelser fra denne regel er  

 beskrevet i afsnittene om fortoldning, se A.1 og udførsel, se C.1.
 Positionsnummeret er en 9-cifret eller 11-cifret kode.
Ved udførsel skal de første 9 cifre angives.
Ved fortoldning af varer med  

 oprindelse i lande udenfor EF - ofte betegnet som T 1-varer - skal samtlige  

 11 cifre angives.
I særlige tilfælde skal yderligere angives en 4-cifret  

 tillægskode.
 Når en indført vares position er fundet i Brugstariffen, kan toldsatsen  

 udledes.
 Toldsatsen for varer fra lande uden for EF, den såkaldte  

 "tarifmæssige told", og toldsatsen for varer, der kan opnå  

 EFTA-toldpræference, er anført i Brugstariffens bind 1 eller 2. Her findes  

 også henvisninger til de særlige toldordninger, som er anført i bilagene  

 eller noterne til Brugstariffen.
 Disse toldordninger er nærmere beskrevet i følgende afsnit af denne  

 vejledning:
 Brugstariffen indeholder også markeringer i form af bogstaver og tal for  

 de særlige bestemmelser, som af valutamæssige, sundhedsmæssige,  

 sikkerhedsmæssige, veterinære, plantepatologiske eller andre grunde er  

 fastsat for visse varer; dette er nærmere beskrevet under afsnit A.5.
 I Brugstariffen findes en udførlig vejledning om indholdet og brugen af de  

 fire bind.
