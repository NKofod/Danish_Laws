§ 1 Undervisningsministeren nedsætter 5 råd for de videregående uddannelser  

 inden for Universitetsafdelingens og Erhvervsskoleafdelingens områder:
1. Teknisk Uddannelsesråd 2. Samfundsuddannelsesrådet 3. Naturvidenskabeligt Uddannelsesråd 4. Humanistisk Uddannelsesråd 5. Sundhedsuddannelsesrådet Stk. 2.  I tvivlstilfælde afgør ministeriet under  

 hvilke(t) råd en uddannelse eller en konkret sag henhører.
 Stk. 3.  En fortegnelse over de uddannelser, der er  

 omfattet af det enkelte råds virksomhed, er optaget i forretningsordenen for  

 vedkommende råd, jf. § 10.
§ 2 Rådenes opgaver er:
- at rådgive ministeriet i overordnede uddannelsespolitiske spørgsmål - at følge udviklingen nationalt og internationalt inden for  

 uddannelsessystemet - at følge udviklingen på arbejdsmarkedet - at tage initiativer til analyser m.v., der kan indgå i den politiske  

 beslutningsproces, herunder foreslå overordnede evalueringer af  

 uddannelsesområder - at rådgive ministeriet om uddannelsernes overordnede tilrettelæggelse og  

 overordnede koordinering - at bidrage til udviklingen i uddannelsernes og undervisningens kvalitet - at rådgive ministeriet om konkret stillede spørgsmål § 3 Hvert råd består af en formand, en næstformand og 8 andre medlemmer.
Alle  

 beskikkes af undervisningsministeren i deres personlige egenskab for en  

 periode af 4 år, første gang dog for en periode af 2 år.
 Stk. 2.  Undervisningsministeren udpeger en formand og  

 en næstformand for hvert råd.
§ 4 Formændene for de 5 råd udgør et formandskollegium, som har til opgave - at koordinere rådenes virksomhed og forestå større opgaver, der går på  

 tværs heraf - at bidrage til samarbejde på tværs af uddannelsesområder Stk. 2.  Undervisningsministeren udpeger blandt  

 formændene en formand for formandskollegiet.
 Stk. 3.  Undervisningsministeriet kan rådføre sig med  

 formændene for rådene om løbende sager.
§ 5 Et råd indhenter rådgivning fra en bredere kreds af interessenter ved at  

 afholde møde med disse 1-2 gange årligt.
 Stk. 2.  Rådene kan i fællesskab indkalde udvalgte  

 interessentgrupper til at drøfte emner, der berører alle rådene.
§ 6 Et råd kan efter behov nedsætte underudvalg til varetagelse af de opgaver,  

 der er nævnt i § 2.
§ 7 Undervisningsministeriet varetager sekretariatsbetjening af råd og  

 formandskollegium.
 Stk. 2.  Direktørerne for Universitets- og  

 Erhvervsskoleafdelingerne eller repræsentanter for dem er berettiget til at  

 deltage i rådenes møder.
§ 8 Er der delte meninger i et råd om et spørgsmål, skal alle opfattelser  

 komme til udtryk i rådets rådgivning.
§ 9 Ministeriet afsætter for hvert år en bevillingsramme for hvert råd.
Det  

 påhviler formanden at påse, at udgifterne i forbindelse med rådsarbejdet  

 holdes inden for den afsatte bevilling.
§ 10 Der fastsættes en forretningsorden for hvert råd.
 Stk. 2.  En forretningsorden skal godkendes af  

 Undervisningsministeriet.
§ 11 Vedtægter for de faglige landsudvalg vedrørende videregående uddannelser  

 af 9. november 1984 og vedtægter for Rådet for ingeniøruddannelserne af 9.  

 november 1984 ophæves.
