Nr LSF 192 Forslag til Lov om indgåelse af protokol om ændring af  

 dobbeltbeskatningsoverenskomsten mellem Danmark og Det Forenede Kongerige  

 Storbritannien og Nordirland Fremsat af skatteministeren (Carsten Koch) den 12. marts 1997 Vedtaget ved tredjebehandling den 20. maj 1997 Lov nr. 438 af 10/06/1997 § 1. Protokol af 15. oktober 1996 mellem regeringen i Kongeriget Danmark og regeringen i Det Forenede Kongerige Storbritannien og Nordirland kan tiltrædes på Danmarks vegne.
Protokollen ændrer overenskomsten til undgåelse af dobbeltbeskatning og forhindring af skatteunddragelse for så vidt angår skatter på indkomst og kapitalvinding, undertegnet den 11. november 1980, som ændret ved protokollen, undertegnet den 1. juli 1991. Protokollen af 15.
 oktober 1996 er optaget som bilag til denne lov.
 Stk. 2. Protokollen træder i kraft og finder anvendelse i Danmark  

 efter bestemmelserne i dens artikel XI, stk. 1 og 2.
 § 2. Den skattepligtige indkomst og den personlige indkomst  

 nedsættes for en person, som senest den 12. marts 1997 blev hjemmehørende i  

 Det Forenede Kongerige Storbritannien og Nordirland, og som på denne dato  

 modtog pension, der er omfattet af overenskomstens artikel 18, stk. 2, som  

 indsat ved artikel VIII i protokollen af 15. oktober 1996. Nedsættelsen udgør  

 200.000 kr., dog højst det beløb, som personen modtager i denne pension.  

 Nedsættelsen kan ikke medføre, at den skattepligtige indkomst og den  

 personlige indkomst bliver negativ.
 § 3. Loven træder i kraft dagen efter bekendtgørelsen i  

 Lovtidende.
 § 4. Loven gælder ikke for Færøerne og Grønland.
Bilag PROTOKOL mellem Regeringen i Kongeriget Danmark og Regeringen i Det Forenede Kongerige Storbritannien og Nordirland om ændring af Overenskomsten til undgåelse af dobbeltbeskatning og forhindring af  

 skatteunddragelse for så vidt angår skatter på indkomst og kapitalvinding,  

 undertegnet i København den 11. november 1980, som ændret ved Protokollen  

 undertegnet i London den 1. juli 1991.
Regeringen i Kongeriget Danmark og Regeringen i Det Forenede Kongerige  

 Storbritannien og Nordirland; der ønsker at indgå en protokol om ændring af overenskomsten mellem de  

 kontraherende parter til undgåelse af dobbeltbeskatning og forhindring af  

 skatteunddragelse for så vidt angår skatter på indkomst og kapitalvinding,  

 undertegnet i København den 11. november 1980, som ændret ved protokollen  

 undertegnet i London den 1. juli 1991 (herefter omtalt som  

 »overenskomsten«); er blevet enige om følgende:
ARTIKEL I Artikel 3, stykke 1, litra i), i overenskomsten ophæves og erstattes af  

 følgende:
»i) udtrykket »international trafik« betyde enhver  

 transport med skib eller luftfartøj, der anvendes af et foretagende i en  

 kontraherende stat, bortset fra tilfælde, hvor skibet eller luftfartøjet  

 udelukkende anvendes mellem pladser i den anden kontraherende stat;» ARTIKEL II Artikel 8 i overenskomsten ophæves og erstattes af følgende:
»Artikel 8 Skibs- og luftfart 1. Fortjeneste, som et foretagende i en kontraherende stat  

 oppebærer ved driften af skibe eller luftfartøjer i international trafik, kan  

 kun beskattes i denne stat.
 2. Ved anvendelsen af denne artikel skal fortjeneste ved driften  

 af skibe eller luftfartøjer i international trafik omfatte:
a) fortjeneste ved udleje på bareboat basis af skibe eller luftfartøjer;  

 og b) fortjeneste ved anvendelse, rådighedsstillelse eller udleje af  

 containere (herunder anhængere og lignende udstyr til transport af  

 containere), der bruges til transport af varer; hvor henholdsvis sådan udleje eller sådan anvendelse, rådighedsstillelse  

 eller udleje er knyttet til driften af skibe eller luftfartøjer i  

 international trafik.
 3. Bestemmelserne i stykke 1 og 2 i denne artikel skal også finde  

 anvendelse på fortjeneste ved deltagelse i en pool, et forretningsfællesskab  

 eller en international driftsorganisation, men kun på så meget af den således  

 opnåede fortjeneste, som kan henføres til deltageren i forhold til dennes  

 andel i den fælles drift.
4. Med hensyn til fortjeneste, som oppebæres af det danske, norske  

 og svenske luftfartskonsortium, Scandinavian Airlines System (SAS), skal  

 bestemmelserne i stykke 1, 2 og 3 i denne artikel kun finde anvendelse på den  

 del af fortjenesten, som svarer til den andel i dette konsortium, der ejes af  

 Det Danske Luftfartsselskab (DDL), den danske partner i Scandinavian Airlines  

 System (SAS).« ARTIKEL III Artikel 10 i overenskomsten ophæves og erstattes af følgende:
»Artikel 10 Udbytte 1. Udbytte, som udbetales af et selskab, der er hjemmehørende i en  

 kontraherende stat, til en person, der er hjemmehørende i den anden  

 kontraherende stat, kan beskattes i denne anden stat.
2. Med forbehold af bestemmelserne i Rådets Direktiv 90/435/EØF af  

 23. juli 1990, a) kan sådant udbytte imidlertid også beskattes i den kontraherende stat,  

 i hvilken det selskab, der udbetaler udbyttet, er hjemmehørende og i henhold  

 til lovgivningen i denne stat, men hvis den retmæssige ejer af udbyttet er  

 hjemmehørende i den anden kontraherende stat, må den således pålignede skat  

 ikke overstige 15 pct. af bruttobeløbet af udbyttet; b) skal sådant udbytte være fritaget for skat i den førstnævnte stat, hvis  

 den retmæssige ejer, som er nævnt i litra a) i dette stykke, er et selskab,  

 der direkte ejer mindst 25 pct. af den udstedte aktiekapital i det selskab,  

 der udbetaler udbyttet.
 3. Udtrykket »udbytte« betyder i denne artikel indkomst  

 af aktier, eller andre rettigheder, der ikke er gældsfordringer, og som giver  

 ret til andel i fortjeneste, såvel som indkomst af andre selskabsrettigheder,  

 der er undergivet samme skattemæssige behandling som indkomst af aktier i  

 henhold til lovgivningen i den stat, i hvilken det selskab, der foretager  

 udlodningen, er hjemmehørende, og omfatter også enhver anden post (bortset  

 fra renter, der er fritaget for beskatning efter bestemmelserne i artikel 11  

 i denne overenskomst), som i henhold til lovgivningen i den kontraherende  

 stat, i hvilken det udbyttebetalende selskab er hjemmehørende, behandles som  

 et udbytte eller udlodning fra et selskab.
4. Bestemmelserne i stykke 1 og 2 i denne artikel skal ikke finde  

 anvendelse, såfremt udbyttets retmæssige ejer, der er hjemmehørende i en  

 kontraherende stat, driver erhvervsvirksomhed i den anden kontraherende stat,  

 i hvilken det udbyttebetalende selskab er hjemmehørende, gennem et der  

 beliggende fast driftssted eller udøver frit erhverv i denne anden stat fra  

 et der beliggende fast sted, og den aktiebesiddelse, som ligger til grund for  

 udbetalingen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne i henholdsvis  

 artikel 7 eller artikel 14 finde anvendelse.
 5. I tilfælde, hvor et selskab, der er hjemmehørende i en  

 kontraherende stat, oppebærer fortjeneste eller indkomst fra den anden  

 kontraherende stat, må denne anden stat ikke påligne nogen skat på udbytte,  

 som udbetales af selskabet, medmindre udbyttet udbetales til en person, der  

 er hjemmehørende i denne anden stat, eller medmindre den aktiebesiddelse, som  

 ligger til grund for udbetalingen af udbyttet, har direkte forbindelse med et  

 fast driftssted eller fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst, der  

 hidrører fra denne anden stat.
6. Bestemmelserne i denne artikel skal ikke finde anvendelse, hvis  

 det var hovedformålet eller et af hovedformålene hos enhver person, der  

 medvirkede ved stiftelsen eller overdragelsen af de aktier eller andre  

 rettigheder, som ligger til grund for udbetalingen af udbyttet, at drage  

 fordel af denne artikel ved hjælp af denne stiftelse eller overdragelse.' ARTIKEL IV Artikel 11, stykke 6, 7 og 8, i overenskomsten ophæves og erstattes af  

 følgende:
»6. Bestemmelserne i denne artikel skal ikke finde anvendelse, hvis  

 det var hovedformålet eller et af hovedformålene hos enhver person, der  

 medvirkede ved stiftelsen eller overdragelsen af den gældsfordring, som  

 ligger til grund for udbetalingen af renter, at drage fordel af denne artikel  

 ved hjælp af denne stiftelse eller overdragelse.« ARTIKEL V 1. Artikel 12, stykke 1 og 2, i overenskomsten ophæves og  

 erstattes af følgende:
 »1. Royalties, der hidrører fra en kontraherende stat, og som  

 oppebæres og retmæssigt ejes af en person, der er hjemmehørende i den anden  

 kontraherende stat, kan kun beskattes i denne anden stat.
2. Udtrykket »royalties« betyder i denne artikel  

 betalinger af enhver art, der modtages som vederlag for anvendelsen af, eller  

 retten til at anvende, enhver ophavsret til litterært, kunstnerisk eller  

 videnskabeligt arbejde (herunder spillefilm, og film eller bånd til radio-  

 eller fjernsynsudsendelser), ethvert patent, varemærke, mønster eller model,  

 tegning, hemmelig formel eller fremstillingsmetode, eller for oplysninger om  

 industrielle, kommercielle eller videnskabelige erfaringer.' 2. Artikel 12, stykke 5, 6 og 7, i overenskomsten ophæves og  

 erstattes af følgende:
»5. Bestemmelserne i denne artikel skal ikke finde anvendelse, hvis  

 det var hovedformålet eller et af hovedformålene hos enhver person, der  

 medvirkede ved stiftelsen eller overdragelsen af de rettigheder, der ligger  

 til grund for udbetalingen af royalties, at drage fordel af denne artikel ved  

 hjælp af denne stiftelse eller overdragelse.« ARTIKEL VI Artikel 13, stykke 3, i overenskomsten ophæves og erstattes af følgende:
 »3. Fortjeneste, som oppebæres af en person, der er hjemmehørende i  

 en kontraherende stat, ved afhændelse af skibe eller luftfartøjer, der  

 anvendes i international trafik af et foretagende i denne kontraherende stat,  

 eller af rørlig formue, der er knyttet til driften af sådanne skibe eller  

 luftfartøjer, kan kun beskattes i denne kontraherende stat.
Med hensyn til fortjeneste, som oppebæres af det danske, norske og svenske  

 luftfartsselskab, Scandinavian Airlines System (SAS), skal bestemmelserne i  

 dette stykke kun finde anvendelse på den del af fortjenesten, som svarer til  

 den andel i dette konsortium, der ejes af Det Danske Luftfartsselskab (DDL),  

 den danske partner i Scandinavian Airlines System (SAS).« ARTIKEL VII Artikel 15, stykke 4, i overenskomsten ophæves og erstattes af følgende:
 »4. Uanset de foranstående bestemmelser i denne artikel kan vederlag  

 for personligt arbejde i tjenesteforhold udøvet om bord på et skib eller  

 luftfartøj, der anvendes i international trafik, kun beskattes i den  

 kontraherende stat, hvor foretagendet, der driver skibet eller luftfartøjet,  

 er hjemmehørende, under forudsætning af at sådant vederlag er skattepligtigt  

 i denne kontraherende stat.
 I tilfælde hvor en person, der er hjemmehørende i Danmark, oppebærer  

 vederlag for personligt arbejde i tjenesteforhold udøvet om bord på et  

 luftfartøj, der drives i international trafik af konsortiet Scandinavian  

 Airlines System (SAS), kan sådant vederlag kun beskattes i Danmark.
5. Med hensyn til stykke 4 i denne artikel, skal vederlag, der  

 oppebæres om bord på et skib, der er registreret i Dansk Internationalt  

 Skibsregister og omfattet af Kildeskattelovens § 48 D, indsat ved lov nr. 364  

 af 1. juli 1988, anses for at være skattepligtigt i Danmark.« ARTIKEL VIII Artikel 18 i overenskomsten ophæves og erstattes af følgende:
»Artikel 18 Pensioner og lignende betalinger 1. Medmindre bestemmelserne i stykke 2 i denne artikel og stykke 2  

 i artikel 19 medfører andet, kan pensioner, livrenter og andre lignende  

 vederlag, som betales til en person, der er hjemmehørende i en kontraherende  

 stat og skattepligtig deraf i denne stat, kun beskattes i denne stat.
 2. I tilfælde hvor en fysisk person, der var hjemmehørende i en  

 kontraherende stat, er blevet hjemmehørende i den anden kontraherende stat,  

 skal intet i stykke 1 i denne artikel berøre den førstnævnte stats ret til i  

 henhold til dens nationale lovgivning at beskatte pensioner, livrenter og  

 andre lignende vederlag, der hidrører fra denne stat og betales til denne  

 fysiske person.
 3. Uanset bestemmelserne i stykke 1 i denne artikel, kan  

 betalinger, som tilfalder en fysisk person, der er hjemmehørende i en  

 kontraherende stat, i henhold til sociallovgivningen i den anden  

 kontraherende stat, kun beskattes i denne anden stat.
4. Udtrykket »livrenter« betyder en fastsat sum, der er  

 periodisk betalbar til en fysisk person til fastsatte tidspunkter for livstid  

 eller for et bestemt eller beregneligt tidsrum i henhold til en forpligtelse  

 til at præstere betalingerne mod rimeligt og fuldt vederlag i penge eller  

 penges værdi.' ARTIKEL IX Artikel 22, stykke 2, i overenskomsten ophæves og erstattes af følgende:
 »2. a) Med forbehold af bestemmelserne i litra f) i dette stykke,  

 skal Danmark, i tilfælde hvor en person, der er hjemmehørende i Danmark,  

 oppebærer indkomst, som i overensstemmelse med bestemmelserne i denne  

 overenskomst kan beskattes i Det Forenede Kongerige, indrømme et fradrag i  

 skatten af denne persons indkomst med et beløb, som svarer til den skat, der  

 er betalt af indkomsten i Det Forenede Kongerige.
 b) Sådant fradrag skal imidlertid ikke kunne overstige den del af  

 indkomstskatten, som beregnet uden fradraget, der svarer til den indkomst,  

 som kan beskattes i Det Forenede Kongerige.
 c) Med forbehold af bestemmelserne i litra d) i dette stykke, skal  

 udbytte, der udbetales af et selskab, som er hjemmehørende i Det Forenede  

 Kongerige, til et selskab, der er hjemmehørende i Danmark, og som direkte  

 ejer mindst 25 pct. af den udstedte aktiekapital i det udbyttebetalende  

 selskab, være fritaget for skat i Danmark.
d) Bestemmelserne i litra c) i dette stykke finder kun anvendelse i den  

 udstrækning, at (i) den fortjeneste, hvoraf udbyttet er udbetalt, er undergivet  

 selskabsskat i Det Forenede Kongerige, eller enhver anden skat i Det Forenede  

 Kongerige eller andetsteds, som er sammenlignelig med dansk skat; eller (ii) det udbytte, som er udbetalt af det selskab, der er hjemmehørende i  

 Det Forenede Kongerige, udgør modtaget udbytte af aktier eller andre  

 rettigheder i et selskab, der er hjemmehørende i en tredje stat, og dette  

 udbytte ville have været fritaget for dansk skat, hvis disse aktier eller  

 andre rettigheder havde været ejet direkte af det selskab, der er  

 hjemmehørende i Danmark.
 e) I tilfælde hvor udbytte er udbetalt af et selskab, der er hjemmehørende  

 i Det Forenede Kongerige, til et selskab, der er hjemmehørende i Danmark, og  

 som direkte ejer mindst 25 pct. af den udstedte aktiekapital i det  

 udbyttebetalende selskab, skal der, hvis udbyttet ikke er fritaget for dansk  

 skat i medfør af bestemmelserne i litra c) i dette stykke, ved beregning af  

 nedslag tages hensyn til den skat, der skal betales i Det Forenede Kongerige  

 af det udbyttebetalende selskab af den fortjeneste, hvoraf sådant udbytte er  

 udbetalt.
f) I tilfælde hvor en person, der er hjemmehørende i Danmark, oppebærer  

 indkomst, som i overensstemmelse med bestemmelserne i denne overenskomst kun  

 kan beskattes i Det Forenede Kongerige, kan Danmark medregne denne indkomst i  

 beskatningsgrundlaget, men skal indrømme et fradrag i indkomstskatten for den  

 del af indkomstskatten, som svarer til den indkomst, der hidrører fra det  

 Forenede Kongerige.« ARTIKEL X 1. Artikel 28, stykke 1, i overenskomsten ophæves og erstattes af  

 følgende:
»1. I tilfælde hvor indkomst i henhold til bestemmelserne i denne  

 overenskomst er fritaget for dansk skat, og hvor en fysisk person i henhold  

 til den gældende lovgivning i Det Forenede Kongerige er skattepligtig af den  

 nævnte indkomst for så vidt angår det beløb, som er overført til eller  

 modtaget i Det Forenede Kongerige, og ikke for så vidt angår hele beløbet,  

 skal den fritagelse, der skal gives i Danmark efter denne overenskomst, kun  

 omfatte den del af indkomsten, som er beskattet i Det Forenede  

 Kongerige.« 2. Artikel 28, stykke 3, i overenskomsten ophæves og erstattes af  

 følgende:
 »3. I tilfælde hvor en fysisk person, der er hjemmehørende i en  

 kontraherende stat, er medlem af en pensionsordning, oprettet i og i  

 skattemæssig henseende anerkendt af den anden kontraherende stat, og udøver  

 personligt arbejde i tjenesteforhold i den førstnævnte stat, skal, med  

 forbehold af de nærmere anførte betingelser i stykke 4 i denne artikel:
a) bidrag, der betales af den fysiske person til denne pensionsordning,  

 være fritaget for skat i den førstnævnte stat på samme måde, som hvis  

 pensionsordningen i skattemæssig henseende var anerkendt af denne stat; og b) betalinger til pensionsordningen af eller på vegne af den fysiske  

 persons arbejdsgiver:
(i) ikke anses for skattepligtig indkomst for den fysiske person, og (ii) være fradragsberettiget ved beregningen af arbejdsgiverens  

 fortjeneste i den førstnævnte stat på samme måde, som hvis pensionsordningen  

 i skattemæssig henseende var anerkendt af denne stat.
 4. De nærmere betingelser i dette stykke består i, at:
a) den fysiske person udøver sit personlige arbejde i tjenesteforhold i  

 den førstnævnte stat for en arbejdsgiver, som var hans arbejdsgiver,  

 umiddelbart før han begyndte at udføre sit arbejde i denne stat, eller er en  

 arbejdsgiver forbundet med denne arbejdsgiver; b) den fysiske person var medlem af pensionsordningen, umiddelbart før han  

 blev hjemmehørende i den førstnævnte stat; c) pensionsordningen er anerkendt af den kompetente myndighed i den  

 førstnævnte stat som svarende til en pensionsordning, der i skattemæssig  

 henseende er anerkendt af denne stat.
 5. Med hensyn til denne artikel:
 a) udtrykket »pensionsordning« betyder:
(i) for Danmarks vedkommende, en tvungen ordning i forbindelse med  

 tjenesteforhold (bortset fra en social pensionsordning), hvori den fysiske  

 person deltager med henblik på at sikre sig pensionsgoder, eller i mangel af  

 en sådan ordning, en personlig pensionsordning, og (ii) for Det Forenede Kongeriges vedkommende, en ordning i forbindelse med  

 tjenesteforhold, oprettet med det ene formål at tilbyde pensionsgoder, eller  

 i mangel af en sådan ordning, en personlig pensionsordning; b) en pensionsordning er anerkendt i skattemæssig henseende i en  

 kontraherende stat, hvis i denne stat:
(i) den fysiske persons bidrag til pensionsordningen berettiger til  

 skattefritagelse, eller (ii) betalinger til pensionsordningen af eller på vegne af den fysiske  

 persons arbejdsgiver ikke anses som skattepligtig indkomst for den fysiske  

 person; c) arbejdsgivere er forbundne i tilfælde hvor:
(i) den ene, direkte eller indirekte, har del i ledelsen af, kontrollen af  

 eller kapitalen i den anden, eller (ii) de samme personer, direkte eller indirekte, har del i ledelsen af,  

 kontrollen af eller kapitalen i hver af dem.' ARTIKEL XI 1. Hver af de kontraherende stater skal give den anden  

 underretning, når den har gennemført de foranstaltninger, som kræves efter  

 dens lovgivning for denne protokols ikrafttræden.
Denne protokol skal træde i  

 kraft på datoen for den sidste af disse underretninger og skal derefter have  

 virkning:
 a) i Det Forenede Kongerige:
(i) for så vidt angår indkomstskat og kapitalvindingsskat, for ethvert  

 skatteår, der begynder den 6. april i det kalenderår, der følger nærmest  

 efter det kalenderår, i hvilket protokollen træder i kraft, eller senere; (ii) for så vidt angår selskabsskat, for ethvert finansår, der begynder  

 den 1. april i det kalenderår, der følger nærmest efter det kalenderår, i  

 hvilket protokollen træder i kraft, eller senere.
 b) i Danmark, for så vidt angår skatter for det indkomstår, der falder  

 sammen med eller træder i stedet for det kalenderår, der følger umiddelbart  

 efter det kalenderår, i hvilket protokollen træder i kraft og for følgende  

 indkomstår.
 2. Uanset bestemmelserne i stykke 1 i denne artikel, skal  

 bestemmelserne i artikel 15, stykke 5, i overenskomsten (som indsat ved  

 Artikel VII i denne protokol) have virkning for så vidt angår vederlag, der  

 modtages for personligt arbejde i tjenesteforhold den 1. januar 1989 eller  

 senere.
 3. Denne protokol skal forblive i kraft, så længe overenskomsten  

 forbliver i kraft.
 Til bekræftelse heraf har de undertegnede, dertil behørigt befuldmægtigede  

 af deres respektive regeringer, underskrevet denne protokol.
 Udfærdiget i to eksemplarer i London, den 15. oktober 1996, på engelsk og  

 dansk, således at begge tekster har samme gyldighed.
For Regeringen i Kongeriget Danmark Ole Lønsmann Poulsen For Regeringen i Det Forenede Kongerige Storbritannien og Nordirland:
Sir Nicholas Bonsor NOTEVEKSLING London, den 15. oktober, 1996 Deres Excellence Jeg har den ære at henvise til protokollen, som er blevet undertegnet i  

 dag mellem Regeringen i Kongeriget Danmark og Regeringen i Det Forenede  

 Kongerige Storbritannien og Nordirland (»protokollen«) til ændring  

 af Overenskomsten til undgåelse af dobbeltbeskatning og forhindring af  

 skatteunddragelse for så vidt angår skatter på indkomst og kapitalvinding,  

 undertegnet i København den 11. november 1980, som ændret ved Protokollen  

 undertegnet i London den 1. juli 1991 (»overenskomsten«), og på  

 vegne af Regeringen i Det Forenede Kongerige Storbritannien og Nordirland at  

 foreslå:
med hensyn til artiklerne 10, stykke 6, 11, stykke 6, og 12, stykke 5  

 i overenskomsten som ændret ved protokollen, såfremt en person, der er  

 hjemmehørende i en kontraherende stat, bliver nægtet skattelempelse i den  

 anden kontraherende stat som følge af en af disse bestemmel-ser, skal den  

 kompetente myndighed i den anden kontraherende stat underrette den kompetente  

 myndighed i den førstnævnte stat; og med hensyn til artikel 22 i overenskomsten, ved fortsat at anvende  

 kriteriet om besiddelse af stemmerettighed i artikel 22, stykke 1, litra b),  

 udnytter de kontraherende stater den valgmulighed, der er hjemlet i Rådets  

 Direktiv 90/435 EØF af 23. juli 1990, artikel 3, stykke 2, til at afvige fra  

 stykke 1 i denne artikel ved at erstatte kriteriet om besiddelse af kapitalen  

 i et selskab i en anden medlemsstat med kriteriet om besiddelse af  

 stemmerettigheder.
Hvis det forudgående forslag kan godkendes af Regeringen i  

 Kongeriget Danmark, har jeg den ære at henstille, at nærværende note og Deres  

 Excellences svar i den henseende skal anses for at udgøre en aftale mellem de  

 to Regeringer i dette anliggende, som skal træde i kraft samtidig med denne  

 protokols ikrafttræden.
 Jeg benytter denne lejlighed til på ny at forsikre Deres Excellence om min  

 udmærkede højagtelse.
Sir Nicholas Bonsor London, den 15 oktober 1996 Deres Excellence Jeg har den ære at anerkende modtagelse af Deres Excellences note af dags  

 dato, der lyder som følger:
 »Jeg har den ære at henvise til protokollen, som er blevet  

 undertegnet i dag mellem Regeringen i Kongeriget Danmark og Regeringen i Det  

 Forenede Kongerige Storbritannien og Nordirland (»protokollen«) til  

 ændring af Overenskomsten til undgåelse af dobbeltbeskatning og forhindring  

 af skatteunddragelse for så vidt angår skatter på indkomst og kapitalvinding,  

 undertegnet i København den 11. november 1980, som ændret ved Protokollen  

 undertegnet i London den 1. juli 1991 (»overenskomsten«), og på  

 vegne af Regeringen i Det Forenede Kongerige Storbritannien og Nordirland at  

 foreslå:
med hensyn til artiklerne 10, stykke 6, 11, stykke 6, og 12, stykke 5  

 i overenskomsten som ændret ved protokollen, såfremt en person, der er  

 hjemmehørende i en kontraherende stat, bliver nægtet skattelempelse i den  

 anden kontraherende stat som følge af en af disse bestemmelser, skal den  

 kompetente myndighed i den anden kontraherende stat underrette den kompetente  

 myndighed i den førstnævnte stat; og med hensyn til artikel 22 i overenskomsten, ved fortsat at anvende  

 kriteriet om besiddelse af stemmerettighed i artikel 22, stykke 1, litra b),  

 udnytter de kontraherende stater den valgmulighed, der er hjemlet i Rådets  

 Direktiv 90/435 EØF af 23. juli 1990, artikel 3, stykke 2, til at afvige fra  

 stykke 1 i denne artikel ved at erstatte kriteriet om besiddelse af kapitalen  

 i et selskab i en anden medlemsstat med kriteriet om besiddelse af  

 stemmerettigheder.
Hvis det forudgående forslag kan godkendes af Regeringen i Kongeriget  

 Danmark, har jeg den ære at henstille, at nærværende note og Deres  

 Excellences svar i den henseende skal anses for at udgøre en aftale mellem de  

 to Regeringer i dette anliggende, som skal træde i kraft samtidig med denne  

 protokols ikrafttræden.' Eftersom det forudgående forslag kan godkendes af Regeringen i Kongeriget  

 Danmark, har jeg den ære at bekræfte, at Deres Excellences note og dette svar  

 skal anses for at udgøre en aftale mellem de to Regeringer i dette  

 anliggende, som skal træde i kraft samtidig med denne protokols ikrafttræden.
 Jeg benytter denne lejlighed til på ny at forsikre Deres Excellence om min  

 udmærkede højagtelse.
Ole Lønsmann Poulsen Oprindeligt fremsat forslag § 1. Protokol af 15. oktober 1996 mellem regeringen i Kongeriget Danmark og regeringen i Det Forenede Kongerige Storbritannien og Nordirland kan tiltrædes på Danmarks vegne.
Protokollen ændrer Overenskomsten til undgåelse af dobbeltbeskatning og forhindring af skatteunddragelse for så vidt angår skatter på indkomst og kapitalvinding, undertegnet den 11. november 1980, som ændret ved Protokollen, undertegnet den 1. juli 1991. Protokollen af 15.
 oktober 1996 er optaget som bilag til denne lov.
 Stk. 2. Protokollen træder i kraft og finder anvendelse i Danmark  

 efter bestemmelserne i dens artikel XI, stk. 1 og 2.
 § 2. Den skattepligtige indkomst og den personlige indkomst  

 nedsættes for en person, som senest den 12. marts 1997 blev hjemmehørende i  

 Det Forenede Kongerige Storbritannien og Nordirland, og som på denne dato  

 modtog pension, der er omfattet af Overenskomstens artikel 18, stk. 2, som  

 indsat ved artikel VIII i Protokollen af 15. oktober 1996. Nedsættelsen udgør  

 200.000 kr., dog højst det beløb, som personen modtager i denne pension.  

 Nedsættelsen kan ikke medføre, at den skattepligtige indkomst og den  

 personlige indkomst bliver negativ.
 § 3. Loven træder i kraft dagen efter bekendtgørelsen i  

 Lovtidende.
 § 4. Loven gælder ikke for Færøerne og Grønland.
Bilag PROTOKOL mellem Regeringen i Kongeriget Danmark og Regeringen i Det Forenede Kongerige Storbritannien og Nordirland om ændring af Overenskomsten til undgåelse af dobbeltbeskatning og forhindring af skatteunddragelse for så vidt angår skatter på indkomst og kapitalvinding, undertegnet i København den 11. november 1980, som ændret ved Protokollen undertegnet i London den 1. juli 1991.
Regeringen i Kongeriget Danmark og Regeringen i Det Forenede Kongerige  

 Storbritannien og Nordirland; der ønsker at indgå en protokol om ændring af overenskomsten mellem de  

 kontraherende parter til undgåelse af dobbeltbeskatning og forhindring af  

 skatteunddragelse for så vidt angår skatter på indkomst og kapitalvinding,  

 undertegnet i København den 11. november 1980, som ændret ved protokollen  

 undertegnet i London den 1. juli 1991 (herefter omtalt som  

 »overenskomsten«); er blevet enige om følgende:
ARTIKEL I Artikel 3, stykke 1, litra i), i overenskomsten ophæves og erstattes af  

 følgende:
»i) udtrykket »international trafik« betyde enhver  

 transport med skib eller luftfartøj, der anvendes af et foretagende i en  

 kontraherende stat, bortset fra tilfælde, hvor skibet eller luftfartøjet  

 udelukkende anvendes mellem pladser i den anden kontraherende stat;» ARTIKEL II Artikel 8 i overenskomsten ophæves og erstattes af følgende:
»Artikel 8 Skibs- og luftfart 1. Fortjeneste, som et foretagende i en kontraherende stat  

 oppebærer ved driften af skibe eller luftfartøjer i international trafik, kan kun beskattes i denne stat.
 2. Ved anvendelsen af denne artikel skal fortjeneste ved driften  

 af skibe eller luftfartøjer i international trafik omfatte:
a) fortjeneste ved udleje på bareboat basis af skibe eller luftfartøjer;  

 og b) fortjeneste ved anvendelse, rådighedsstillelse eller udleje af  

 containere (herunder anhængere og lignende udstyr til transport af  

 containere), der bruges til transport af varer; hvor henholdsvis sådan udleje eller sådan anvendelse, rådighedsstillelse  

 eller udleje er knyttet til driften af skibe eller luftfartøjer i  

 international trafik.
 3. Bestemmelserne i stykke 1 og 2 i denne artikel skal også finde  

 anvendelse på fortjeneste ved deltagelse i en pool, et forretningsfællesskab  

 eller en international driftsorganisation, men kun på så meget af den således  

 opnåede fortjeneste, som kan henføres til deltageren i forhold til dennes  

 andel i den fælles drift.
4. Med hensyn til fortjeneste, som oppebæres af det danske, norske  

 og svenske luftfartskonsortium, Scandinavian Airlines System (SAS), skal  

 bestemmelserne i stykke 1, 2 og 3 i denne artikel kun finde anvendelse på den  

 del af fortjenesten, som svarer til den andel i dette konsortium, der ejes af  

 Det Danske Luftfartsselskab (DDL), den danske partner i Scandinavian Airlines  

 System (SAS).« ARTIKEL III Artikel 10 i overenskomsten ophæves og erstattes af følgende:
»Artikel 10 Udbytte 1. Udbytte, som udbetales af et selskab, der er  

 hjemmehørende i en kontraherende stat, til en person, der er hjemmehørende i  

 den anden kontraherende stat, kan beskattes i denne anden stat.
2. Med forbehold af bestemmelserne i Rådets Direktiv 90/435/EØF af  

 23. juli 1990, a) kan sådant udbytte imidlertid også beskattes i den kontraherende stat,  

 i hvilken det selskab, der udbetaler udbyttet, er hjemmehørende og i henhold  

 til lovgivningen i denne stat, men hvis den retmæssige ejer af udbyttet er  

 hjemmehørende i den anden kontraherende stat, må den således pålignede skat  

 ikke overstige 15 pct. af bruttobeløbet af udbyttet; b) skal sådant udbytte være fritaget for skat i den førstnævnte stat, hvis  

 den retmæssige ejer, som er nævnt i litra a) i dette stykke, er et selskab,  

 der direkte ejer mindst 25 pct. af den udstedte aktiekapital i det selskab,  

 der udbetaler udbyttet.
 3. Udtrykket »udbytte« betyder i denne artikel indkomst  

 af aktier, eller andre rettigheder, der ikke er gældsfordringer, og som giver  

 ret til andel i fortjeneste, såvel som indkomst af andre selskabsrettigheder,  

 der er undergivet samme skattemæssige behandling som indkomst af aktier i  

 henhold til lovgivningen i den stat, i hvilken det selskab, der foretager  

 udlodningen, er hjemmehørende, og omfatter også enhver anden post (bortset  

 fra renter, der er fritaget for beskatning efter bestemmelserne i artikel 11  

 i denne overenskomst), som i henhold til lovgivningen i den kontraherende  

 stat, i hvilken det udbyttebetalende selskab er hjemmehørende, behandles som  

 et udbytte eller udlodning fra et selskab.
4. Bestemmelserne i stykke 1 og 2 i denne artikel skal ikke finde  

 anvendelse, såfremt udbyttets retmæssige ejer, der er hjemmehørende i en  

 kontraherende stat, driver erhvervsvirksomhed i den anden kontraherende stat,  

 i hvilken det udbyttebetalende selskab er hjemmehørende, gennem et der  

 beliggende fast driftssted eller udøver frit erhverv i denne anden stat fra  

 et der beliggende fast sted, og den aktiebesiddelse, som ligger til grund for  

 udbetalingen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne i henholdsvis  

 artikel 7 eller artikel 14 finde anvendelse.
 5. I tilfælde, hvor et selskab, der er hjemmehørende i en  

 kontraherende stat, oppebærer fortjeneste eller indkomst fra den anden  

 kontraherende stat, må denne anden stat ikke påligne nogen skat på udbytte,  

 som udbetales af selskabet, medmindre udbyttet udbetales til en person, der  

 er hjemmehørende i denne anden stat, eller medmindre den aktiebesiddelse, som  

 ligger til grund for udbetalingen af udbyttet, har direkte forbindelse med et  

 fast driftssted eller fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst, der  

 hidrører fra denne anden stat.
6. Bestemmelserne i denne artikel skal ikke finde anvendelse, hvis  

 det var hovedformålet eller et af hovedformålene hos enhver person, der  

 medvirkede ved stiftelsen eller overdragelsen af de aktier eller andre  

 rettigheder, som ligger til grund for udbetalingen af udbyttet, at drage  

 fordel af denne artikel ved hjælp af denne stiftelse eller overdragelse.' ARTIKEL IV Artikel 11, stykke 6, 7 og 8, i overenskomsten ophæves og erstattes af følgende:
»6. Bestemmelserne i denne artikel skal ikke finde anvendelse, hvis  

 det var hovedformålet eller et af hovedformålene hos enhver person, der  

 medvirkede ved stiftelsen eller overdragelsen af den gældsfordring, som  

 ligger til grund for udbetalingen af renter, at drage fordel af denne artikel  

 ved hjælp af denne stiftelse eller overdragelse.« ARTIKEL V 1. Artikel 12, stykke 1 og 2, i overenskomsten ophæves og  

 erstattes af følgende:
 »1. Royalties, der hidrører fra en kontraherende stat, og som  

 oppebæres og retmæssigt ejes af en person, der er hjemmehørende i den anden  

 kontraherende stat, kan kun beskattes i denne anden stat.
2. Udtrykket »royalties« betyder i denne artikel  

 betalinger af enhver art, der modtages som vederlag for anvendelsen af, eller  

 retten til at anvende, enhver ophavsret til litterært, kunstnerisk eller  

 videnskabeligt arbejde (herunder spillefilm, og film eller bånd til radio-  

 eller fjernsynsudsendelser), ethvert patent, varemærke, mønster eller model,  

 tegning, hemmelig formel eller fremstillingsmetode, eller for oplysninger om  

 industrielle, kommercielle eller videnskabelige erfaringer.' 2. Artikel 12, stykke 5, 6 og 7, i overenskomsten ophæves og  

 erstattes af følgende:
»5. Bestemmelserne i denne artikel skal ikke finde anvendelse, hvis  

 det var hovedformålet eller et af hovedformålene hos enhver person, der  

 medvirkede ved stiftelsen eller overdragelsen af de rettigheder, der ligger  

 til grund for udbetalingen af royalties, at drage fordel af denne artikel ved  

 hjælp af denne stiftelse eller overdragelse.« ARTIKEL VI Artikel 13, stykke 3, i overenskomsten ophæves og erstattes af følgende:
 »3. Fortjeneste, som oppebæres af en person, der er hjemmehørende i  

 en kontraherende stat, ved afhændelse af skibe eller luftfartøjer, der  

 anvendes i international trafik af et foretagende i denne kontraherende stat,  

 eller af rørlig formue, der er knyttet til driften af sådanne skibe eller  

 luftfartøjer, kan kun beskattes i denne kontraherende stat.
Med hensyn til fortjeneste, som oppebæres af det danske, norske og svenske  

 luftfartsselskab, Scandinavian Airlines System (SAS), skal bestemmelserne i  

 dette stykke kun finde anvendelse på den del af fortjenesten, som svarer til  

 den andel i dette konsortium, der ejes af Det Danske Luftfartsselskab (DDL),  

 den danske partner i Scandinavian Airlines System (SAS).« ARTIKEL VII Artikel 15, stykke 4, i overenskomsten ophæves og erstattes af følgende:
 »4. Uanset de foranstående bestemmelser i denne artikel kan vederlag  

 for personligt arbejde i tjenesteforhold udøvet om bord på et skib eller  

 luftfartøj, der anvendes i international trafik, kun beskattes i den  

 kontraherende stat, hvor foretagendet, der driver skibet eller luftfartøjet,  

 er hjemmehørende, under forudsætning af at sådant vederlag er skattepligtigt  

 i denne kontraherende stat.
 I tilfælde hvor en person, der er hjemmehørende i Danmark, oppebærer  

 vederlag for personligt arbejde i tjenesteforhold udøvet om bord på et  

 luftfartøj, der drives i international trafik af konsortiet Scandinavian  

 Airlines System (SAS), kan sådant vederlag kun beskattes i Danmark.
5. Med hensyn til stykke 4 i denne artikel, skal vederlag, der  

 oppebæres om bord på et skib, der er registreret i Dansk Internationalt  

 Skibsregister og omfattet af Kildeskattelovens § 48 D, indsat ved lov nr. 364  

 af 1. juli 1988, anses for at være skattepligtigt i Danmark.« ARTIKEL VIII Artikel 18 i overenskomsten ophæves og erstattes af følgende:
»Artikel 18 Pensioner og lignende betalinger 1. Medmindre  

 bestemmelserne i stykke 2 i denne artikel og stykke 2 i artikel 19 medfører  

 andet, kan pensioner, livrenter og andre lignende vederlag, som betales til  

 en person, der er hjemmehørende i en kontraherende stat og skattepligtig  

 deraf i denne stat, kun beskattes i denne stat.
 2. I tilfælde hvor en fysisk person, der var hjemmehørende i en  

 kontraherende stat, er blevet hjemmehørende i den anden kontraherende stat,  

 skal intet i stykke 1 i denne artikel berøre den førstnævnte stats ret til i  

 henhold til dens nationale lovgivning at beskatte pensioner, livrenter og  

 andre lignende vederlag, der hidrører fra denne stat og betales til denne  

 fysiske person.
 3. Uanset bestemmelserne i stykke 1 i denne artikel, kan  

 betalinger, som tilfalder en fysisk person, der er hjemmehørende i en  

 kontraherende stat, i henhold til sociallovgivningen i den anden  

 kontraherende stat, kun beskattes i denne anden stat.
4. Udtrykket »livrenter« betyder en fastsat sum, der er  

 periodisk betalbar til en fysisk person til fastsatte tidspunkter for livstid  

 eller for et bestemt eller beregneligt tidsrum i henhold til en forpligtelse  

 til at præstere betalingerne mod rimeligt og fuldt vederlag i penge eller  

 penges værdi.' ARTIKEL IX Artikel 22, stykke 2, i overenskomsten ophæves og erstattes af følgende:
 »2. a) Med forbehold af bestemmelserne i litra f) i dette stykke,  

 skal Danmark, i tilfælde hvor en person, der er hjemmehørende i Danmark,  

 oppebærer indkomst, som i overensstemmelse med bestemmelserne i denne  

 overenskomst kan beskattes i Det Forenede Kongerige, indrømme et fradrag i  

 skatten af denne persons indkomst med et beløb, som svarer til den skat, der  

 er betalt af indkomsten i Det Forenede Kongerige.
 b) Sådant fradrag skal imidlertid ikke kunne overstige den del af  

 indkomstskatten, som beregnet uden fradraget, der svarer til den indkomst,  

 som kan beskattes i Det Forenede Kongerige.
 c) Med forbehold af bestemmelserne i litra d) i dette stykke, skal  

 udbytte, der udbetales af et selskab, som er hjemmehørende i Det Forenede  

 Kongerige, til et selskab, der er hjemmehørende i Danmark, og som direkte  

 ejer mindst 25 pct. af den udstedte aktiekapital i det udbyttebetalende  

 selskab, være fritaget for skat i Danmark.
d) Bestemmelserne i litra c) i dette stykke finder kun anvendelse i den  

 udstrækning, at (i) den fortjeneste, hvoraf udbyttet er udbetalt, er undergivet  

 selskabsskat i Det Forenede Kongerige, eller enhver anden skat i Det Forenede  

 Kongerige eller andetsteds, som er sammenlignelig med dansk skat; eller (ii) det udbytte, som er udbetalt af det selskab, der er hjemmehørende i  

 Det Forenede Kongerige, udgør modtaget udbytte af aktier eller andre  

 rettigheder i et selskab, der er hjemmehørende i en tredje stat, og dette  

 udbytte ville have været fritaget for dansk skat, hvis disse aktier eller  

 andre rettigheder havde været ejet direkte af det selskab, der er  

 hjemmehørende i Danmark.
 e) I tilfælde hvor udbytte er udbetalt af et selskab, der er hjemmehørende  

 i Det Forenede Kongerige, til et selskab, der er hjemmehørende i Danmark, og  

 som direkte ejer mindst 25 pct. af den udstedte aktiekapital i det  

 udbyttebetalende selskab, skal der, hvis udbyttet ikke er fritaget for dansk  

 skat i medfør af bestemmelserne i litra c) i dette stykke, ved beregning af  

 nedslag tages hensyn til den skat, der skal betales i Det Forenede Kongerige  

 af det udbyttebetalende selskab af den fortjeneste, hvoraf sådant udbytte er  

 udbetalt.
f) I tilfælde hvor en person, der er hjemmehørende i Danmark, oppebærer  

 indkomst, som i overensstemmelse med bestemmelserne i denne overenskomst kun  

 kan beskattes i Det Forenede Kongerige, kan Danmark medregne denne indkomst i  

 beskatningsgrundlaget, men skal indrømme et fradrag i indkomstskatten for den  

 del af indkomstskatten, som svarer til den indkomst, der hidrører fra det  

 Forenede Kongerige.« ARTIKEL X 1. Artikel 28, stykke 1, i overenskomsten ophæves og erstattes af følgende:
»1. I tilfælde hvor indkomst i henhold til bestemmelserne i denne  

 overenskomst er fritaget for dansk skat, og hvor en fysisk person i henhold  

 til den gældende lovgivning i Det Forenede Kongerige er skattepligtig af den  

 nævnte indkomst for så vidt angår det beløb, som er overført til eller  

 modtaget i Det Forenede Kongerige, og ikke for så vidt angår hele beløbet,  

 skal den fritagelse, der skal gives i Danmark efter denne overenskomst, kun  

 omfatte den del af indkomsten, som er beskattet i Det Forenede  

 Kongerige.« 2. Artikel 28, stykke 3, i overenskomsten ophæves og erstattes af  

 følgende:
 »3. I tilfælde hvor en fysisk person, der er hjemmehørende i en  

 kontraherende stat, er medlem af en pensionsordning, oprettet i og i  

 skattemæssig henseende anerkendt af den anden kontraherende stat, og udøver  

 personligt arbejde i tjenesteforhold i den førstnævnte stat, skal, med  

 forbehold af de nærmere anførte betingelser i stykke 4 i denne artikel:
a) bidrag, der betales af den fysiske person til denne pensionsordning,  

 være fritaget for skat i den førstnævnte stat på samme måde, som hvis  

 pensionsordningen i skattemæssig henseende var anerkendt af denne stat; og b) betalinger til pensionsordningen af eller på vegne af den fysiske  

 persons arbejdsgiver:
(i) ikke anses for skattepligtig indkomst for den fysiske person, og (ii) være fradragsberettiget ved beregningen af arbejdsgiverens  

 fortjeneste i den førstnævnte stat på samme måde, som hvis pensionsordningen  

 i skattemæssig henseende var anerkendt af denne stat.
 4. De nærmere betingelser i dette stykke består i, at:
a) den fysiske person udøver sit personlige arbejde i tjenesteforhold i  

 den førstnævnte stat for en arbejdsgiver, som var hans arbejdsgiver,  

 umiddelbart før han begyndte at udføre sit arbejde i denne stat, eller er en  

 arbejdsgiver forbundet med denne arbejdsgiver; b) den fysiske person var medlem af pensionsordningen, umiddelbart før han  

 blev hjemmehørende i den førstnævnte stat; c) pensionsordningen er anerkendt af den kompetente myndighed i den  

 førstnævnte stat som svarende til en pensionsordning, der i skattemæssig  

 henseende er anerkendt af denne stat.
 5. Med hensyn til denne artikel:
 a) udtrykket »pensionsordning« betyder:
(i) for Danmarks vedkommende, en tvungen ordning i forbindelse med  

 tjenesteforhold (bortset fra en social pensionsordning), hvori den fysiske  

 person deltager med henblik på at sikre sig pensionsgoder, eller i mangel af  

 en sådan ordning, en personlig pensionsordning, og (ii) for Det Forenede Kongeriges vedkommende, en ordning i forbindelse med  

 tjenesteforhold, oprettet med det ene formål at tilbyde pensionsgoder, eller  

 i mangel af en sådan ordning, en personlig pensionsordning; b) en pensionsordning er anerkendt i skattemæssig henseende i en  

 kontraherende stat, hvis i denne stat:
(i) den fysiske persons bidrag til pensionsordningen berettiger til  

 skattefritagelse, eller (ii) betalinger til pensionsordningen af eller på vegne af den fysiske  

 persons arbejdsgiver ikke anses som skattepligtig indkomst for den fysiske  

 person; c) arbejdsgivere er forbundne i tilfælde hvor:
(i) den ene, direkte eller indirekte, har del i ledelsen af, kontrollen af  

 eller kapitalen i den anden, eller (ii) de samme personer, direkte eller indirekte, har del i ledelsen af,  

 kontrollen af eller kapitalen i hver af dem.' ARTIKEL XI 1. Hver af de kontraherende stater skal give den anden  

 underretning, når den har gennemført de foranstaltninger, som kræves efter dens lovgivning for denne protokols ikrafttræden.
Denne protokol skal træde i kraft på datoen for den sidste af disse underretninger og skal derefter have virkning:
 a) i Det Forenede Kongerige:
(i) for så vidt angår indkomstskat og kapitalvindingsskat, for ethvert  

 skatteår, der begynder den 6. april i det kalenderår, der følger nærmest  

 efter det kalenderår, i hvilket protokollen træder i kraft, eller senere; (ii) for så vidt angår selskabsskat, for ethvert finansår, der begynder  

 den 1. april i det kalenderår, der følger nærmest efter det kalenderår, i  

 hvilket protokollen træder i kraft, eller senere.
 b) i Danmark, for så vidt angår skatter for det indkomstår, der falder  

 sammen med eller træder i stedet for det kalenderår, der følger umiddelbart  

 efter det kalenderår, i hvilket protokollen træder i kraft og for følgende  

 indkomstår.
 2. Uanset bestemmelserne i stykke 1 i denne artikel, skal  

 bestemmelserne i artikel 15, stykke 5, i overenskomsten (som indsat ved  

 Artikel VII i denne protokol) have virkning for så vidt angår vederlag, der  

 modtages for personligt arbejde i tjenesteforhold den 1. januar 1989 eller  

 senere.
 3. Denne protokol skal forblive i kraft, så længe overenskomsten  

 forbliver i kraft.
 Til bekræftelse heraf har de undertegnede, dertil behørigt befuldmægtigede  

 af deres respektive regeringer, underskrevet denne protokol.
 Udfærdiget i to eksemplarer i London, den 15. oktober 1996, på engelsk og  

 dansk, således at begge tekster har samme gyldighed.
For Regeringen i Kongeriget Danmark Ole Lønsmann Poulsen For Regeringen i Det Forenede Kongerige Storbritannien og Nordirland:
Sir Nicholas Bonsor NOTEVEKSLING London, den 15. oktober, 1996 Deres Excellence Jeg har den ære at henvise til protokollen, som er blevet undertegnet i  

 dag mellem Regeringen i Kongeriget Danmark og Regeringen i Det Forenede  

 Kongerige Storbritannien og Nordirland (»protokollen«) til ændring  

 af Overenskomsten til undgåelse af dobbeltbeskatning og forhindring af  

 skatteunddragelse for så vidt angår skatter på indkomst og kapitalvinding,  

 undertegnet i København den 11. november 1980, som ændret ved Protokollen  

 undertegnet i London den 1. juli 1991 (»overenskomsten«), og på  

 vegne af Regeringen i Det Forenede Kongerige Storbritannien og Nordirland at  

 foreslå:
med hensyn til artiklerne 10, stykke 6, 11, stykke 6, og 12, stykke 5  

 i overenskomsten som ændret ved protokollen, såfremt en person, der er  

 hjemmehørende i en kontraherende stat, bliver nægtet skattelempelse i den  

 anden kontraherende stat som følge af en af disse bestemmel-ser, skal den  

 kompetente myndighed i den anden kontraherende stat underrette den kompetente  

 myndighed i den førstnævnte stat; og med hensyn til artikel 22 i overenskomsten, ved fortsat at anvende  

 kriteriet om besiddelse af stemmerettighed i artikel 22, stykke 1, litra b),  

 udnytter de kontraherende stater den valgmulighed, der er hjemlet i Rådets  

 Direktiv 90/435 EØF af 23. juli 1990, artikel 3, stykke 2, til at afvige fra  

 stykke 1 i denne artikel ved at erstatte kriteriet om besiddelse af kapitalen  

 i et selskab i en anden medlemsstat med kriteriet om besiddelse af  

 stemmerettigheder.
Hvis det forudgående forslag kan godkendes af Regeringen i  

 Kongeriget Danmark, har jeg den ære at henstille, at nærværende note og Deres  

 Excellences svar i den henseende skal anses for at udgøre en aftale mellem de  

 to Regeringer i dette anliggende, som skal træde i kraft samtidig med denne  

 protokols ikrafttræden.
 Jeg benytter denne lejlighed til på ny at forsikre Deres Excellence om min  

 udmærkede højagtelse.
Sir Nicholas Bonsor London, den 15 oktober 1996 Deres Excellence Jeg har den ære at anerkende modtagelse af Deres Excellences note af dags  

 dato, der lyder som følger:
 »Jeg har den ære at henvise til protokollen, som er blevet  

 undertegnet i dag mellem Regeringen i Kongeriget Danmark og Regeringen i Det  

 Forenede Kongerige Storbritannien og Nordirland (»protokollen«) til  

 ændring af Overenskomsten til undgåelse af dobbeltbeskatning og forhindring  

 af skatteunddragelse for så vidt angår skatter på indkomst og kapitalvinding,  

 undertegnet i København den 11. november 1980, som ændret ved Protokollen  

 undertegnet i London den 1. juli 1991 (»overenskomsten«), og på  

 vegne af Regeringen i Det Forenede Kongerige Storbritannien og Nordirland at  

 foreslå:
med hensyn til artiklerne 10, stykke 6, 11, stykke 6, og 12, stykke 5  

 i overenskomsten som ændret ved protokollen, såfremt en person, der er  

 hjemmehørende i en kontraherende stat, bliver nægtet skattelempelse i den  

 anden kontraherende stat som følge af en af disse bestemmelser, skal den  

 kompetente myndighed i den anden kontraherende stat underrette den kompetente  

 myndighed i den førstnævnte stat; og med hensyn til artikel 22 i overenskomsten, ved fortsat at anvende  

 kriteriet om besiddelse af stemmerettighed i artikel 22, stykke 1, litra b),  

 udnytter de kontraherende stater den valgmulighed, der er hjemlet i Rådets  

 Direktiv 90/435 EØF af 23. juli 1990, artikel 3, stykke 2, til at afvige fra  

 stykke 1 i denne artikel ved at erstatte kriteriet om besiddelse af kapitalen  

 i et selskab i en anden medlemsstat med kriteriet om besiddelse af  

 stemmerettigheder.
Hvis det forudgående forslag kan godkendes af Regeringen i Kongeriget  

 Danmark, har jeg den ære at henstille, at nærværende note og Deres  

 Excellences svar i den henseende skal anses for at udgøre en aftale mellem de  

 to Regeringer i dette anliggende, som skal træde i kraft samtidig med denne  

 protokols ikrafttræden.' Eftersom det forudgående forslag kan godkendes af Regeringen i Kongeriget  

 Danmark, har jeg den ære at bekræfte, at Deres Excellences note og dette svar  

 skal anses for at udgøre en aftale mellem de to Regeringer i dette  

 anliggende, som skal træde i kraft samtidig med denne protokols ikrafttræden.
 Jeg benytter denne lejlighed til på ny at forsikre Deres Excellence om min  

 udmærkede højagtelse.
Ole Lønsmann Poulsen Bemærkninger til lovforslaget Almindelige bemærkninger Formålet med lovforslaget er at bemyndige  

 regeringen til at tiltræde en protokol af 15. oktober 1996 mellem Danmark og  

 Det Forenede Kongerige (UK), der ændrer de to staters gældende  

 dobbeltbeskatningsoverenskomst af 11. november 1980 (som allerede ændret ved  

 en protokol af 1. juli 1991). Loven gennemfører dermed protokollens  

 bestemmelser, når dens betingelser herfor er opfyldt.
Dobbeltbeskatningsoverenskomsten mellem Danmark og UK har til formål at  

 undgå international dobbeltbeskatning som følge af, at både Danmark og UK  

 beskatter en person eller et selskab af samme indkomst.
Det sker typisk, når  

 en person eller et selskab, der er hjemmehørende i den ene stat, modtager  

 indkomst fra den anden stat.
Overenskomsten har derfor regler for, hvornår Danmark hhv.
UK kan beskatte  

 indkomst, som en person, der er hjemmehørende i den ene stat (bopælsstaten),  

 modtager fra den anden stat (kildestaten).
 Protokollen går ud på at ændre den gældende overenskomst på en række  

 punkter. Ændringerne, som er nærmere omtalt i bemærkningerne til § 1, får  

 især følgende betydning:
 I fremtiden kan UK ikke beskatte søfolk fra UK med arbejde på danske skibe  

 i Dansk Internationalt Skibsregister (DIS). Søfolk fra UK på danske DIS-skibe  

 får herved fuldt gavn af de danske DIS-regler om skattefrihed.
I fremtiden kan Danmark beskatte beløb fra en dansk privat  

 pensionsordning, der betales til en modtager, som er bosat i UK, men som  

 tidligere har været bosat i Danmark.
I lovforslagets § 2 foreslås dog en  

 nedsættelse af dansk beskatning for de pensionister, som allerede på datoen  

 for lovforslagets fremsættelse var bosat i UK og modtog dansk privat pension.
Der sker en opstramning af reglerne, hvorefter en person, der er flyttet  

 til f.eks.
Danmark, kan få fradrag (eller bortseelsesret) ved dansk  

 beskatning for indbetalinger til en privat pensionsordning i UK.
Reglerne  

 skal bl.a. kun gælde, hvis personen arbejder for samme arbejdsgiver, som den  

 pågældende arbejdede for inden starten af arbejdet her i landet, eller for en  

 koncernforbundet arbejdsgiver.
Der sker en opstramning af overenskomstens regler om såkaldt subsidiær  

 beskatningsret for Danmark.
Reglerne omfatter indkomst her fra landet, som  

 betales til en person i UK, der kun er skattepligtig i UK af indkomsten, i  

 det omfang den overføres til UK.
I fremtiden kan Danmark beskatte indkomsten  

 fuldt ud, hvis den ikke beskattes i UK.
 Overenskomstens regler om udbytter bliver ændret, så de svarer til EU's  

 moder/datterselskabsdirektiv.
Overenskomstens regler om skattegodtgørelse ved grænseoverskridende  

 udbytteudlodninger ophæves.
Efter at Danmark ophævede den danske  

 skattegodtgørelses-ordning, har aktionærer i UK med aktier i danske selskaber  

 ikke kunnet bruge reglerne.
Reglerne var altså blevet til ensidig fordel for  

 danske aktionærer i selskaber i UK.
Der indsættes ny antimisbrugs-regler for udbytte, renter og royalties, der  

 betales fra den ene stat til en modtager i den anden stat.
Reglerne medfører,  

 at disse betalinger kan beskattes fuldt ud i den stat, hvorfra de stammer,  

 hvis den virkelige ejer af betalingerne er hjemmehørende i en tredje stat,  

 som ikke har en dobbeltbeskatningsoverenskomst med den stat, hvorfra  

 betalingen stammer.
Administrative virkninger Lovforslaget skønnes ikke at medføre nævneværdige administrative  

 virkninger.
Forholdet til EU-retten Overenskomstens artikel 10, stk. 2 (som indsat ved protokollens artikel  

 III) og overenskomstens artikel 22, stk. 2, litra c - e (som indsat ved  

 protokollens artikel IX) svarer til bestemmelserne i EU's  

 moder/datterselskabsdirektiv (Rådets direktiv af 23. juli 1990 om en fælles  

 beskatningsordning for moder- og datterselskaber fra forskellige  

 medlemsstater (90/435/EØF). Artikel 10, stk. 2, angår den skattemæssige  

 behandling i en stat af udbytte, som et selskab i denne stat udlodder til et  

 moderselskab i den anden stat.
Artikel 22, stk. 2, litra c - e, angår den  

 danske skattemæssige behandling af udbytte, som et dansk moderselskab  

 modtager fra dets datterselskab i UK.
 Herudover giver den ny protokol ikke anledning til EU-retlige  

 bemærkninger.
Provenumæssige virkninger Formålet med en dobbeltbeskatningsoverenskomst mellem to lande er at  

 fjerne de hindringer, som dobbeltbeskatning kan medføre for udviklingen af  

 økonomiske relationer mellem de to lande.
Virksomheder og personer i det ene  

 land får herved bedre skattemæssige betingelser for investering, etablering  

 eller arbejde i det andet land både som følge af, at dobbeltbeskatning undgås  

 og som følge af større klarhed om de skattemæssige konsekvenser af økonomiske  

 dispositioner.
 Virkningen af protokollen er begrænset til de områder, hvor der sker  

 ændringer i forhold til den gældende overenskomst.
 De væsentligste ændringer ved protokollen er, for så vidt angår dansk  

 beskatning, følgende: Når et dansk, udenlandsk-ejet, ikke-børsnoteret selskab  

 modtager renter og royalties fra UK, skal det i fremtiden ikke betale skat  

 til UK af disse beløb, hvilket indebærer, at selskabets danske skat af disse  

 indkomster ikke længere skal nedsættes med udenlandsk skat.
 Der er ikke holdepunkter for et skøn over størrelsen af provenuvirkningen  

 af denne ændring, men den skønnes at ville medføre et begrænset merprovenu.
Endvidere skal personer hjemmehørende i UK, i fremtiden betale dansk skat  

 af udbetalinger fra private pensionsordninger i Danmark.
Dog skal personer,  

 som senest ved lovforslagets fremsættelse var hjemmehørende i UK, kun betale  

 skat af den del af udbetalingerne, som overstiger 200.000 kr.
Der sker  

 samtidig en opstramning af mulighederne for, at herboende personer kan  

 fratrække indbetalinger til en privat pensionsordning i UK i den danske  

 indkomst.
Endvidere øges mulighederne for dansk beskatning af personer, som  

 er bosat i UK og har indkomster her fra landet, når indkomsten ikke beskattes  

 i UK.
 Til gengæld vil den danske beskatning af herboende personers udbetalinger  

 fra private pensionsordninger i UK blive nedsat som følge af, at UK nu får  

 mulighed for at beskatte disse, således at den danske skat af pensionen skal  

 nedsættes med UK's skat.
 Der er ikke holdepunkter for et mere præcist skøn over de provenumæssige  

 virkninger af disse ændringer på pensionsområdet, men nettovirkningen skønnes  

 at være en provenugevinst af beskeden størrelse.
Erhvervsøkonomiske virkninger For dansk erhvervsliv er den vigtigste virkning, at danske,  

 udenlandsk-ejede, ikke-børsnoterede selskaber i fremtiden ikke skal betale  

 skat til UK af renter og royalties, som de modtager fra UK.
Den skat, som UK  

 efter reglerne i den gældende dobbeltbeskatningsoverenskomst opkræver af  

 rente- og royalty-betalinger til modtagere her i landet, beregnes på grundlag  

 af betalingernes bruttobeløb, uanset der kan være udgifter forbundet med  

 betalingerne.
De berørte selskaber kan herved slippe for denne skattebyrde.
 Endvidere får danske rederier med skibe, registreret i Danmarks  

 Internationale Skibsregister, bedre mulighed for at ansætte søfolk fra UK,  

 idet UK ikke kan beskatte disse søfolk af hyre for arbejde på DIS-skibe.
Protokollen medfører dog også, at UK ikke længere skal yde  

 skattegodtgørelse til danske personer og selskaber, der modtager udbytte fra  

 selskaber i UK.
Det må imidlertid her tages i betragtning, at Danmark i flere  

 år ikke har ydet skattegodtgørelse til personer og selskaber i UK, der  

 modtager udbytte fra danske selskaber.
Bemærkninger til lovforslagets enkelte bestemmelser Efter lovforslagets § 1 bemyndiges regeringen til at tiltræde protokollen mellem Danmark og UK.
Protokollen ændrer den gældende dobbeltbeskatningsoverenskomst mellem de to stater.
Protokollen er optaget som bilag til lovforslaget, og dens bestemmelser gennemgås nedenfor.
Efter lovens vedtagelse kan regeringen gennemføre protokollens bestemmelser her i landet, når betingelserne i protokollen i øvrigt er opfyldt.
Disse betingelser er, at regeringerne i Danmark og UK først skal give  

 hinanden underretning om, at de forfatningsmæssige betingelser for  

 protokollens ikrafttræden er opfyldt.
For Danmarks vedkommende vil det sige,  

 at dette lovforslag skal være vedtaget.
Protokollen træder i kraft på datoen  

 for den sidste underretning, og den har som hovedregel virkning i Danmark fra  

 og med det indkomstår, der falder sammen med eller træder i stedet for det  

 efterfølgende kalenderår, jf. protokollens artikel XI.
 Hermed vil dobbeltbeskatningsoverenskomsten mellem Danmark og UK, som  

 ændret ved protokollen, være en del af Danmarks skattelovgivning.
 De enkelte artikler i protokollen har følgende indhold:
Artikel I I overenskomstens artikel 3 (Almindelige definitioner) ændres definitionen  

 af »international trafik« således, at der ikke længere lægges vægt  

 på, hvor det foretagende, der udøver international skibs- eller  

 luftfartsvirksomhed, har sin virkelige ledelse.
Som for andre foretagender  

 skal der i stedet ses på, hvor foretagendet er hjemmehørende efter de  

 almindelige principper i overenskomstens artikel 4.
 Artikel II.
 Overenskomstens artikel 8 (Skibs- og luftfart) ændres i overensstemmelse  

 med ændringen i protokollens artikel I.
Desuden udvides definitionen af fortjeneste ved international skibs- og  

 luftfart.
Fortjenesten skal i fremtiden også omfatte fortjeneste ved  

 bareboat-udlejning af skibe og luftfartøjer samt fortjeneste ved brug og  

 udleje af containere, hvis udlejen er knyttet til driften af skibe eller  

 luftfartøjer i international skibs- og luftfart.
Artikel III Overenskomstens artikel 10 (Udbytte) ændres på tre punkter. (a) For det  

 første ophæves de gældende regler om skattegodtgørelse. (b) For det andet  

 ændres artikel 10 i overensstemmelse med EU's moder/datterselskabsdirektiv.  

 (c) For det tredje indsættes en antimisbrugs-regel.
(a) Den gældende overenskomst har regler om skattegodtgørelse til  

 ophævelse af den økonomiske dobbeltbeskatning ved udlodning af udbytter  

 mellem de to stater.
Når et selskab i den ene stat (kildestaten) udlodder  

 udbytte til en aktionær i den anden stat, skal kildestaten yde  

 skattegodtgørelse til den udenlandske aktionær som ved udlodning af udbytte  

 til aktionærer i kildestaten.
Efter at Danmark har ophævet ordningen med  

 skattegodtgørelse, er overenskomstens regler om skattegodtgørelse blevet til  

 ensidig fordel for danske aktionærer i selskaber i UK.
Overenskomstens regler  

 om skattegodtgørelse ophæves derfor.
(b) I fremtiden bestemmer overenskomstens artikel 10, stk. 2, under  

 forbehold af moder/datterselskabsdirektivet følgende: Udbytte, der udloddes  

 af et selskab i den ene stat (kildestaten) til en aktionær i den anden stat,  

 kan beskattes i kildestaten, men skatten må ikke overstige 15 pct. af  

 udbyttets bruttobeløb.
Kildestaten må dog ikke beskatte udbytte i  

 moder/datterselskabsforhold, dvs. hvis modtageren af udbyttet er et selskab,  

 der direkte ejer mindst 25 pct. af aktiekapitalen i det udbyttebetalende  

 selskab.
(c) Der indsættes en ny regel i overenskomstens artikel 10, stk. 6, om  

 imødegåelse af misbrug ved udlodning af udbytte fra et selskab i den ene stat  

 (kildestaten) til en aktionær i den anden stat.
Efter stk. 6 skal kildestaten  

 ikke nedsætte eller frafalde sin beskatning efter reglerne i stk. 2, hvis det  

 var hovedformålet eller et af hovedformålene med aktierne at få fordel af  

 artikel 10.
 UK vil bruge den ny regel i tilfælde, hvor en aktionær i en tredje stat  

 uden en dobbeltbeskatningsoverenskomst med UK har et dansk selskab, hvis  

 hovedformålet med det danske selskab eller et af dette selskabs hovedformål  

 er at eje aktier i et selskab i UK.
Hvis en aktionær, som er hjemmehørende i en stat uden en  

 dobbeltbeskatningsoverenskomst med UK, selv ejer aktier i et selskab i UK,  

 kan UK beskatte aktionæren af udbyttet fra selskabet helt efter UK's  

 lovgivning.
Der er ingen overenskomst, som begrænser UK's beskatningsret.
Hvis der er indskudt et dansk moderselskab, må UK ikke beskatte udbytterne  

 fra selskabet i UK efter artikel 10, stk. 2, i Danmarks overenskomst med UK.  

 Danmark vil heller ikke beskatte det danske selskab af de modtagne udbytter,  

 jf. selskabsskattelovens § 13, stk. 3, idet udbytterne stammer fra et selskab  

 i UK, der er beskattet efter regler, som ikke er væsentligt lempeligere end  

 de danske skatteregler.
Det danske selskabs overskud kan herefter hjemtages  

 skattefrit af den virkelige ejer i tredje staten.
Hjemtagningen af  

 overskuddet kan f.eks. ske som renter, idet Danmark ikke beskatter selskaber,  

 hjemmehørende i udlandet, af rentebetalinger her fra landet.
I moder/datterselskabsdirektivet er der mulighed for, at en medlemsstat  

 kan nægte at følge direktivets regler om 0-skat på udbytter fra selskaber i  

 den pågældende stat, for så vidt angår misbrugs-tilfælde.
Nu indsættes en  

 tilsvarende regel i dobbeltbeskatningsoverenskomsten.
 I en noteveksling til protokollen er det aftalt, at når en stat anvender  

 antimisbrugs-reglen, skal den underrette den anden stat herom.
Danmark kan ikke bruge antimisbrugs-reglen overfor et moderselskab i UK,  

 der er omfattet af moder/datterselskabsdirektivet, selv om selskabet er ejet  

 af aktionærer i en stat, som ikke har en dobbeltbeskatningsoverenskomst med  

 Danmark.
Selskabsskattelovens § 2, stk. 5, medfører nemlig, at Danmark altid  

 skal undlade dansk beskatning af udbytteudlodninger fra et dansk  

 datterselskab til dets moderselskab i en anden medlemsstat, hvis såvel moder-  

 som datterselskabet er omfattet af begrebet selskab i  

 moder/datterselskabsdirektivets artikel 2.
Artikel IV I overenskomstens artikel 11 (Renter) erstattes de hidtidige stk. 6 - 8 om  

 misbrug med en ny antimisbrugs-regel i et nyt stk. 6, som svarer til  

 antimisbrugs-reglen for udbytter i artikel 10, stk. 6.
 Artikel 11, stk. 1, går ud på, at renter kun kan beskattes i den stat,  

 hvor rentemodtager er hjemmehørende (bopælsstatsbeskatning).
 De gældende antimisbrugs-regler i stk. 6 - 8 går i hovedtræk ud på, at når  

 et selskab i den ene stat (bopælsstaten) modtager renter fra den anden stat,  

 så gælder reglen i stk. 1 om bopælsstatsbeskatning kun, hvis selskabet er  

 børsnoteret, eller (endeligt) kontrolleret af personer og selskaber, som også  

 er hjemmehørende i bopælsstaten.
De gældende antimisbrugs-regler omfatter altså også tilfælde, hvor  

 rentemodtager er et dansk ikke-børsnoteret selskab, der er ejet af f.eks.  

 svenske aktionærer.
I dette tilfælde er der imidlertid ikke tale om misbrug,  

 for hvis den svenske aktionær selv var rentemodtager, måtte UK ikke beskatte  

 renterne efter Sveriges overenskomst med UK.
 Alligevel anvender UK de gældende antimisbrugs-regler og beskatter det  

 danske selskab helt efter UK's skattelovgivning uden hensyn til reglen i  

 artikel 11, stk. 1, om bopælsstatsbeskatning.
 Efter den ny anti-misbrugsregel kan UK kun undlade at anvende reglen i  

 artikel 11, stk. 1, om bopælsstatsbeskatning i tilfælde, hvor det var  

 hovedformålet eller et af hovedformålene at undgå britisk beskatning.
 Danmark kan ikke bruge antimisbrugs-reglen allerede af den grund, at  

 Danmark ikke har begrænset skattepligt på renter, der betales her fra landet  

 til udenlandske selskaber.
Artikel V I overenskomstens artikel 12 (Royalties) præciseres stk. 1, så den kun  

 gælder for royalties, der stammer fra enten Danmark eller UK.
Artikel 12,  

 stk. 1, går ud på, at royalties kun kan beskattes i den stat, hvor modtageren  

 er hjemmehørende (bopælsstatsbeskatning).
I stk. 2 (definitionen af royalties) udgår industrielt, kommercielt eller  

 videnskabeligt udstyr.
Denne ændring svarer til en ændring af OECD-modellen  

 til dobbeltbeskatningsoverenskomster. Ændringen sikrer, at indtægt ved udleje  

 af disse driftsmidler skal beskattes efter de almindelige regler om  

 erhvervsmæssigt overskud.
 De hidtidige antimisbrugs-regler for royalties i artikel 12, stk. 5 - 7,  

 som svarede til de hidtidige antimisbrugs-regler for renter, ophæves og  

 erstattes af en ny antimisbrugs-regel i et nyt stk. 5, svarende til de ny  

 antimisbrugs-regler for udbytter og renter.
Artikel VI I overenskomstens artikel 13 (Kapitalgevinster) foretages nogle ændringer  

 af redaktionel karakter vedrørende afståelse af skibe og luftfartøjer.  

 Ændringerne er bl.a. i overensstemmelse med de ændringer om international  

 skibs- og luftfart, som er nævnt i bemærkningerne til artikel II.
Artikel VII I overenskomstens artikel 15 (Personligt arbejde i tjenesteforhold) ændres  

 stk. 4 om løn for arbejde om bord på skibe og luftfartøjer.
 Ændringen har til formål at sikre, at UK ikke beskatter søfolk fra UK af  

 løn for arbejde om bord på danske skibe, registreret i Dansk Internationalt  

 Skibsregister (DIS).
Den gældende stk. 4 medfører, at Danmark kan beskatte søfolk fra UK af den  

 løn, som de får for arbejde på danske skibe.
UK kan også beskatte lønnen, men  

 skal nedsætte sin skat under hensyn til den danske skat.
Efter kildeskattelovens § 48 D (og en bestemmelse hertil i § 47 i  

 bekendtgørelse nr. 768 af 19. september 1995 om opkrævning m.v. af indkomst-  

 og formueskat) opkræver Danmark imidlertid ikke skat af løn for arbejde om  

 bord på danske DIS-skibe.
Hvis sømanden er hjemmehørende i UK, som beskatter  

 lønnen, er der altså ikke nogen dansk skat, som kan nedsætte den britiske  

 skat.
Resultatet er altså, at UK opkræver fuld skat af den danske løn, selv  

 om lønnen på DIS-skibe er fastsat under hensyn til skattefrihed.
Overenskomstens artikel 15, stk. 4, ændres nu således, at løn for arbejde  

 om bord på et skib eller et luftfartøj i international trafik i fremtiden kun  

 kan beskattes i den stat, hvor arbejdsgiveren er hjemmehørende, dog forudsat  

 at lønnen er skattepligtig i denne stat.
I et nyt stk. 5 er det aftalt, at  

 løn for arbejde om bord på et dansk DIS-skib skal anses for at være  

 skattepligtig i Danmark.
 I ikrafttrædelses-bestemmelsen (artikel XI, stk. 2) er det aftalt, at den  

 ny regel i stk. 5 skal anses for at have virkning for løn for arbejde, der er  

 udført efter 1. januar 1989 (hvor DIS-reglerne fik virkning).
Artikel VIII Overenskomstens artikel 18 (Pensioner og livrenter) er ændret således, at  

 der også er kildestatsbeskatning på private pensioner.
Efter den gældende  

 artikel 18 kan sociale pensioner, der udbetales fra den ene stat, kun  

 beskattes af denne stat.
Efter ændringen af artikel 18 gælder det  

 tilsvarende, at private pensioner, der udbetales fra den ene stat  

 (kildestaten) til en person, som tidligere var hjemmehørende i kildestaten,  

 men som er blevet hjemmehørende i den anden stat, kan beskattes i  

 kildestaten.
 Herefter kan Danmark altså beskatte sociale pensioner og private pensioner  

 (samt tjenestemandspensioner), som udbetales her fra landet til personer, der  

 er flyttet til UK.
Der foreslås dog en nedsættelse af den danske beskatning af danske private  

 pensioner, for så vidt angår de pensionister, som allerede på datoen for  

 lovforslagets fremsættelse var bosat i UK og modtog sådan pension.
Den  

 foreslåede bestemmelse herom finder i lovforslagets § 2 og er omtalt  

 nedenfor.
Artikel IX Overenskomstens artikel 22 (Ophævelse af dobbeltbeskatning) indeholder den  

 såkaldte metodebestemmelse, dvs. den fremgangsmåde Danmark hhv.
UK skal  

 anvende, når der konstateres tilfælde af dobbeltbeskatning.
 Protokollen ændrer artikel 22, stk. 2, om Danmarks metodebestemmelse ved  

 at indsætte nye litra c, d og e om den skattemæssige behandling her i landet  

 af udbytte, som et dansk moderselskab modtager fra dets datterselskab i UK.  

 Der sker ikke ændringer i indholdet af de gældende litra a og b samt litra c,  

 som er blevet litra f.
 Efter litra c skal Danmark fritage danske moderselskaber for skat af  

 udbytte, som de modtager fra deres datterselskaber i UK (eksemption).
 Et dansk selskab anses for et moderselskab, hvis det direkte ejer mindst  

 25 pct. af den udstedte aktiekapital i det udbyttebetalende selskab i UK.
 Efter litra d gælder eksemptionsmetoden dog kun i det omfang, hvor  

 overskuddet i datterselskabet er omfattet af en beskatning i UK eller  

 andetsteds, som er sammenlignelig med dansk selskabsbeskatning, eller  

 udbyttet dækker over udbytte fra aktier eller andre rettigheder i et selskab,  

 der er hjemmehørende i en tredje stat, og de sidstnævnte udbytter ville være  

 fritaget for dansk beskatning, hvis disse aktier eller rettigheder var  

 direkte ejet af det danske selskab.
 I tilfælde, hvor litra d medfører, at et dansk moderselskab ikke bliver  

 fritaget for dansk skat af udbytte fra dets datterselskab i UK, skal den  

 danske skat af udbyttet nedsættes under hensyn til skatten i UK, der er  

 betalt af datterselskabet af den indkomst, hvoraf udbyttet er udloddet, jf.  

 litra e (datterselskabslempelse).
Artikel X Artikel X, ændrer overenskomstens artikel 28 (Forskellige bestemmelser) på  

 to punkter. (a) For det første ændres stk. 1 om såkaldt subsidiær  

 beskatningsret til Danmark. (b) For det andet ændres stk. 3 om fradrag i en  

 stat for indbetalinger til en pensionsordning i den anden stat.
(a) Artikel 28, stk. 1, angår tilfælde, hvor en person, der er  

 hjemmehørende i UK, oppebærer indkomst fra Danmark, og hvor Danmark efter  

 overenskomstens andre artikler skal nedsætte eller fritage for beskatning af  

 denne indkomst.
Stk. 1 medfører, at Danmark har en såkaldt subsidiær  

 beskatningsret i visse tilfælde.
 Baggrunden for den subsidiære beskatningsret var, at UK alene beskatter  

 tilflyttede personer af udenlandsk indkomst, i det omfang denne indkomst  

 bliver overført til UK.
Efter den gældende formulering medfører den subsidiære beskatningsret  

 derfor, at Danmark alligevel kan beskatte indkomst her fra landet, som ikke  

 er overført til UK.
Hvis indkomst her fra landet derimod er overført til UK,  

 skal Danmark undlade eller nedsætte beskatningen af indkomsten i  

 overensstemmelse med overenskomstens øvrige artikler.
 Imidlertid er der tilfælde, hvor UK ikke beskatter udenlandsk indkomst,  

 selv om den er overført til UK.
 Reglen om subsidiær beskatningsret er derfor opstrammet således, at  

 nedsættelse af eller fritagelse for beskatning af indkomst her fra landet,  

 som Danmark skal indrømme efter overenskomstens andre regler, kun gælder for  

 den del af indkomsten, som er beskattet i UK.
 (b) Overenskomstens artikel 28, stk. 3, giver mulighed for, at en person,  

 der efter tilflytning er blevet hjemmehørende i den ene stat, kan få fradrag  

 ved beskatningen i denne bopælsstat, for indbetalinger til en  

 pensionsordning, der var oprettet i den anden stat inden tilflytningen til  

 bopælsstaten.
 Stk. 3 afløses af et nyt sæt regler i stk. 3 - 5.
Reglerne medfører stadig, at personen skal have skattelettelse i  

 bopælsstaten for egne indbetalinger til pensionsordningen.
På samme måde skal  

 indbetalinger til ordningen, som foretages af personens arbejdsgiver, ikke  

 anses for skattepligtig indkomst for personen, ligesom arbejdsgiveren skal  

 have fradragsret for indbetalingerne.
Bopælsstaten skal indrømme  

 skattelettelse efter samme regler, som hvis pensionsordningen var anerkendt i  

 skattemæssig henseende i denne stat.
 Der er en række betingelser for fradragsretten eller bortseelsesretten i  

 stk. 3, jf. stk. 4 og 5.
 Regelsættet omfatter kun en person, der er hjemmehørende i den ene stat og  

 udfører personligt arbejde i tjenesteforhold for en arbejdsgiver, som også  

 var hans arbejdsgiver umiddelbart inden påbegyndelsen af arbejdet i denne  

 stat, eller en forbundet arbejdsgiver.
Personen skal være medlem af en pensionsordning, som er etableret og  

 anerkendt i skattemæssig henseende i den anden stat.
Det er en betingelse, at  

 personen var medlem af pensionsordningen, inden den pågældende blev  

 hjemmehørende i den ny bopælsstat.
 Det er en betingelse for fradragsretten i bopælsstaten, at de kompetente  

 myndigheder i denne stat kan anerkende pensionsordningen i den anden stat som  

 svarende til en pensionsordning, der er anerkendt i skattemæssig henseende i  

 bopælsstaten.
For så vidt angår Danmark, omfatter udtrykket »en  

 pensionsordning« kun en tvungen arbejdsmarkeds-relateret ordning.
Hvis  

 der ikke findes en sådan ordning, omfatter udtrykket dog også en privat  

 pensionsordning.
Artikel XI (Ikrafttrædelse) Protokollen træder i kraft, når både Danmark og UK har gennemført de  

 foranstaltninger, som er nødvendige for dens ikrafttræden.
Den har virkning  

 fra og med det indkomstår, som falder sammen med eller erstatter det følgende  

 kalenderår.
 Som nævnt under artikel VII er der en overgangsregel, hvor efter de  

 ændrede regler for søfolk fra UK om bord på danske DIS-skibe gælder fra 1.  

 januar 1989.
Notevekslingen Samtidig med underskrivelsen af protokollen blev der underskrevet en  

 noteveksling.
I notevekslingen er det for det første aftalt, at når skattemyndighederne  

 i en stat anvender antimisbrugs-reglerne i artikel 10, stk. 6, artikel 11,  

 stk. 6, eller artikel 12, stk. 5, skal de underrette myndighederne i den  

 anden stat herom.
En stats anvendelse af misbrugsreglen vil medføre, at den  

 opkræver fuld kildeskat af udbytter, renter eller royalties, der betales fra  

 den pågældende stat til en modtager i den anden stat.
I notevekslingen er der for det andet en præcisering i forbindelse med  

 dobbeltbeskatningsoverenskomstens artikel 22 og  

 moder/datterselskabsdirektivet.
Efter artikel 22, stk. 1, litra b, som ikke  

 ændres ved protokollen, skal UK nedsætte dets beskatning af et moderselskab,  

 som er hjemmehørende i UK, og som modtager udbytte fra dets danske  

 datterselskab.
Ved et moderselskab forstås i denne forbindelse et selskab,  

 som direkte eller indirekte behersker mindst 10 pct. af stemmerettighederne i  

 det udbyttebetalende selskab.
Efter moder/datterselskabsdirektivets artikel  

 3, stk. 1, skal der derimod som hovedregel mindst lægges vægt på, at  

 moderselskabet ejer mindst 25 pct. af aktiekapitalen i det udbyttebetalende  

 selskab.
Men der er i stk. 2 mulighed for, at medlemsstaterne ved bilaterale  

 aftaler kan erstatte aktiekapital-kriteriet med stemmerettigheds-kriteriet.
I  

 notevekslingen er det slået fast, at ved fortsat at anvende  

 stemmerettigheds-kriteriet i artikel 22, stk. 1, litra b, har Danmark og UK  

 udnyttet muligheden i moder/datterselskabsdirektivets artikel 3, stk. 2, for  

 at afvige fra aktiekapital-kriteriet.
 Efter lovforslagets § 2 skal personer, som allerede på datoen for  

 lovforslagets fremsættelse var bosat i UK og modtog dansk privat pension, kun  

 betale dansk skat af denne pension i det omfang, pensionen overstiger 200.000  

 kr.
Baggrunden er, at protokollen om ændring af Danmarks  

 dobbeltbeskatningsoverenskomst med UK bl.a. medfører, at Danmark i fremtiden  

 kan beskatte private pensioner, der udbetales her fra landet til personer,  

 bosat i UK, hvis de tidligere har været bosat i Danmark.
Protokollen vil -  

 under forudsætning af folketingets vedtagelse - få virkning for private  

 pensioner, der udbetales fra og med den 1. januar 1998.
Dansk skattelovgivning bestemmer allerede, at personer, som er bosat i  

 udlandet og dermed ikke omfattet af fuld skattepligt, alligevel er  

 skattepligtige til Danmark af privat pension her fra landet.
Det fremgår af  

 kildeskattelovens § 2, stk. 1, litra b, jf. samme lovs § 43, stk. 2, litra f.  

 Denne begrænsede skattepligt omfatter indkomstskattepligtige udbetalinger som  

 nævnt i § 20, stk. 1-2, § 46, stk. 1, og § 50, stk. 3, i lov om beskatningen  

 af pensionsordninger m.v.
Denne skattepligt efter dansk skattelovgivning kan dog ikke altid  

 gennemføres, hvis den pågældende pensionist er bosat i et land, som har en  

 dobbeltbeskatningsoverenskomst med Danmark.
I så fald afhænger gennemførelsen  

 af den danske beskatning af de aftalte bestemmelser om beskatningsretten til  

 pension.
I den hidtil gældende overenskomst med UK er det aftalt, at sociale  

 pensioner og tjenestemandspensioner kan beskattes i den stat, hvorfra  

 pensionerne udbetales, hvorimod andre pensioner kun kan beskattes i den stat,  

 hvor modtageren er hjemmehørende.
Personer, der allerede er bosat i UK og  

 modtager dansk pension, har altså hidtil alene betalt dansk skat af dansk  

 social pension og eventuelt dansk tjenestemandspension.
De har derimod ikke  

 betalt dansk skat af udbetalinger fra private pensionsordninger her i landet.
 Protokollen ændrer som nævnt dobbeltbeskatningsoverenskomsten, således at  

 i praksis alle pensioner kan beskattes i den stat, hvorfra de udbetales.  

 Protokollen og den gældende danske skattelovgivning medfører, at personer,  

 der er bosat i UK og modtager dansk pension, fra 1. januar 1998 også skal  

 betale dansk skat af dansk privat pension.
 For at imødegå alt for store ændringer i den samlede beskatning for de  

 personer, der allerede er bosat i UK og modtager private pensioner her fra  

 landet, foreslås det, at den danske beskatning af privat pension kun skal  

 gennemføres i det omfang, denne pension overstiger 200.000 kr.
Den foreslåede bestemmelse i § 2 går derfor ud på, at de personer, som  

 allerede er bosat i UK og modtager dansk privat pension på under 200.000 kr.,  

 slet ikke skal betale dansk skat.
Hvis personen ikke modtager anden  

 skattepligtig dansk indkomst, vil personfradraget forhøje det beløb, som den  

 pågældende kan modtage i privat pension uden dansk beskatning.
De personer, som allerede bor i UK, skal derimod betale dansk skat af den  

 del af deres danske private pension, der overstiger det skattefri beløb.
Den  

 fremtidige danske beskatning medfører, at der til gengæld skal ske en  

 nedsættelse af den skat, som UK opkræver af pensionen efter de gældende  

 regler.
UK's skat skal nedsættes med den danske skat af pensionen.
Den foreslåede bestemmelse i § 2 om en lempeligere beskatning skal kun  

 gælde for de personer, som på datoen for lovforslagets fremsættelse var bosat  

 i UK og modtog privat pension fra Danmark, og kun i den periode, hvor de  

 bevarer denne status.
Hvis f.eks. en person, som var omfattet af  

 bestemmelsen, flytter til Danmark og senere flytter tilbage til UK, vil den  

 pågældende altså ikke længere være omfattet af § 2, men vil blive behandlet  

 som andre personer, der flytter til UK efter den nævnte dato.
 Efter lovforslagets § 3 træder loven i kraft dagen  

 efterbekendtgørelsen i Lovtidende.
Efter lovforslagets § 4 gælder loven ikke for Færøerne og  

 Grønland.
Skattespørgsmål hører under det færøske og det grønlandske  

 hjemmestyres kompetence.
Danmarks dobbeltbeskatningsoverenskomst fra 1980 med  

 UK gælder således ikke for disse dele af rigsfællesskabet.
 Bilag til bemærkningerne Den gældende formulering af de artikler i  

 den gældende dobbeltbeskatningsoverenskomst af 11. november 1980 (som  

 allerede ændret ved en protokol af 1. juli 1991), som ændres ved protokollen  

 af 15. oktober 1995.
Artikel 3 Almindelige definitioner 1. Med mindre andet fremgår af sammenhængen, skal i denne overenskomst:
- - - i) udtrykket »international trafik« betyde enhver transport med  

 et skib eller luftfartøj, der anvendes af et foretagende, hvis virkelige  

 ledelse har sit sæde i en kontraherende stat, bortset fra tilfælde, hvor  

 skibet eller luftfartøjet udelukkende anvendes mellem pladser i den anden  

 kontraherende stat; Artikel 8 Skibs- og luftfart 1. Fortjeneste ved skibs- og luftfartsvirksomhed i international trafik kan kun beskattes i den kontraherende stat, hvori foretagendets virkelige ledelse har sit sæde.
 2. Såfremt den virkelige ledelse af et foretagende, der driver  

 skibsfartsvirksomhed, har sit sæde om bord på et skib, skal foretagendet  

 anses for at have sit sæde i den kontraherende stat, i hvilken skibet har sit  

 hjemsted, eller, såfremt et sådant ikke findes, i den stat, i hvilken skibets  

 reder er hjemmehørende.
 3. Bestemmelserne i stykke 1 i denne artikel skal også finde anvendelse på  

 fortjeneste ved deltagelse i en pool, i et konsortium eller i en  

 international driftsorganisation.
 4. Med hensyn til fortjeneste oppebåret af det danske, norske og svenske  

 luftfartskonsortium Scandinavian Airlines System (SAS) skal bestemmelserne i  

 stykke 1 og 3 i denne artikel kun finde anvendelse på den del af  

 fortjenesten, som svarer til den andel i konsortiet, som ejes af den danske  

 partner i Scandinavian Airlines System (SAS), Det Danske Luftfartsselskab  

 (DDL).
Artikel 10 Udbytte 1. Udbytte oppebåret fra et selskab, der er hjemmehørende i en kontraherende stat, af en person, der er hjemmehørende i den anden kontraherende stat, kan beskattes i denne anden stat.
 2. Sådant udbytte kan imidlertid også beskattes i den kontraherende stat,  

 hvor det selskab, der betaler udbyttet, er hjemmehørende, og i henhold til  

 lovgivningen i denne stat, men den skat, der pålignes, må såfremt modtageren  

 er udbyttets retmæssige ejer, ikke overstige:
a) 5 pct. af bruttobeløbet af udbyttet, hvis den retmæssige ejer er et  

 selskab (bortset fra et interessentskab og et kommanditselskab), der direkte  

 ejer mindst 25 pct. af kapitalen i det selskab, som udbetaler udbyttet; b) 15 pct. af bruttobeløbet af udbyttet i alle andre tilfælde.
3. Så længe en fysisk person, der er hjemmehørende i Det forenede  

 Kongerige, efter Det forenede Kongeriges lovgivning er berettiget til en  

 skattegodtgørelse (tax-credit) for så vidt angår udbytte, der udbetales af et  

 selskab, der er hjemmehørende i Det forenede Kongerige, finder stykke 2 i  

 denne artikel ikke anvendelse på udbytte, som en person, der er hjemmehørende  

 i Danmark, oppebærer fra et selskab, der er hjemmehørende i Det forenede  

 Kongerige.
Under disse omstændigheder skal følgende bestemmelser i dette  

 stykke finde anvendelse:
 a) (i) I tilfælde, hvor en person, der er hjemmehørende i Danmark, efter  

 litra b) i dette stykke er berettiget til skattegodtgørelse for så vidt angår  

 sådant udbytte, kan skat også pålægges i Det forenede Kongerige i henhold til  

 lovgivningen i Det forenede Kongerige på grundlag af summen af udbyttet eller  

 værdien heraf og skattegodtgørelsen med en sats, der ikke overstiger 15 pct.
 (ii) I tilfælde, hvor en person, der er hjemmehørende i Danmark, efter  

 litra c) i dette stykke er berettiget til skattegodtgørelse for så vidt angår  

 sådant udbytte, kan skat også pålægges i Det forenede Kongerige i henhold til  

 lovgivningen i Det forenede Kongerige på grundlag af summen af udbyttet eller  

 værdien heraf og skattegodtgørelsen med en sats, der ikke overstiger 5 pct.
 (iii) Medmindre bestemmelserne i litra a) (i), a) (ii) og d) i dette  

 stykke finder anvendelse, skal udbytte oppebåret fra et selskab, der er  

 hjemmehørende i Det forenede Kongerige, og hvis retmæssige ejer er  

 hjemmehørende i Danmark, være fritaget for enhver skat i Det forenede  

 Kongerige, som kan pålægges udbytte.
 b) En person, der er hjemmehørende i Danmark, og som modtager udbytte fra  

 et selskab, der er hjemmehørende i Det forenede Kongerige, er, medmindre  

 bestemmelserne i litra c) og d) i dette stykke finder anvendelse, og  

 forudsat, at han er den retmæssige ejer af udbyttet, berettiget til den  

 hertil svarende skattegodtgørelse, som en fysisk person, der er hjemmehørende  

 i Det forenede Kongerige ville have været berettiget til, hvis han havde  

 modtaget dette udbytte, samt til udbetaling af ethvert beløb, hvormed denne  

 skattegodtgørelse overstiger hans skattetilsvar til Det forenede Kongerige.
c) Bestemmelserne i litra b) i dette stykke finder ikke anvendelse i  

 tilfælde, hvor udbyttets retmæssige ejer er et selskab, som enten alene eller  

 sammen med et eller flere forbundne selskaber direkte eller indirekte  

 behersker mindst 10 pct. af stemmeretten i det selskab, som udbetaler  

 udbyttet.
Under disse omstændigheder er et selskab, der er hjemmehørende i  

 Danmark, og som modtager udbytte fra et selskab, der er hjemmehørende i Det  

 forenede Kongerige, under forudsætning af, at det er den retmæssige ejer af  

 udbyttet, berettiget til en skattegodtgørelse lig med halvdelen af den  

 skattegodtgørelse, som en fysisk person, der er hjemmehørende i Det forenede  

 Kongerige, ville have været berettiget til, hvis han havde modtaget dette  

 udbytte, samt til udbetaling af ethvert beløb, hvormed denne  

 skattegodtgørelse overstiger dets skattetilsvar til Det forenede Kongerige.  

 Ved anvendelsen af denne bestemmelse anses to selskaber for at være  

 forbundne, hvis det ene behersker direkte eller indirekte mere end 50 pct. af  

 stemmeretten i det andet selskab, eller et tredie selskab behersker mere end  

 50 pct. af stemmeretten i dem begge.
d) Bestemmelserne i litra b) i dette stykke finder ikke anvendelse,  

 såfremt udbyttets retmæssige ejer er fritaget for skat i Danmark for så vidt  

 angår udbyttet.
Under disse omstændigheder kan udbyttet beskattes i Det  

 forenede Kongerige og i henhold til lovgivningen i Det forenede Kongerige med  

 en sats, der ikke overstiger 15 pct.
4. Så længe en fysisk person, der er hjemmehørende i Danmark, efter dansk  

 lovgivning er berettiget til en skattegodtgørelse for så vidt angår udbytte,  

 der udbetales af et selskab, der er hjemmehørende i Danmark, finder stykke 2  

 i denne artikel ikke anvendelse på udbytte, som en person, der er  

 hjemmehørende i Det forenede Kongerige, oppebærer fra et selskab, der er  

 hjemmehørende i Danmark.
Under disse omstændigheder skal følgende  

 bestemmelser i dette stykke finde anvendelse:
a) En person, der er hjemmehørende i Det forenede Kongerige, og som  

 modtager udbytte fra et selskab, der er hjemmehørende i Danmark, er,  

 medmindre bestemmelserne i litra c) og d) finder anvendelse, og forudsat, at  

 han er den retmæssige ejer af udbyttet, berettiget til den hertil svarende  

 skattegodtgørelse, som en fysisk person, der er hjemmehørende i Danmark,  

 ville have været berettiget til, hvis han havde modtaget dette udbytte, samt  

 til udbetaling af ethvert beløb, hvormed denne skattegodtgørelse overstiger  

 hans skattetilsvar til Danmark b) I tilfælde, hvor en person, der er hjemmehørende i Det forenede  

 Kongerige, efter litra a) i dette stykke er berettiget til skattegodtgørelse  

 for så vidt angår sådant udbytte, kan skat også pålægges i Danmark i henhold  

 til lovgivningen i Danmark på grundlag af summen af udbyttet eller værdien  

 heraf og skattegodtgørelsen med en sats, der ikke overstiger 15 pct.
c) Bestemmelserne i litra a) i dette stykke finder ikke anvendelse i  

 tilfælde, hvor udbyttets retmæssige ejer er et selskab, der er hjemmehørende  

 i Det forenede Kongerige, og som direkte ejer mindst 25 pct. af  

 aktiekapitalen i det selskab, der udbetaler udbyttet.
Under disse  

 omstændigheder skal udbyttet være fritaget for enhver skat i Danmark, som kan  

 pålægges udbytte.
d) Bestemmelserne i litra a) i dette stykke finder ikke anvendelse i  

 tilfælde, hvor udbyttets retmæssige ejer er fritaget for skat i Det forenede  

 Kongerige for så vidt angår udbyttet.
Under disse omstændigheder kan udbyttet  

 beskattes i Danmark i henhold til lovgivningen i Danmark med en sats, der  

 ikke overstiger 15 pct.
 5. Udtrykket »udbytte« omfatter i skattemæssig henseende i Det  

 forenede Kongerige enhver ydelse, som efter lovgivningen i Det forenede  

 Kongerige behandles som en udlodning, og omfatter i skattemæssig henseende i  

 Danmark enhver ydelse, som efter lovgivningen i Danmark behandles som en  

 udlodning.
6. Bestemmelserne i stykke 1 og stykke 2, 3 eller 4 i denne artikel skal  

 ikke finde anvendelse, såfremt udbyttets retmæssige ejer, der er  

 hjemmehørende i en kontraherende stat, i den anden kontraherende stat, i  

 hvilken det selskab, der udbetaler udbyttet, er hjemmehørende, driver  

 erhvervsvirksomhed gennem et der beliggende fast driftssted eller udøver frit  

 erhverv i denne anden stat fra et der beliggende fast sted, og den  

 aktiebesiddelse, som ligger til grund for udlodningen af udbyttet, har  

 direkte forbindelse med et sådant fast driftssted eller fast sted.
I så fald  

 skal bestemmelserne i henholdsvis artikel 7 eller artikel 14 finde  

 anvendelse.
 7. I tilfælde, hvor et selskab, der er hjemmehørende i en kontraherende  

 stat, oppebærer fortjeneste eller indkomst fra den anden kontraherende stat,  

 må denne anden stat ikke påligne nogen skat på udbytte, som udbetales af  

 selskabet, medmindre udbyttet udbetales til en person, der er hjemmehørende i  

 denne anden stat, eller den aktiebesiddelse, som ligger til grund for  

 udlodningen af udbyttet, har direkte forbindelse med et fast driftssted eller  

 et fast sted, der er beliggende i denne anden stat, eller undergive  

 selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst, der  

 hidrører fra denne anden stat.
Artikel 11 Renter 1. Renter, der hidrører fra en kontraherende stat, og hvis retmæssige ejer er hjemmehørende i den anden kontraherende stat, kan kun beskattes i denne anden stat.
- - - 6. Bestemmelserne i stykke 1 i denne artikel skal ikke finde anvendelse i  

 tilfælde, hvor renternes retmæssige ejer er et selskab, som ikke er et  

 noteret selskab, medmindre selskabet påviser, at det ikke beherskes af en  

 person, henholdsvis af to eller flere indbyrdes forbundne personer i  

 fællesskab, som samlet eller enkeltvis ikke ville have været berettigede til  

 lempelse i medfør af stykke 1 i denne artikel, såfremt den pågældende havde  

 været renternes retmæssige ejer.
7. I stykke 6 i denne artikel a) betyder et noteret selskab ethvert selskab, hvis aktier noteres  

 officielt på en fondsbørs i den kontraherende stat, hvori selskabet er  

 hjemmehørende, forudsat at betingelserne for optagelse til en sådan notering  

 og i særdeleshed de betingelser, som gælder for mindsteværdien af de aktier,  

 som optages til notering, samt for omsætteligheden og spredningen af  

 aktierne, er i overensstemmelse med de betingelser, som er fastsat i Skema A  

 til De Europæiske Fællesskabers Rådsdirektiv af 5. marts 1979 nr. 79/279/EØF; b) skal med forbehold af stykke 8 i denne artikel en person, henholdsvis  

 to eller flere indbyrdes forbundne personer i fællesskab, anses for at  

 beherske et selskab, såfremt de i den kontraherende stat, hvorfra renten  

 hidrører, i medfør af lovgivningen vedrørende de skatter, som er omfattet af  

 denne overenskomst, vil kunne behandles, som om de behersker selskabet i  

 nogen som helst henseende, ligesom personer skal anses for indbyrdes  

 forbundne, såfremt de i medfør af den anførte lovgivning vil kunne anses for  

 indbyrdes forbundne i nogen som helst henseende.
 8. I tilfælde, hvor en fysisk person i henhold til stykke 7, litra b), i  

 denne artikel anses for at beherske et selskab, alene fordi han ejer  

 almindelige aktier i selskabet med fuld stemmeret og fuld ret til  

 aktieudbytte, og denne fysiske person ikke ejer mere end 20 pct. af det  

 samlede antal af sådanne aktier i selskabet, skal de aktier, som han ejer,  

 ikke medregnes ved afgørelsen af, hvor vidt selskabet beherskes af en person.  

 henholdsvis af to eller flere indbyrdes forbundne personer i fællesskab, idet  

 dog ikke mere end 30 pct. af det samlede antal af sådanne aktier i selskabet  

 vil kunne lades ude af betragtning på denne måde.
Artikel 12 Royalties 1. Royalties, der oppebæres og retmæssigt ejes af en person. der er hjemmehørende i en kontraherende stat, kan kun beskattes i denne stat.
 2. Udtrykket »royalties« betyder i denne artikel betalinger af  

 enhver art, der modtages som vederlag for anvendelsen af eller retten til at  

 anvende enhver ophavsret til et litterært, kunstnerisk eller videnskabeligt  

 arbejde (herunder spillefilm eller film og bånd til brug for radio- og  

 fjernsynsudsendelser), ethvert patent, varemærke, mønster eller model,  

 tegning, hemmelig formel eller fremstillingsmetode, eller for anvendelsen af  

 eller retten til at anvende industrielt, kommercielt eller videnskabeligt  

 udstyr eller for oplysninger om industrielle, kommercielle eller  

 videnskabelige erfaringer.
- - - 5. Bestemmelserne i stykke 1 i denne artikel skal ikke finde anvendelse i  

 tilfælde, hvor den retmæssige ejer af royalties er et selskab, som ikke er et  

 noteret selskab, medmindre selskabet påviser, at det ikke beherskes af en  

 person, henholdsvis af to eller flere indbyrdes forbundne personer i  

 fællesskab, som samlet eller enkeltvis ikke ville have været berettigede til  

 lempelse i medfør af stykke 1 i denne artikel, såfremt den pågældende havde  

 været den retmæssige ejer af de omhandlede royalties.
 6. I stykke 5 i denne artikel:
a) betyder et noteret selskab ethvert selskab, hvis aktier noteres  

 officielt på en fondsbørs i den kontraherende stat, hvori selskabet er  

 hjemmehørende, forudsat at betingelserne for optagelse til en sådan notering  

 og i særdeleshed de betingelser, som gælder for mindsteværdien af de aktier,  

 som optages til notering, samt for omsætteligheden og spredningen af  

 aktierne, er i overensstemmelse med de betingelser, som er fastsat i Skema A  

 til De Europæiske Fællesskabers Rådsdirektiv af 5. marts 1979 nr. 79/279/EØF; b) skal med forbehold af stykke 7 i denne artikel en person, henholdsvis  

 to eller flere indbyrdes forbundne personer i fællesskab, anses for at  

 beherske et selskab, såfremt de i den kontraherende stat, hvorfra royalties  

 hidrører, i medfør af lovgivningen vedrørende de skatter, som er omfattet af  

 denne overenskomst, vil kunne behandles, som om de behersker selskabet i  

 nogen som helst henseende, ligesom personer skal anses for indbyrdes  

 forbundne, såfremt de i medfør af den anførte lovgivning vil kunne anses for  

 indbyrdes forbundne i nogen som helst henseende.
 7. I tilfælde, hvor en fysisk person i henhold til stykke 6, litra b), i  

 denne artikel anses for at beherske et selskab, alene fordi han ejer  

 almindelige aktier i selskabet med fuld stemmeret og fuld ret til  

 aktieudbytte, og denne fysiske person ikke ejer mere end 20 pct. af det  

 samlede antal af sådanne aktier i selskabet, skal de aktier, som han ejer,  

 ikke medregnes ved afgørelsen af, hvor vidt selskabet beherskes af en person.  

 henholdsvis af to eller flere indbyrdes forbundne personer i fællesskab, idet  

 dog ikke mere end 30 pct. af det samlede antal af sådanne aktier i selskabet  

 vil kunne lades ude af betragtning på denne måde.
Artikel 13 Kapitalgevinster 3. Fortjeneste ved afhændelse af skibe eller luftfartøjer, der anvendes i international trafik, eller af rørlig formue, som er knyttet til driften af sådanne skibe eller luftfartøjer, kan kun beskattes i den kontraherende stat, hvori foretagendets virkelige ledelse har sit sæde.
Artikel 15 Personligt arbejde i tjenesteforhold 4. Uanset de foranstående bestemmelser i denne artikel kan vederlag for personligt arbejde i tjenesteforhold, som udføres om bord på et skib eller luftfartøj, der anvendes i international trafik, beskattes i den kontraherende stat, i hvilken foretagendets virkelige ledelse har sit sæde.
 Når en i Danmark hjemmehørende person modtager vederlag for personligt  

 arbejde, udført på et af Scandinavian Airlines System (SAS) i international  

 trafik anvendt luftfartøj, kan et sådant vederlag kun beskattes i Danmark.
Artikel 18 Pensioner og lignende betalinger 1. Såfremt bestemmelserne i artikel 19, stykke 2, ikke medfører andet, kan pensioner og andre lignende vederlag, der udbetales for tidligere personligt arbejde i tjenesteforhold til en person, der er hjemmehørende i en kontraherende stat, samt enhver livrente, der udbetales til en sådan person, kun beskattes i denne stat.
 2. Uanset bestemmelserne i stykke 1 i denne artikel kan pensioner, der  

 betales i henhold til sociallovgivningen i en kontraherende stat, beskattes i  

 denne stat.
 3. Udtrykket »livrente« betyder en fastsat sum, der er periodisk  

 betalbar til fastsatte tidspunkter for livstid eller for et bestemt tidsrum  

 eller et tidsrum, som lader sig bestemme, i henhold til en forpligtelse til  

 at præstere udbetalingen mod rimeligt og fuldt vederlag i penge eller penges  

 værdi.
Artikel 22 Ophævelse af dobbeltbeskatning 2. a) Hvor en person, der er hjemmehørende i Danmark, oppebærer indkomst, som ifølge bestemmelserne i denne overenskomst kan beskattes i Det forenede Kongerige, skal Danmark, såfremt bestemmelserne i litra c) ikke medfører andet, indrømme fradrag i denne persons indkomstskat med et beløb svarende til den indkomstskat, der er betalt i Det forenede Kongerige.
 b) Et sådant nedslag skal imidlertid ikke kunne overstige den del af  

 indkomstskatten, beregnet før sådant nedslag, der svarer til den indkomst,  

 som kan beskattes i Det forenede Kongerige.
 c) Hvor en person, der er hjemmehørende i Danmark, oppebærer indkomst, som  

 ifølge bestemmelserne i denne overenskomst kun kan beskattes i Det forenede  

 Kongerige, kan Danmark medregne indkomsten i beskatningsgrundlaget, men skal  

 i indkomstskatten fradrage den del af indkomstskatten, som svarer til den  

 indkomst, der hidrører fra Det forenede Kongerige.
Artikel 28 Forskellige bestemmelser 1. I tilfælde, hvor indkomst i henhold til bestemmelserne i denne overenskomst er fritaget for dansk skat, og en fysisk person i henhold til gældende lovgivning i Det forenede Kongerige kun er skattepligtig af den nævnte indkomst, for så vidt angår det beløb, som er overført til eller modtaget i Det forenede Kongerige, og ikke for så vidt angår hele beløbet, skal den fritagelse, der efter denne overenskomst skal gives i Danmark, kun omfatte den del af indkomsten, der er overført til eller modtaget i Det forenede Kongerige.
- - - 3. Bidrag, som en fysisk person, der er hjemmehørende i en kontraherende  

 stat, men som ikke er statsborger i denne stat, betaler til en  

 pensionsordning, der er oprettet i og skattemæssigt anerkendt i den anden  

 kontraherende stat, kan fritages for skat i den førstnævnte stat, såfremt:
a) den fysiske person betalte bidrag til pensionsordningen, før han blev  

 hjemmehørende i den førstnævnte stat; og b) pensionsordningen er anerkendt af den kompetente myndighed i denne stat  

 som svarende til en pensionsordning, der er skattemæssigt anerkendt i denne  

 stat.
 I så fald skal skattefritagelsen gives på samme måde, som om  

 pensionsordningen var anerkendt som sådan af denne stat, og bidrag til  

 pensionsordningen, der ydes af det foretagende, der betaler den pågældendes  

 løn, skal ikke anses for skattepligtig indkomst for denne.
Skriftlig fremsættelse Skatteministeren (Carsten Koch):
 Jeg skal herved tillade mig at fremsætte:
 Forslag til lov om indgåelse af protokol om ændring af  

 dobbeltbeskatningsoverenskomsten mellem Danmark og Det Forenede Kongerige  

 Storbritannien og Nordirland.
(Lovforslag nr.
L 192).
 Lovforslaget går ud på at opnå Folketingets godkendelse til, at Danmark  

 tiltræder en protokol af 15. oktober 1996, som ændrer  

 dobbeltbeskatningsoverenskomsten mellem Danmark og UK.
En dobbeltbeskatningsoverenskomst mellem to stater har især til formål at  

 undgå international dobbeltbeskatning som følge af, at begge stater beskatter  

 samme person (selskab) af samme indkomst mv.
Det sker typisk, når en person  

 mv. er hjemmehørende i den ene stat og modtager indkomst fra den anden stat.  

 Overenskomsten fordeler derfor retten til at beskatte indkomst, der betales  

 fra kilder i den ene stat til en modtager, der er hjemmehørende i den anden  

 stat.
 Protokollen ændrer den gældende dobbeltbeskatningsoverenskomst på en række  

 punkter, hvoraf de væsentligste er nævnt nedenfor.
 - Reglerne om udbytter fra et selskab i en stat til en aktionær i den  

 anden stat ændres, så de svarer til EU's moder/datterselskabsdirektiv.  

 Samtidig ophæves reglerne om skattegodtgørelse.
- Der indsættes ny antimisbrugs-regler for udbytter, renter og royalties,  

 der betales fra kilder i en stat (kildestaten) til en modtager i den anden  

 stat.
Efter overenskomstens almindelige regler skal kildestaten nedsætte  

 eller frafalde beskatningen af disse betalinger.
Antimisbrugs-reglerne  

 medfører, at kildestaten alligevel må beskatte en betaling fuldt ud efter sin  

 egen lovgivning, hvis grundlaget for betalingen er oprettet med det  

 hovedformål at undgå beskatning i kildestaten.
 - Reglerne om beskatning af pension ændres, så en stat kan beskatte  

 udbetalinger fra en privat pensionsordning, der er oprettet i denne stat,  

 selv om modtageren er flyttet til den anden stat.
- Der sker en opstramning af reglen om såkaldt dansk subsidiær  

 beskatningsret.
Denne regel medfører, at hvis UK ikke beskatter en person,  

 der er flyttet til UK, af indkomst her fra landet, så kan Danmark beskatte  

 indkomsten fuldt ud, uanset at Danmark skulle nedsætte eller frafalde  

 beskatningen af indkomsten efter overenskomstens almindelige regler.
 - Der sker også en opstramning af reglen om, at en person, der er bosat i  

 den ene stat, kan få nedsat beskatningen i denne stat for indbetalinger til  

 en pensionsordning i den anden stat.
 Protokollen ændrer især dobbeltbeskatningsoverenskomstens regler om  

 beskatningsretten til pension, for så vidt angår udbetalinger fra danske  

 private pensionsordninger til personer, som er flyttet fra Danmark til UK.
Efter den gældende overenskomst er det kun UK, der har ret til at beskatte  

 en person, bosat i UK, af en dansk privat pension.
Den nuværende beskatning i  

 UK er typisk væsentligt lavere end den danske beskatning, som ville gælde,  

 hvis pensionisten var bosat her i landet.
 Ændringen medfører, at Danmark får ret til i fremtiden at beskatte  

 personer, der er flyttet til UK, af deres pågældendes danske private pension.  

 UK kan fortsat beskatte pensionen, men skal i så fald nedsætte sin beskatning  

 under hensyn til den danske beskatning.
 Det afhænger dog af dansk skatteret, i hvilket omfang Danmark vil udnytte  

 den beskatningsret, som protokollen medfører - eller med andre ord, i hvilket  

 omfang personer i UK skal betale dansk skat af deres danske private pension.
Protokollens ændringer af beskatningsretten til danske private pensioner  

 gælder også for personer, der allerede er flyttet til UK.
For at imødegå alt  

 for store ændringer i forhold til den nuværende beskatning for de  

 pensionister, som i dag er bosat i UK, foreslås det, at der sker en  

 nedsættelse af dansk beskatning af danske private pensioner.
Efter forslaget  

 skal en pensionist, som allerede bor i UK og modtager privat pension fra  

 Danmark, kun betale dansk skat af pensionen i det omfang, den overstiger  

 200.000 kr.
 Lovforslaget og protokollen vil - under forudsætning af lovforslagets  

 vedtagelse - få virkning for danske skatter vedrørende indkomståret 1998 og  

 senere indkomstår.
 Idet jeg iøvrigt henviser til bemærkningerne til lovforslaget, skal jeg  

 anbefale forslaget til Folketingets velvillige behandling.
