Vejledning om skolepatruljers oprettelse og  

 funktion I henhold til § 7, nr. 1, i lov om folkeskolen jf.  

 lovbekendtgørelse nr. 739 af 6. oktober 1998, indgår  

 færdselslære som obligatorisk emne i undervisningen i  

 grundskolen.
Der henvises til § 19 i Undervisningsministeriets  

 bekendtgørelse nr. 482 af 6. juni 1994 som ændret ved  

 bekendtgørelse nr. 702 af 7. august 1995 om formålet med  

 undervisningen i folkeskolens fag og obligatoriske emner med angivelse af  

 centrale kundskabs- og færdighedsområder, samt til  

 Undervisningsministeriets vejledende læseplan og  

 undervisningsvejledning for det obligatoriske emne færdselslære.  

 Endvidere henvises til Undervisningsministeriets bekendtgørelse om  

 befordring af elever i folkeskolen.
 Såvel den enkelte skole som det stedlige politi kan  

 tage initiativet til oprettelse af en skolepatrulje (SP).
Den endelige beslutning om oprettelse af SP træffes  

 af kommunalbestyrelsen efter samråd med skolen og vedkommende  

 politimester.
De nærmere retningslinjer for den praktiske  

 udførelse fastlægges efter forhandling med politiet.
 I henhold til færdselslovens § 3, stk. 3,  

 påhviler det politi og vejmyndigheder efter samråd med skolerne  

 at træffe foranstaltninger til at beskytte børnene mod farerne  

 fra den kørende færdsel på deres vej til og fra  

 skolen.
 Efter forhandling med Trafikministeriet gives  

 følgende vejledning om skolepatruljers oprettelse og funktion:
A.
Formål Ved enhver skole, hvor de trafikale forhold  

 nødvendiggør en nærmere opsigt med eller regulering af  

 elevernes færden, henstilles det, at der indføres  

 skolepatruljer.
Formålet med skolepatruljesystemet er, at 1)	gøre elevernes færden i nærheden af skolen  

 så sikker og fornuftig som muligt og 2)	vænne eleverne til også på andre tidspunkter, hvor  

 de færdes på gader og veje, at iagttage den nødvendige  

 forsigtighed samt udvise hensynsfuldhed over for andre.
B.
Organisation SP-systemet består i, at nogle ældre og dertil  

 egnede elever påtager sig at lede skolens elever sikkert over  

 hovedfærdselsårerne i nærheden af skolen og i det hele  

 taget at medvirke til en fornuftig færden i skolens nærhed.
 Ordningen forudsætter, at de farer og risici, som  

 trafikforholdene det pågældende sted frembyder for eleverne, i  

 videst omfang er søgt afhjulpet ved etablering af  

 færdselstekniske anlæg, således at SP s opgave i  

 første række bliver at påse, at eleverne på korrekt  

 måde gør brug af disse anlæg.
Rådet for Større Færdselssikkerhed yder  

 enten gennem sin pædagogiske afdeling eller lokale repræsentanter  

 skolerne rådgivning og teknisk bistand i forbindelse med oprettelse af  

 SP.
Rådet forhandler det nødvendige udstyr og  

 uddannelsesmateriale, ligesom rådet bl.a. gennem »SP-kalenderen«  

 opretholder kontakten til samtlige SP er.
 Rådet for Større Færdselssikkerhed har  

 udarbejdet en vejledning om retningslinjer for skolepatruljers funktion mv.,  

 hvortil henvises.
C.
Skolepatruljeinstruktøren Skolens leder kan udpege en af skolens lærere som  

 patruljeinstruktør.
Vedkommende lærer bør have et vist  

 forudgående kendskab til de stedlige trafikproblemer og til politiets  

 synspunkt vedrørende disse.
Opgaven som patruljeinstruktør  

 indebærer i et tæt samarbejde med politiet at fastlægge  

 ordningens daglige funktioner og at medvirke ved instruktionen af  

 skolepatruljemedlemmer (SP ere). Endvidere indebærer opgaven et tilsyn  

 med SP ernes daglige arbejde og vedligeholdelse af kontakten med politiet og  

 Rådet for Større Færdselssikkerhed.
D.
Udvælgelse af elever til skolepatruljen Ved udvælgelsen bør man kun undtagelsesvis  

 vælge elever fra lavere klassetrin end 6., idet børn normalt  

 først i denne alder har opnået en generel trafiksikker  

 adfærd.
Af hensyn til kontinuiteten i arbejdet bør patruljen  

 normalt bestå af elever fra to klassetrin.  

 Skolepatruljeinstruktøren bør sikre sig forældrenes  

 accept inden udvælgelsen finder sted, hvorved forældrene tillige  

 bliver inddraget i vurderingen af deres barns modenhed og ansvarlighed i  

 forbindelse med arbejdet som SP er.
Når udvælgelsen har fundet sted, modtager de  

 kommende SP er et uddannelsesmateriale, som bl.a. indeholder to enslydende  

 »patruljekort«.
På patruljekortene står reglerne for SP-arbejdets  

 udførelse.
Eleverne skal skrive under på, at de er  

 indforstået med disse regler.
Eleverne må kun deltage i  

 patruljearbejdet, såfremt forældrene har givet deres accept.  

 Derfor skal elevens forældre også underskrive kortene.
Begge kort  

 afleveres til patruljeinstruktøren, som giver det ene videre til  

 politiet.
Eventuelle patruljeførere udvælges af  

 instruktøren eller af SP erne.
Patruljeførernes opgave kan  

 bl.a. være at virke som kontaktpersoner til  

 patruljeinstruktøren.
E.
Uddannelse Hvert hold SP er skal uddannes til at varetage opgaven.  

 Rådet for Større Færdselssikkerhed har udarbejdet  

 materiale hertil.
Uddannelsen foregår i samarbejde mellem politiet og  

 skolepatruljeinstruktøren.
Uddannelsen afsluttes med udlevering af ID-kort.
Dette  

 kort skal underskrives af politiet og er SP ens dokumentation for, at  

 vedkommende er godkendt som patruljemedlem.
F.
Udstyr Det obligatoriske udstyr for enhver SP er i funktion  

 omfatter flourescerende gul vest med reflekterende skråtsiddende  

 bånd.
Hvis eleven virker helt eller delvist på kørebanen,  

 skal eleven også anvende håndskilt.
I regn eller usigtbart vejr  

 og i øvrigt, når forholdene taler herfor, kan der bæres  

 gult flourescerende regnslag.
En skolepatrulje skal være ens overalt i  

 landet.
Derfor er det kun det udstyr, som forhandles af Rådet for  

 Større Færdselssikkerhed, der må benyttes.
Af samme grund  

 må udstyret ikke forsynes med mærkning af nogen art.
Udstyret  

 betales af skolen.
G.
Funktion SP må kun udøve sin myndighed over for  

 skolens elever og har ikke hjemmel til at standse eller på anden  

 måde dirigere den øvrige trafik.
 Nærmere retningslinjer for SP s funktion  

 fremgår af den af Rådet for Større Færdselssikkerhed  

 udarbejdede vejledning herom.
H.
Forsikringsforhold Under udførelse af deres patruljearbejde er SP erne  

 omfattet af skolernes arbejdsskadeforsikring.
 Denne vejledning erstatter Undervisningsministeriets  

 vejledning nr. 11 af 10. januar 1995 om skolepatruljers oprettelse og  

 funktion.
