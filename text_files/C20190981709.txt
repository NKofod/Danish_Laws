Cirkulære om Medarbejder- og Kompetencestyrelsen § 1. Medarbejder- og Kompetencestyrelsen varetager skatteministerens opgaver som statslig arbejdsgiver vedrørende overenskomstforhandlinger, løn- og ansættelsesvilkår, pension, ledelse, personale m.v.
 § 2. Medarbejder- og Kompetencestyrelsen varetager skatteministerens opgaver efter følgende love:
 1) Lov om tjenestemænd.
 2) Lov om tjenestemandspension.
 3) Lov om vederlag og pension m.v. for ministre.
 4) Lov om pensioner efter tidligere love om vederlag og pension m.v. for ministre.
 5) Lov om vederlag og pension m.v. for de danske medlemmer af Europa-Parlamentet.
 6) Lov om tjenestemænd i folkeskolen m.v.
 7) Lov om pensionering af flyveledere.
 8) Lov om pensioner efter tidligere tjenestemandslove m.v.
 9) Lov om visse personalemæssige spørgsmål i forbindelse med Grønlands Selvstyres overtagelse af sagsområder.
 10) Lov om visse personalemæssige spørgsmål i forbindelse med de færøske myndigheders overtagelse af sager og sagsområder.
 11) Lov om pensionering af civilt personel m.v. i forsvaret (civilarbejderloven).
 12) Lov om pensioner i anledning af tronskiftet den 14. januar 1972.
 13) Lov om tjenestemandslønninger m.m. og klassificering af tjenestemandsstillinger i staten, folkeskolen og folkekirken.
 14) Lov om statens tjenestemænd i Grønland.
 15) Lov om pension til statens tjenestemænd m.v. i Grønland.
 16) Lov om tjenestemandslønninger m.m. og klassificering af statens tjenestemandsstillinger i Grønland.
 17) Lov om en tjenestemandsret for Grønlands hjemmestyres og kommunernes tjenestemænd i Grønland.
 Stk. 2. Medarbejder- og Kompetencestyrelsen sekretariatsbetjener:
 1) Lønningsrådet.
 2) Omflytningsnævnet.
§ 3. Medarbejder- og Kompetencestyrelsen træffer afgørelse på skatteministerens vegne.
Styrelsens afgørelser kan ikke indbringes for anden administrativ myndighed.
 § 4. I cirkulære nr. 9050 af 30. januar 2017 om Moderniseringsstyrelsen, som ændret ved cirkulære nr. 9146 af 5. marts 2018, foretages følgende ændringer:
 1. I § 2, 1. pkt., udgår »overenskomster, ledelse«.
 2. § 2, nr. 3, ophæves.
 Nr. 4 og 5 bliver herefter nr. 3 og 4.
 3. § 2, nr. 6 og 7, ophæves.
