I henhold til § 138 b i lov om social bistand, jf. lovbekendtgørelse nr. 1024 af 13. december 1994, som senest ændret ved § 24 i lov nr.
449 om daghøjskoler og produktionsskoler m.v. af 14. juni 1995, meddeles:
 § 1.  Socialministeren har tilladt, at der i  

 Frederiksborg Amt gennemføres en forsøgsordning, hvorefter den selvejende  

 institution Glibinggård på entreprisevilkår modtager stofmisbrugere i  

 behandling.
 § 2.  Forsøgsordningen indebærer for Frederiksborg  

 Amt, at der vil kunne ske finansiering efter § 96, uanset at der ikke  

 foreligger driftsoverenskomst.
 Stk. 2.  Socialministeren kan godkende fravigelse af  

 lovens § 135, stk. 3, således at taksten for ophold finansieret efter § 96  

 aftales mellem amtskommunen og Glibinggård.
 § 3.  Forsøgsgodkendelsen træder i kraft ved  

 offentliggørelse i lovtidende og gælder til og med den 31. december 1995,  

 hvorefter ændrede bestemmelser på området svarende til de fravigelser i  

 loven, der her er godkendt, træder i kraft.
 Stk. 2.  Forsøgsgodkendelsens nærmere indhold fremgår af  

 Socialministeriets brev af 21. november 1995. Brevet kan rekvireret i  

 Socialministeriet, Holmens Kanal 22, 1060 København K, telefon 33 92 93 00.
