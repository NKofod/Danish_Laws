EN COTTONCOAT INDLEVERET TIL RENSNING VAR BLEVET MISFARVET SOM FØLGE  

 AF AFSMITNING FRA ANDET TØJ I RENSEMASKINEN.
NÆVNET FANDT, AT DE FOR  

 RENSNINGEN ANSVARLIGE VAR NÆRMEST TIL AT BÆRE RISIKOEN FOR, AT ANDET TØJ I  

 RENSEMASKINEN HAVDE ØDELAGT KLAGERENS TØJ.
KLAGEREN KUNNE RETTE SIT  

 ERSTATNINGSKRAV MOD BÅDE DEN STOFFORRETNING, HVOR COTTONCOATEN VAR INDLEVERET  

 TIL RENSNING, OG MOD DET RENSERI, DER HAVDE UDFØRT RENSNINGEN.
COTTONCOAT MISFARVET EFTER RENSNING.
ERSTATNING FOR SKADER FORÅRSAGET AF  

 ANDET TØJ I RENSEMASKINEN.
 EN LYS COTTONCOAT VAR BLEVET INDLEVERET TIL RENSNING I EN STOFFORRETNING,  

 DER REKLAMEREDE MED AT TAGE IMOD INDLEVERING AF RENSETØJ.
EFTER RENSNING AF COTTONCOATEN VAR DER FREMKOMMET BLÅLIG MISFARVNING PÅ  

 KRAVEN.
IFØLGE DET RENSERI, DER HAVDE UDFØRT RENSNINGEN, SKYLDTES  

 MISFARVNINGEN AFSMITNING FRA EN JAKKE, DER VAR BLEVET RENSET I SAMME MASKINE  

 SOM COTTONCOATEN.
SÅVEL INDLEVERINGSSTEDET SOM RENSERIET AFVISTE AT ERSTATTE COTTONCOATEN  

 UNDER HENVISNING TIL, AT MAN VAR UDEN SKYLD I SKADEN, IDET TØJET VAR RENSET  

 FAGMÆSSIGT KORREKT.
RENSERIET HAVDE UDEN HELD FORSØGT AT FÅ IMPORTØREN AF DEN  

 SKADEVOLDENDE JAKKE TIL AT ERSTATTE KLAGERENS COTTONCOAT.
DA COTTONCOATEN VAR BLEVET BESKADIGET UNDER EN AF RENSERIET VALGT  

 RENSEPROCEDURE, FANDT NÆVNET, AT DE FOR RENSNINGEN ANSVARLIGE VAR NÆRMEST TIL  

 AT BÆRE RISIKOEN FOR, AT ANDET TØJ I RENSEMASKINEN HAVDE ØDELAGT KLAGERENS  

 TØJ.
FORBRUGEREN HAVDE HEREFTER KRAV PÅ EN FORRINGELSESERSTATNING PÅ 1.000  

 KR.
KRAVET KUNNE RETTES MOD BÅDE INDLEVERINGSSTEDET OG RENSERIET.
 OFFENTLIGGJORT I FORBRUGERSTYRELSENS JURIDISKE ÅRBOG 1992.
