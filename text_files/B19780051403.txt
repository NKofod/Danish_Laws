 I henhold til § 45 i borgerlig straffelov, jfr. lovbekendtgørelse nr. 411  

 af 17. august 1978, fastsættes:
 § 1.  Staten yder erstatning til indsatte i  

 kriminalforsorgens institutioner for skader, disse pådrager sig.
 Stk. 2.  Erstatningen ydes efter reglerne i lov om  

 arbejdsskadeforsikring med de ændringer, der følger af denne anordning.
 § 2.  Ved skade forstås ulykkestilfælde, skadelig  

 påvirkning af højst få dages varighed og erhvervssygdomme.
 § 3.  Erstatning kan ydes, når skaden indtræffer 1)  

 under ophold på institutionen, 2) under uddannelse uden for institutionen,  

 såfremt den indsatte bor på institutionen, 3) under arbejde uden for  

 institutionen, medmindre arbejdet foretages for en af institutionen uafhængig  

 arbejdsgiver, 4) under færden i forbindelse med arbejde og uddannelse som  

 nævnt i nr. 2 og 3.
 § 4.  Skadelidtes årsløn efter § 37, stk. 1, i lov om  

 arbejdsskadeforsikring fastsættes af sikringsstyrelsen efter et skøn under  

 hensyntagen dels til skadelidtes erhvervsindkomst før anbringelsen på  

 institutionen og dels til den erhvervsindkomst, skadelidte kunne forvente at  

 opnå efter løsladelsen, såfremt skaden ikke var indtruffet.
 § 5.  Det sociale udvalg i den skadelidtes  

 opholdskommune fastsætter efter forhandling med justitsministeriet, hvorledes  

 et kapitalbeløb, der skal udbetales efter § 40, stk. 1, i lov om  

 arbejdsskadeforsikring skal komme skadelidte til gode.
 Stk. 2.  Afgørelser efter stk. 1 kan påklages af  

 justitsministeriet efter § 40, stk. 6, i lov om arbejdsskadeforsikring.
 § 6.  Anordningen anvendes på skader indtruffet efter  

 den 1. april 1978.
Stk. 2.  Kgl. anordning nr. 245 af 10. juli 1933  

 angående forsikring af fanger og forvarede mod følger af ulykkestilfælde  

 ophæves.
Anordningen anvendes dog fortsat på ulykkestilfælde indtruffet før  

 den 1. april 1978 med de undtagelser, der følger af § 65, stk. 2, 3. pkt., i  

 lov om arbejdsskadeforsikring.
