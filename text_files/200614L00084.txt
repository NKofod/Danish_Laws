Betænkning afgivet af Europaudvalget den 10. november 2006 Betænkning over Forslag til lov om Den Europæiske Unions  

 udvidelse med Bulgarien og Rumænien [af  

 udenrigsministeren (Per Stig Møller)] 1. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 10. oktober 2006. Lovforslaget blev efter 1. behandling  

 henvist  

 til behandling i Europaudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 19 spørgsmål til udenrigsministeren til skriftlig  

 besvarelse, som denne har besvaret.
Samråd Udvalget har stillet 1 spørgsmål til udenrigsministeren til  

 mundtlig besvarelse (jf.
Europaudvalget, alm. del  samrådsspørgsmål C).  

 Ministeren har besvaret spørgsmålet i samråd med udvalget den 13. oktober  

 2006.
2. Indstillinger og politiske bemærkninger Et  

  

 flertal  

  

  i udvalget (V, S, KF, RV og SF)  

 indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (DF) vil stemme hverken for eller imod lovforslaget ved 3.  

 behandling.
Dansk Folkeparti kan ikke støtte, at Bulgarien og Rumænien  

 optages i EU ved indgangen til 2007. Dansk Folkeparti har fra starten af  

 optagelsesforhandlingerne påpeget det uholdbare i Europa-Kommissionens  

 strategi, hvor de to lande på forhånd var lovet medlemskab senest ved  

 udgangen  

 af 2007. Det er uholdbart på forhånd at love et bestemt forhandlingsresultat,  

 når man ikke ved, hvordan udviklingen i de to lande vil blive.
Det er  

 åbenbart,  

 at de to lande har undergået en række vigtige og rigtige forandringer.
Der er  

 sket en reform af særlig retsvæsenet og den offentlige administration, som  

 har  

 gjort de to lande langt mere velordnede og derved bragt dem tættere på en  

 mulig  

 optagelse i EU.
For Dansk Folkeparti er det imidlertid vigtigt, at der ikke  

 sker en devaluering af de krav, der stilles til nye medlemslande.
Siden den  

 første optagelsesrunde i 1973 er kravene til nye lande successivt blevet  

 mindre,  

 og EU har accepteret større forskelle mellem nye og gamle medlemslande.
Dansk  

 Folkeparti anerkender det positive politiske sigte i at inddrage flere  

 medlemslande i kredsen, men finder det forkert, at en forøgelse af  

 forskellene  

 mellem medlemslandene ikke også medfører større mulighed for forskellighed og  

 uensartethed.
Dette har imidlertid ikke været Kommissionens intension.
I  

 stedet for at acceptere de øgede forskelle blandt medlemslandene har  

 Kommissionen prioriteret muligheden for at stemme landene ned.
Dansk  

 Folkeparti  

 er grundlæggende modstander af denne model, da det for os er vigtigt, at et  

 medlemskab  

 af EU kan være foreneligt med at bevare kulturelle, politiske og juridiske  

 særheder.
EU skal ikke være en fra Bruxelles styret, ensartet nation, men et  

 samarbejde med respekt for medlemsstaternes særheder.
Dansk Folkeparti vender  

 sig på denne baggrund imod den tendens til totalharmonisering på stadig flere  

 områder, som vi oplever for tiden.
Ved optagelsen af Bulgarien og Rumænien  

 vil  

 der endnu en gang ske en udvidelse af medlemslandenes forskelle.
Var dette  

 blevet  

 fulgt op af den logiske konsekvens, at EU tilsvarende droppede tanken om  

 totalharmonisering, havde Dansk Folkeparti ikke på samme måde vist sig  

 skeptisk  

 over for udvidelsen.
Men da EU fastholder en stadig mere centraliseret  

 styreform, må Dansk Folkeparti også vende sig imod optagelsen af lande, som  

 ligger langt fra EUs gennemsnit.
Det skal i denne forbindelse nævnes,  

 at  

 forskellen mellem den befolkningsmæssige og den økonomiske vækst ved de to  

 landes indtræden i EU er meget voldsom, hvilket i sig selv burde være en  

 advarsel.
Som sagt er der sket mange reformer i såvel Bulgarien som  

 Rumænien.
Men efter Dansk Folkepartis opfattelse er det fortsat ikke nok til,  

 at et egentligt medlemskab kan komme på tale.
Inden for fødevaresektoren,  

 landbruget, bekæmpelsen af den internationale kriminalitet og reformer af den  

 økonomiske politik er der fortsat meget tilbage at ønske sig.
I et så  

 forpligtende samarbejde, som EU desværre i dag har udviklet sig til, er det  

 derfor ikke acceptabelt at lade de to lande optage som de ser ud nu.
Dansk  

 Folkeparti vil imidlertid ikke afvise, at de to lande kan optages på et  

 senere  

 tidspunkt, ligesom det er vigtigt at anerkende de resultater, som indtil  

 videre  

 er sket i de to lande.
Dansk Folkeparti kan således ikke støtte regeringens  

 forslag, da det er for tidligt at optage Rumænien og Bulgarien fra 2007, men  

 ønsker samtidig at fastholde de to lande på rette spor ved at sende  

 et signal om, at et senere medlemskab kan være en mulighed.
Dansk  

 Folkeparti stemmer på den baggrund hverken for eller imod  

 lovforslaget.
 Et  

  

 andet mindretal  

  

 i udvalget (EL) vil redegøre for sin stilling  

 til lovforslaget ved 2. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Birgitte Josefsen (V)   

 Ellen Trane Nørby (V)   

 Morten  

  Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Rasmus Prehn (S)   

 Niels Sindal (S)   

 Mette Gjerskov (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 26 Bilagsnr.
Titel 1 Udkast til tidsplan for udvalgets behandling af  

 lovforslaget 2 Udkast til betænkning Oversigt over spørgsmål og svar vedrørende L 26 Spm.nr.
