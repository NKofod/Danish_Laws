 I medfør af § 30 a og § 52 i lov om folkeskolen, jf.
 lovbekendtgørelse nr. 311 af 25. april 1994, som ændret ved lov nr.
 1140 af 21. december 1994, fastsættes:
Skolens tilsynspligt § 1.  Kommunalbestyrelsen har det overordnede ansvar  

 for, at der på den enkelte skole etableres fornødent tilsyn med eleverne i  

 undervisningstiden, i frikvarterer og spisepauser mv.
 Stk. 2.  Skolebestyrelsen kan inden for de af  

 kommunalbestyrelsen fastsatte rammer fastsætte nærmere principper for skolens  

 tilsyn med eleverne.
 Stk. 3.  Skolens leder træffer beslutning om udøvelsen  

 af tilsynet.
Stk. 4.  Ved fornødent tillsyn forstås tilsyn med et  

 indhold og et omfang, der findes nødvendigt og tilstrækkeligt ud fra  

 vurderingen af de konkrete forhold, herunder - elevernes alder - aktivitetens art - de stedlige forhold og - lokalernes indretning og udstyr.
 § 2.  Skolens pligt til at føre tilsyn med eleverne  

 indtræder 10 minutter før undervisningen begynder, og ophører ved udløbet af  

 det tidsrum, som naturligt medgår til, at eleverne forlader skolen ved  

 undervisningens ophør.
 Stk. 2.  I tilfælde, hvor elever møder mere end 10  

 minutter før undervisningens begyndelse, eller hvor elever ikke forlader  

 skolen direkte efter undervisningens ophør som følge af en tilrettelagt  

 befordringsordning eller som følge af skolefritidsordningens åbningstider  

 eller andre særlige forhold, må der indgås en særlig aftale om tilsynets  

 udførelse, såfremt de lokale myndigheder i så fald anser et tilsyn for  

 nødvendigt.
Tilsynspligtens område § 3.  Tilsynet omfatter i stedlig henseende elevernes  

 ophold og færden i skolens bygninger og på skolens arealer.
Tilsynet omfatter  

 endvidere elevernes overholdelse af skolens forskrifter på fortovs-, gade-  

 eller vejarealet umiddelbart ud for skolen.
Skolen kan i den forbindelse tage  

 initiativ til oprettelse af en skolepatrulje.
Elevernes skolevej i øvrigt,  

 herunder eventuelle befordringsordninger som benyttes af eleverne, er ikke  

 omfattet af skolens tilsyn.
 § 4.  Hvor undervisningen er henlagt til lokaliteter  

 uden for skolen, skal der, når forholdene kræver det, etableres fornødent  

 tilsyn med elevernes færden mellem de pågældende undervisningssteder.  

 Tilsynspligten omfatter tillige en eventuel fælles befordring til og fra  

 arrangementer, som skolen forestår.
Tilsynets nærmere indhold § 5.  I undervisningstimerne påhviler det skolen/den  

 enkelte lærer at føre tilsyn med de elever, som skal undervises.
Stk. 2.  Hvis der i en klasse dannes hold eller grupper,  

 der opholder sig i forskellige lokaler, kan tilsynet med eleverne udøves  

 gennem bl.a. forudgående instruktion.
Tilsvarende gælder, når en elev som led  

 i undervisningen forlader skolens område.
 Stk. 3.  Der kan kun, hvis vægtige grunde taler herfor,  

 gives den enkelte elev tilladelse til at forlade skolen i en  

 undervisningstime.
 Stk. 4.  Skolens tilsynsforpligtelse er ikke til hinder  

 for, at elever, der i særlig grad forstyrrer undervisningen, udelukkes fra  

 resten af timen.
 § 6.  Hvor undervisningen foregår i lokaler og på  

 steder, som rummer særlige risikomomenter, fx fysik/kemilokaler, sløjdlokaler  

 og idrætslokaler og -anlæg, påhviler der skolen en skærpet  

 tilsynsforpligtelse.
 Stk. 2.  Hvis der på specielle områder er givet særlige  

 sikkerhedsforskrifter eller lignende, påhviler det skolen at påse, at disse  

 forskrifter overholdes.
 § 7.  Omfatter undervisningen i idræt også svømning,  

 skal den lærer, der forestår undervisningen, have kvalifikationer svarende  

 til uddannelsen til svømmelærer.
 Stk. 2.  Skolen skal sikre sig, at de fornødne  

 sikkerhedskrav i svømmehallen er opfyldt.
 § 8.  I tilfælde, hvor undervisningen afbrydes af  

 skemabundne mellemtimer, kan ældre elever vælge at opholde sig på skolen  

 eller forlade den.
 Stk. 2.  Skolebestyrelsen kan beslutte, at bestemmelsen  

 i stk. 1 finder tilsvarende anvendelse i frikvarterer og ved tilfældigt  

 opståede mellemtimer.
Stk. 3.  Hvor særlige grunde taler derfor, kan skolens  

 leder uanset bestemmelserne i stk. 1 og 2 forbyde enkelte elever at forlade  

 skolen.
Endvidere kan forældrene forlange, at deres barn forbliver på skolen  

 i frikvarterer og mellemtimer.
 Stk. 4.  Hvor hensynet til det forsvarlige ikke taler  

 imod, kan der, efter et konkret skøn, gives en elev tilladelse til at forlade  

 skolen.
 Tilsynet under ekskursioner mv.
§ 9.  Tilsynet omfatter elevernes deltagelse i  

 ekskursioner, virksomhedsbesøg, idrætsarrangementer, badning og lignende, der  

 arrangeres eller formidles af skolen.
Tilsynet omfatter endvidere  

 lejrskoleophold og skolerejser, der indgår i skolens virksomhed, eller hvor  

 skolen er arrangør.
§ 10.  Under elevernes ophold i praktik mv. i  

 virksomheder og institutioner er eleverne ikke undergivet et egentligt tilsyn  

 fra skolens side.
Imidlertid påhviler det skolen at gribe ind, hvor man  

 bliver opmærksom på, at hensynet til eleven tilsiger det.
 Stk. 2.  Eleverne er i praktikperioden omfattet af de  

 sikkerhedsforskrifter, der gælder for vedkommende arbejdsplads, og som er  

 fastsat i eller i henhold til lovgivningen om arbejdsmiljø.
 § 11.  Badning under ekskursioner, lejrskoler,  

 hytteture eller lignende må alene finde sted, hvis det kan foregå under  

 betryggende forhold.
 § 12.  Det påhviler skolens lærere at henlede  

 skolelederens opmærksomhed på faremomenter, der skyldes indretning af skolens  

 bygninger, skolegårdens indretning mv.
Ikrafttræden § 13.  Bekendtgørelsen træder i kraft den 1. februar  

 1995.
 Stk. 2.  Bekendtgørelse nr. 208 af 25. marts 1976 med  

 tilhørende cirkulære om skolernes tilsyn med eleverne i folkeskolen ophæves.
