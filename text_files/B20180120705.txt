Bekendtgørelse om ændring af bekendtgørelse om Vejdirektoratets opgaver og beføjelser § 1 I bekendtgørelse nr. 121 af 8. februar 2016 om Vejdirektoratets opgaver og beføjelser foretages følgende ændringer:
 1. I § 4 ændres »§§ 5-8« til: »§§ 4 a-8,«.
 2. Efter § 4 indsættes:
»§ 4 a.
Beføjelserne, der er tillagt transport-, bygnings- og boligministeren i henhold til §§ 44 og 45 i lov om offentlige veje, udøves af Vejdirektoratet.
Stk. 2. Afgørelser, som Vejdirektoratet træffer i henhold til § 44 i lov om offentlige veje, kan ikke påklages til transport-, bygnings- og boligministeren.
Afgørelser kan påklages til de taksationsmyndigheder, der er nævnt i §§ 105 og 106 i lov om offentlige veje, jf. § 44, stk. 5, i lov om offentlige veje eller til de ekspropriations- og taksationsmyndigheder, der er nævnt i lov om fremgangsmåden ved ekspropriation vedrørende fast ejendom, jf. § 44, stk. 7, i lov om offentlige veje.
Stk. 3. Afgørelser, som Vejdirektoratet træffer i henhold til § 45 i lov om offentlige veje, kan ikke påklages til transport-, bygnings- og boligministeren.
Afgørelser kan påklages til de ekspropriations- og taksationsmyndigheder, der er nedsat i henhold til lov om fremgangsmåden ved ekspropriation vedrørende fast ejendom, jf. § 45, stk. 2, i lov om offentlige veje.« 3. I § 15, stk. 3, 1. pkt., ændres »§ 37« til: »§§ 33 og 37«.
 4. I § 15, stk. 3, 2. pkt., indsættes efter »jernbanelov«: »§ 33, stk. 2, og«.
§ 2 Klager over afgørelser nævnt i § 4 a, stk. 2 og 3, samt § 15, stk. 3, 1. og 2. pkt., der er indgivet til Transport-, Bygnings- og Boligministeriet før denne bekendtgørelses ikrafttrædelse, behandles efter de hidtil gældende regler.
§ 3 Bekendtgørelsen træder i kraft den 10. oktober 2018.
