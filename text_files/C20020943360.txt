Vejledning om behandling af dyr af  

 hesteslægten med visse lægemidler (Bekendtgørelse nr. 304 af 16. maj 2002) Afsnit I Generelt om baggrunden for bekendtgørelsen For at muliggøre behandling af dyr af  

 hesteslægten med nødvendige lægemidler, indfører  

  bekendtgørelse nr. 304 af 16. maj 2002 en midlertidig ordning der  

 anvendes, indtil en permanent ordning kan gennemføres.
Dyr af  

 hesteslægten kan i henhold til bekendtgørelsen behandles med  

 lægemidler med aktive indholdsstoffer, der ikke findes på bilag  

 I, II eller III i Rådets forordning 2377/90 1) , hvis det samtidig sikres, at det behandlede  

 dyr er chipmærket, og at Fødevaredirektoratet underrettes om, at  

 dyret er udelukket fra konsum.
På denne måde tilgodeses  

 både behovet for behandling af syge dyr og  

 fødevaresikkerhedsmæssige hensyn.
For at udelukke, at behandlede  

 dyr anvendes til konsum, er det væsentligt, at bekendtgørelsens  

 bestemmelser efterleves ensartet og præcist af de praktiserende  

 dyrlæger og af dyreejerne.
Bekendtgørelsen gennemfører dele af  

 Kommissionens beslutning 2000/68/EF af 22. december 1999 om ændring af  

 direktiv 93/623/EØF og om identifikation af hovdyr til opdræt og  

 som brugsdyr (EF-tidende nr.
L 23 af 28. januar 2000, s. 72). I henhold til  

 kommissionsbeslutningen kan dyr af hesteslægten   i modsætning  

 til andre konsumdyr - behandles med lægemidler med indholdsstoffer, der  

 ikke har en MRL-værdi for heste (maksimalgrænseværdi)  

 på bilag I eller III i forordning 2377/90, eller som ikke findes  

 på forordningens bilag II (stoffer, der kan anvendes uden, at  

 MRL-værdi er fastsat). Konsekvensen af en sådan behandling er, at  

 det behandlede dyr udelukkes fra konsum.
Samtidig er det et krav i Kommissionsbeslutningen, at alle  

 dyr af hesteslægten (inklusive ikke-registrerede heste) tildeles et  

 éntydigt identifikationsnummer og udstyres med et pas, hvoraf  

 fremgår, om dyret er blevet behandlet med et lægemiddel, der  

 udelukker det fra konsum.
Kravet om éntydigt identifikationsnummer og  

 pasudstedelse bør følges af et krav om registrering i et  

 centralt register.
Det er derfor hensigten af indføre et obligatorisk  

 krav om mærkning, registrering og pasudstedelse til alle dyr af  

 hesteslægten, men det vil af tekniske og praktiske årsager  

 være tidskrævende at gennemføre denne permanente ordning.
Afsnit II Bekendtgørelsens område Bekendtgørelsen finder anvendelse på dyr af  

 hesteslægten, det vil sige udover heste også æsler, muldyr  

 m.v.
I det følgende benævnes »dyr af hesteslægten« som »heste«.
Afsnit III Bekendtgørelsens enkelte bestemmelser Ad § 2, lægemidler der må anvendes I bilag I og III i Rådets forordning 2377/90 angives  

 MRL-værdier (maksimalgrænseværdier) for aktive  

 indholdsstoffer af lægemidler for den enkelte dyreart, mens der i bilag  

 II anføres aktive indholdsstoffer i lægemidler, som kan anvendes  

 uden, at der er fastsat en specifik MRL-værdi.
Forordningens bilag  

 opdateres løbende.
For veterinære lægemidler, der er  

 registreret til heste, gælder, at de kun er tilladt markedsført,  

 hvis de aktive indholdsstoffer findes på bilag I, II eller III til  

 forordning 2377/90, og behandling med sådanne lægemidler  

 udelukker ikke hesten fra konsum.
Heste ønskes imidlertid ofte behandlet med  

 lægemidler, der ikke er registreret til heste.
En del af disse  

 lægemidler har aktive indholdsstoffer, der ikke findes på bilag  

 I, II eller III til forordningen, og behandling med disse stoffer betyder, at  

 bestemmelserne i bekendtgørelse nr. 304 af 16. maj 2002 skal  

 overholdes.
Oplysning om der er fastsat en MRL-værdi for et aktivt stof  

 indgående i et lægemiddel kan fås på Det  

 Europæiske Lægemiddelagenturs hjemmeside: www.emea.eu.int.,  

 under: Veterinary Medicine/MRLs.
Hvis der er tvivl om, hvorvidt et aktivt  

 indholdsstof i et lægemiddel findes på bilag I, II eller III til  

 forordning 2377/90, kan der rettes henvendelse til  

 Fødevaredirektoratet.
 Det er en forudsætning for behandling af heste med  

 aktive indholdsstoffer, der ikke findes på bilag I, II eller III til  

 forordning 2377/90, at den diagnosticerede sygdom ikke kan behandles med  

 aktive indholdsstoffer, som findes på bilag I, II eller III.
Ad § 4, chipmærkning En del heste er af avlsmæssige årsager blevet  

 chipmærket før bekendtgørelsens ikrafttræden, men  

 chippen vil som hovedregel være placeret som beskrevet i  

 bekendtgørelsens § 3, stk. 2. Hvis chippen er placeret et andet sted,  

 behøver hesten ikke at blive mærket igen, men chippen skal  

 aflæses, og det er væsentligt, at det tydeligt på  

 erklæringen til Fødevaredirektoratet angives, hvor chippen er  

 placeret.
Bemærk dog at den anvendte chip skal være  

 ISO-certificeret, jf. bekendtgørelsens § 1, stk. 2.
 Ad § 5, underretning m.v.
Det er hensigten med bestemmelsen, at den for behandlingen  

 ansvarlige dyrlæge også er ansvarlig for at underrette  

 Fødevaredirektoratet om, at dyret er udelukket fra konsum.
Det  

 påhviler derfor dyrlægen, og ikke ejeren, at sørge for, at  

 dyrlæge- og ejererklæringen indsendes til  

 Fødevaredirektoratet.
Det er nødvendigt at underrette  

 Fødevaredirektoratet hurtigst muligt om, at en behandling, der  

 udelukker hesten fra konsum, har fundet sted.
Der er derfor krav om, at  

 dyrlæge-/ejererklæring skal indsendes senest 2 arbejdsdage efter  

 behandling.
Erklæringen anvendes i kontroløjemed, og derfor skal  

 Fødevaredirektoratet hurtigt kende hestens status som  

 ikke-konsumdyr.
På erklæringen skal hestens  

 chipmærkenummer skrives, påklistring af stregkodelabel  

 alene er ikke nok.
Dette skyldes, at nummeret også skal kunne  

 aflæses på de 2 gennemslagskopier, der skal beholdes af  

 henholdsvis dyrlæge og ejer.
Stregkodelabel vil også kunne  

 påklistres, da dette giver en yderligere sikkerhed for, at der er  

 anført det korrekte chipmærkenummer.
Ad § 5 a, bortkommen erklæring Hvis ejerens kopi af dyrlæge-/ejererklæring  

 bortkommer, skal en ny dyrlæge-/ejererklæring udfyldes.  

 Dyrlægens attestation for hestens identitet    fastslået ved  

 aflæsning af chipmærkenummeret   er nødvendig.
Når  

 dyrlæge-/ejererklæring i sådanne tilfælde indsendes  

 til Fødevaredirektoratet anfører dyrlægen på  

 erklæringen, at der er tale om en erstatningserklæring for en  

 tidligere fremsendt erklæring.
Formularen skal udfyldes med de  

 krævede oplysninger om ejer og hest, samt evt. om behandling, hvis der  

 er kendskab til den behandling, der har udelukket hesten fra konsum.
Ad § 6, slagtestatus Kravet i § 6, 2. pkt., skal ses på baggrund af, at  

 hvis en hest er udelukket fra konsum på grund af behandling med et  

 lægemiddel, der senere bliver optaget på bilag I, II eller III  

 til forordning 2377/90, vil det i princippet være muligt, at hesten  

 skifter status til konsumdyr.
Dette forudsætter imidlertid, at hesten  

 siden den blev udelukket fra konsum, med sikkerhed ikke er blevet behandlet  

 med andre lægemidler, der udelukker den fra konsum.
Det er derfor  

 nødvendigt, at alle senere behandlinger med lægemidler, der  

 udelukker hesten fra konsum, fremgår af den ejererklæring, der  

 til enhver tid skal følge hesten.
Afsnit IV Behandling af udenlandske heste i Danmark Hvis udenlandske heste under et ophold i Danmark  

 ønskes behandlet som foreskrevet i § 2 i bekendtgørelse om  

 behandling af dyr af hesteslægten med visse lægemidler, skal det  

 undersøges om dyret er ledsaget af et i oprindelseslandet udstedt  

 gyldigt hestepas, der indeholder  en »del IX« om  

 medicinsk behandling (jf.
Kommissionens beslutning 2000/68/EF). Hvis dyret er  

 forsynet med et sådant pas, er det i forbindelse med behandlingen  

 tilstrækkeligt at udfylde passets »del IX«.
 Hvis dyret ikke er ledsaget af et pas, der indeholder  

»del IX«, skal bestemmelserne i den danske bekendtgørelse  

 følges som for danske dyr, herunder  kravene om chipmærkning og  

 om udfyldelse, indsendelse og opbevaring af den krævede dyrlæge-  

 og ejererklæring.
 Ovennævnte gælder uanset den påregnede  

 varighed af dyrets ophold i Danmark.
Afsnit V Behandling af danske heste i udlandet Hvis en dansk hest behandles under et ophold i udlandet  

 henstilles det til ejeren, at denne ved hjemkomsten til Danmark oplyser til  

 en dansk dyrlæge, hvilken behandling der har fundet sted.
Hvis der er  

 tale om en behandling, der udelukker hesten fra konsum, skal hesten  

 chipmærkes, hvis den er umærket, og  

 dyrlæge-/ejererklæring skal udfyldes og indsendes til  

 Fødevaredirektoratet.
 Opmærksomheden henledes på  

 bekendtgørelsens § 5, stk. 1, hvoraf fremgår, at en hest ikke  

 må indleveres til slagtning med henblik på anvendelse til konsum,  

 hvis den er blevet behandlet med lægemidler med aktive indholdsstoffer,  

 der ikke findes på bilag I, II eller III i forordning 2377/90. Denne  

 bestemmelse finder ligeledes anvendelse, selvom hesten er blevet behandlet i  

 udlandet.
Afsnit VI Kontrol med overholdelse af bekendtgørelsens  

 bestemmelser Kontrol med overholdelse af bekendtgørelsens  

 bestemmelser sker rutinemæssigt som følger:
Ved indlevering af heste til slagtning undersøges, om hesten  

 er chipmærket.
Hvis dette er tilfældet, kontaktes  

 Fødevaredirektoratet, der kan oplyse til slagteriets  

 veterinærkontrol, om hesten kan anvendes til konsum, eller om  

 slagtekroppen skal destrueres (jf. bilag 1 til denne vejledning), og Ved udførsel af slagteheste kontrolleres også, om hesten  

 er chipmærket, og embedsdyrlægen kontakter  

 Fødevaredirektoratet for at få be- eller afkræftet, om  

 hesten er udelukket fra konsum.
I bekræftende fald kan hesten ikke  

 udføres til slagtning til konsum (jf. bilag 2 til denne  

 vejledning).
 Kontrol af heste, der udføres til levebrug, forventes snarligt  

 indført, således at heste, der er i Danmark er udelukket fra  

 konsum, ved udførsel ledsages af en attestation herom.
Bilag 1 Kontrol af dyr af hesteslægten, der indleveres til  

 slagtning med henblik på anvendelse til konsum Bekendtgørelse nr. 304 af 16. maj 2002 om behandling af dyr af  

 hesteslægten med visse lægemidler trådte i kraft den 25.  

 maj 2002.
I henhold til bekendtgørelsens § 2 kan dyr af hesteslægten  

 behandles med lægemidler, for hvis aktive indholdsstoffer der ikke er  

 fastsat en maksimalgrænseværdi (MRL-værdi) for den  

 pågældende dyreart, jf. bilag I og III i Kommissionens forordning  

 (EØF) 2377/90, eller som ikke er opført på bilag II i  

 forordningen.
Behandlingen forudsætter dog, at 2 betingelser opfyldes,  

 som anført i bekendtgørelsens §§ 3 og 5:
Dyret skal senest i forbindelse med behandlingen mærkes med en  

 mikrochip (transponder), der er ISO-certificeret og aflæselig med en  

 universalaflæser.
Mærkes dyret i forbindelse med behandlingen,  

 skal chippen placeres midt på venstre side af halsen, ved overgangen  

 mellem muskel og spækkam.
Der skal i forbindelse med behandlingen udfyldes en  

 dyrlæge-/ejererklæring, der indsendes til  

 Fødevaredirektoratet i Mørkhøj.
Af erklæringen  

 fremgår hestens chipmærkenummer, samt at det  

 pågældende dyr for altid vil være udelukket fra konsum.
 Kontrol med, at bekendtgørelsens bestemmelser overholdes, skal ske  

 ved undersøgelse af, at dyr af hesteslægten, der leveres til  

 slagtning, ikke hører til den gruppe af dyr, der på grund af  

 medicinsk behandling er udelukket fra konsum.
 Når dyr af hesteslægten leveres til slagtning skal  

 følgende kontrol derfor finde sted:
Opmærksomheden henledes på, at der i en årrække i  

 avlssammenhæng har været foretaget chipmærkning af heste i  

 Danmark.
Det forhold, at et dyr er chipmærket, betyder altså ikke  

 nødvendigvis, at det er blevet behandlet med lægemidler, der  

 udelukker det fra konsum.
Det er derfor nødvendigt at der rettes  

 henvendelse til Fødevaredirektoratet som ovenfor beskrevet, for at  

 fastslå, om dyret er udelukket fra konsum.
Det kan oplyses, at den beskrevne ordning er midlertidig, og at det er  

 hensigten at indføre en permanent ordning, hvor alle dyr af  

 hesteslægten mærkes og registreres i et centralt register, hvor  

 dyrets status som konsumdyr holdes opdateret.
Når den permanente  

 ordning indføres, er det hensigten, at ejeren ved leveringen skal  

 kunne dokumentere, at dyret må anvendes til konsum, således at  

 kontrollen ved slagteriet ikke - som nu - behøver at rette henvendelse  

 til centrale myndigheder for at få sikkerhed for et dyrs status som  

 konsumdyr.
 Den nuværende overgangsordning er indført fordi dyr af  

 hesteslægten ellers ville være udelukket fra at modtage  

 nødvendig behandling med en række lægemidler, der i  

 henhold til EU-bestemmelser 1)  kun  

 må anvendes, hvis der er sikkerhed for, at dyret udelukkes fra  

 konsum.
1)   Rådets forordning (EØF)  

 nr. 2377/90 af 26. juni 1990 om en fælles fremgangsmåde for  

 fastsættelse af maksimalgrænseværdier for  

 restkoncentrationer af veterinærmedicinske præparater i animalske  

 levnedsmidler, med senere ændringer (EF-tidende nr.
L 224 af 18. august  

 1990, s. 1-8), samt Kommissionens beslutning nr. 2000/68/EF af 22. december  

 1999 om ændring af beslutning 93/623/EØF og om identifikation af  

 hovdyr til opdræt og som brugsdyr (EF-tidende nr.
L 23 af 28. januar  

 2000, s. 72).
Bilag 2 Kontrol af dyr af hesteslægten, der udføres  

 til slagtning i udlandet Bekendtgørelse nr. 304 af 16. maj 2002 om behandling af dyr af  

 hesteslægten med visse lægemidler trådte i kraft den 25.  

 maj 2002.
I henhold til bekendtgørelsens § 2 kan dyr af hesteslægten  

 behandles med lægemidler, for hvis aktive indholdsstoffer der ikke er  

 fastsat en maksimalgrænseværdi (MRL-værdi) for den  

 pågældende dyreart, jf. bilag I og III i Kommissionens forordning  

 (EØF) 2377/90, eller som ikke er opført på bilag II i  

 forordningen.
Behandlingen forudsætter dog, at 2 betingelser opfyldes,  

 som anført i bekendtgørelsens §§ 3 og 5:
Dyret skal senest i forbindelse med behandlingen mærkes med en  

 mikrochip (transponder), der er ISO-certificeret og aflæselig med en  

 universalaflæser.
Mærkes dyret i forbindelse med behandlingen,  

 skal chippen placeres midt på venstre side af halsen, ved overgangen  

 mellem muskel og spækkam.
Der skal i forbindelse med behandlingen udfyldes en  

 dyrlæge-/ejererklæring, der indsendes til  

 Fødevaredirektoratet i Mørkhøj.
Af erklæringen  

 fremgår dyrets chipmærkenummer, samt at det  

 pågældende dyr for altid vil være udelukket fra konsum.
 Kontrol med, at bekendtgørelsens bestemmelser overholdes, skal ske  

 ved undersøgelse af, at dyr af hesteslægten, der leveres til  

 slagtning, ikke hører til den gruppe af dyr, der på grund af  

 medicinsk behandling er udelukket fra konsum.
Kravet i bekendtgørelsens § 5, stk. 1, om, at dyr ikke må  

 slagtes til konsum, hvis de er behandlet i henhold til  

 bekendtgørelsens § 2, gælder også, når heste  

 udføres med henblik på slagtning i udlandet.  

 Bekendtgørelsen gennemfører dele af kommissionens beslutning  

 2000/68/EF, der bl.a. fastsætter bestemmelser om at behandling som  

 beskrevet i bekendtgørelsens § 2, udelukker dyret fra konsum.
Det er  

 Fødevaredirektoratets vurdering, at efterlevelse af  

 kommissionsbeslutningens bestemmelser betyder, at heste, der i Danmark er  

 behandlet i henhold til bekendtgørelsens § 2,  er udelukket fra konsum  

 både i Danmark og i andre lande.
 Ved udførsel af dyr af hesteslægten til slagtning i udlandet  

 skal følgende kontrol derfor finde sted:
Opmærksomheden henledes på, at der i en årrække i  

 avlssammenhæng har været foretaget chipmærkning af heste i  

 Danmark.
Det forhold, at et dyr er chipmærket, betyder altså ikke  

 nødvendigvis, at det er blevet behandlet med lægemidler, der  

 udelukker det fra konsum.
Det er derfor nødvendigt at der rettes  

 henvendelse til Fødevaredirektoratet som ovenfor beskrevet, for at  

 fastslå, om dyret er udelukket fra konsum.
Det kan oplyses, at den beskrevne ordning er midlertidig, og at det er  

 hensigten at indføre en permanent ordning, hvor alle dyr af  

 hesteslægten mærkes og registreres i et centralt register, hvor  

 dyrets status som konsumdyr holdes opdateret.
Når den permanente  

 ordning indføres, er det hensigten, at ejeren forud for  

 udførsel af slagteheste skal kunne dokumentere, at dyret må  

 anvendes til konsum, således at kontrolmyndigheden ikke - som nu -  

 behøver at rette henvendelse til centrale myndigheder for at få  

 sikkerhed for et dyrs status som konsumdyr.
 Den nuværende overgangsordning er indført fordi dyr af  

 hesteslægten ellers ville være udelukket fra at modtage  

 nødvendig behandling med en række lægemidler, der i  

 henhold til EU-bestemmelser 1)  kun  

 må anvendes, hvis der er sikkerhed for, at dyret udelukkes fra  

 konsum.
1)   Rådets forordning (EØF)  

 nr. 2377/90 af 26. juni 1990 om en fælles fremgangsmåde for  

 fastsættelse af maksimalgrænseværdier for  

 restkoncentrationer af veterinærmedicinske præparater i animalske  

 levnedsmidler, med senere ændringer (EF-tidende nr.
L 224 af 18. august  

 1990, s. 1-8), samt Kommissionens beslutning nr. 2000/68/EF af 22. december  

 1999 om ændring af beslutning 93/623/EØF og om identifikation af  

 hovdyr til opdræt og som brugsdyr (EF-tidende nr.
L 23 af 28. januar  

 2000, s. 72).
