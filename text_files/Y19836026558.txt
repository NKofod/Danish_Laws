Et pengeinstitut markedsførte en spar-op konto, hvor kundens senere  

 lånemuligheder relateredes til den forudgående opsparing.
Ved  

 opsparingsaftalens indgåelse udstedtes et »lånegarantibevis«, hvor  

 lånemulighederne for den enkelte aftale anførtes.
Ved ansøgning om lån i  

 henhold til aftalerne stillede pengeinstituttet under henvisning til  

 pengeinstituttets alm. kundevilkår efterfølgende krav om sikkerhedsstillelse,  

 selvom kunderne havde overholdt opsparingsaftalerne.
Markedsføringen anset  

 for vildledende og urimeligt mangelfuld, jfr. markedsføringslovens § 1 og 2  

 stk. 1.
 Spar-op lån med lånegaranti.
 Et pengeinstitut reklamerede på forsiden af en brochure på iøjenfaldende  

 måde med følgende:
»Med Spar-op lån kan De nu låne 5xDeres I brochurens tekst var der med små typer oplyst følgende:»for større  

 lån kræves normalt sikkerhedsstillelse.
I øvrigt henvises til  

 pengeinstituttets almindelige kundevilkår.« For kunder, som oprettede en »Spar-op konto«, oprettedes en  

 kontrakt, der var betegnet »Lånegarantibevis«.
Heri var kundens  

 løbende opsparing fastlagt og med hensyn til låneretten anførtes i et konkret  

 eksempel følgende:
 »Denne opsparing giver mig følgende låneret:
Efter 1 år op til: 30.000,00 Efter 2 år op til: 60.000,00 Efter 3 år op til: 90.000,00 Låneretten, som er uoverdragelig, er betinget af opsparingsaftalens  

 overholdelse og .....
For lånet gælder iøvrigt de for lån sædvanlige vilkår.« Da den pågældende kunde efter forudgående opsparing anmodede om at få et  

 spar-op lån effektueret, forlangte pengeinstituttet kaution.
Kunden klagede  

 herefter over brochure- og kontraktmaterialet.
FO udtalte i den anledning, at henvisning i brochure- og  

 kontraktmaterialet til pengeinstituttets almindelige kundevilkår ikke kunne  

 anses for en rimelig måde at informere forbrugerne om, at der i visse  

 tilfælde ud over udvist sparevilje/evne, tillige krævedes sikkerhed i form af  

 kaution.
Med hensyn til angivelsen i brochuren »for større lån kræves  

 normalt sikkerhedsstillelse« bemærkede FO, at denne set i sammenhæng med  

 de øvrige angivelser i brochuren ikke fremtrådte på en sådan måde, at  

 opsparerens opmærksomhed i tilstrækkelig omfang henledtes derpå, ligesom  

 angivelsen set i sammenhæng med de umiddelbart ovenfor anførte lånebeløb  

 naturligt måtte opfattes således, at der normalt kræves sikkerhedsstillelse  

 for større lånebeløb, end de i brochuren angivne.
 Under henvisning hertil fandt FO brochure- og kontraktmaterialet urimeligt  

 mangelfuldt og vildledende i strid med markedsføringslovens § 1 og § 2, stk.  

 1.
 Pengeinstituttet ophørte herefter med at bruge det påklagede materiale.
 (* 1) Beretning fra Forbrugerombudsmanden 1983, S. 42-43.
