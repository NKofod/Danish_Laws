Fremsat den 26. oktober 2001 af  

 Ole M.
Nielsen (KRF), Frank Dahlgaard (KRF),  

 Flemming Kofod-Svendsen (KRF),  

 Jann Sjursen (KRF) og Tove Videbæk (KRF) Forslag til Lov om ændring af lov om  

 butikstid (Ophævelse af udvidet mulighed for  

 søndagsåbent og nedsættelse af  

 omsætningsgrænse) § 1 I lov om butikstid, jf. lov nr. 1260 af 20. december 2000, foretages  

 følgende ændringer:
 1. § 2, stk. 3 og 4, ophæves.
 2. I § 6, stk. 1, 1. pkt., ændres 2 steder »23 mio.  

 kr.« til: »20 mio. kr.«.
§ 2 Loven træder i kraft den 1. juli 2002.
Bemærkninger til  

 lovforslaget Almindelige bemærkninger Indledning Lovforslaget indebærer, at det ikke længere  

 bliver muligt at holde søndagsåbent fire gange om året  

 efter de gældende regler og otte gange om året fra 2003. Desuden  

 nedsættes omsætningsgrænsen for de mindre  

 dagligvarebutikker fra 23 mio. kr. til 20 mio. kr., svarende til det niveau,  

 som var gældende før ændringen af lukkeloven i december  

 2000.
Forslagsstillerne finder, at de fleste mennesker skal have  

 mulighed for at holde fri om søndagen og være sammen med familie  

 og venner.
Også butiksansatte skal kunne holde fri om søndagen,  

 når de fleste andre har fri.
De udvidede åbningstider om  

 søndagen giver familierne ringere muligheder for at være sammen.  

 Forslagsstillerne vil gerne give børnefamilierne mere tid sammen og  

 foreslår derfor, at de løse søndage, der blev  

 indført ved ændringen af lukkeloven i år 2000, fjernes.
Den indskrænkning af åbningstiden, som  

 forslaget lægger op til, vil endvidere give udvalgsvarebutikker og  

 specialvarebutikker bedre muligheder for at konkurrere på  

 dagligvaremarkedet.
Dette vil styrke disse butikkers muligheder for fortsat  

 at være en del af en bystruktur med mange forskellige butikker i  

 bykernen.
Den nuværende omsætningsgrænse for  

 mindre dagligvarebutikker er efter forslagsstillernes opfattelse for  

 høj.
Mange af kædernes discountbutikker er omfattet af  

 undtagelsesbestemmelsen for mindre dagligvarebutikker.
Hensigten med  

 undtagelsesbestemmelsen har primært været at give mindre  

 handlende mulighed for udvidede åbningstider.
I stedet har den  

 høje omsætningsgrænse været med til at give  

 økonomisk stærke discountkæder endnu større  

 markedsandele.
I år 2000 havde f.eks.
Fakta-butikkerne en gennemsnitlig  

 omsætning på 21,7 mio. kr. om året, hvilket fritager mange  

 Fakta-butikker for de generelle lukketider.  Dertil kommer, at den  

 utilstrækkelige administration af undtagelsesbestemmelsen, der er  

 rettet op på ved den seneste lovændring, har ført til  

 nedlæggelse af en del mindre butikker.
Fjernelse af den udvidede mulighed for søndagsåbent Efter de gældende regler skal butikker, hvorfra der  

 foregår detailsalg, generelt holde lukket fra lørdag kl. 17.00  

 til mandag kl. 06.00 samt på helligdage, grundlovsdag og juleaftensdag.  

 Den sidste søndag før juleaftensdag kan butikkerne dog holde  

 åbent.
Pr. 1. juli 2001 er der herudover med lov nr. 1260 af 20.  

 december 2000 skabt mulighed for at holde åbent fire   stort set  

 valgfri   søndage om året.
Med førnævnte  

 lovændring er det desuden muliggjort, at butikker fra sommeren 2003 kan  

 holde åbent yderligere fire søndage i perioden fra 1. juli til  

 1. september.
Med lovforslaget er det hensigten at genindføre en  

 retstilstand, hvorefter det inden for de generelle åbningstider, ud  

 over søndag før juleaftensdag, ikke bliver muligt at holde  

 åbent om søndagen.
Lovforslaget medfører således,  

 at den nugældende mulighed for fire »løse« søndage  

 bortfalder, og at indfasningen af de yderligere fire søndage  

 ophører.
Nedsættelse af omsætningsgrænsen Efter den gældende lov er butikker med en  

 omsætning, der ikke overstiger 23 mio. kr. inkl. moms og punktafgifter,  

 undtaget fra det krav om søndagslukning, som fremgår af reglerne  

 om de generelle lukketider.
Før sidste lovændring med lov nr. 1260 af 20.  

 december 2000, der trådte i kraft 1. juli 2001, var  

 omsætningsgrænsen 14,6 mio. kr., men blev opgjort eksklusive moms  

 og punktafgifter.
Ved lovændringen blev omsætningsgrænsen  

 forhøjet til 23 mio. kr. inklusive moms og punktafgifter.
Omregnes den  

 daværende omsætningsgrænse på 14,6 mio. kr. til en  

 omsætning inklusive moms og afgifter, vil det svare til en  

 omsætning på omkring 19 mio. kr. (2000-prisniveau). En  

 omsætningsgrænse på 19 mio. kr. i 2000-prisniveau svarer  

 til en omsætningsgrænse på omkring 20 mio. kr. i  

 2001-prisniveau.
Ved sidste ændring af lov om butikstid er der  

 således reelt sket en forhøjelse af  

 omsætningsgrænsen fra 20 til 23 mio. kr.
Lovforslaget indebærer, at  

 omsætningsgrænsen føres tilbage til niveauet fra  

 før sidste lovændring.
Derudover skal  

 omsætningsgrænsen efterfølgende reguleres den 1. januar  

 2002 i forhold til prisstigningerne.
Bemærkninger til lovforslagets enkelte  

 bestemmelser Til § 1 Til nr. 1 Med lovforslaget bortfalder de fire løse  

 søndage, der er indført den 1. juli i år, samt de  

 yderligere fire løse søndage, der indføres den 1. juli  

 2003. Forslaget indebærer, at det inden for bestemmelsen om de  

 generelle åbningstider kun bliver muligt at holde åbent om  

 søndagen den sidste søndag før juleaftensdag.
Til nr. 2 Det foreslås, at den gældende  

 omsætningsgrænse i lovens § 6, stk. 1, nedsættes fra 23  

 mio. kr. til 20 mio. kr. inklusive moms og punktafgifter.
Herefter vil alene  

 butikker med en omsætning, der ikke overstiger 20 mio. kr., kunne  

 karakteriseres som »mindre dagligvarebutikker« i lovens forstand.
Disse  

 mindre dagligvarebutikker er   i modsætning til andre butikker  

 undtaget fra det krav om søndagslukning, som fremgår af reglerne  

 om de generelle lukketider.
 Efter § 6, stk. 8, reguleres omsætningsgrænsen  

 årligt den 1. januar i overensstemmelse med stigningen i Danmarks  

 Statistiks forbrugerprisindeks.
Til § 2 Det foreslås, at loven træder i kraft den 1.  

 juli 2002.
Skriftlig  

 fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om butikstid.  

 (Ophævelse af udvidet mulighed for søndagsåbent og  

 nedsættelse af omsætningsgrænse).
(Lovforslag nr.
L 62).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om butikstid, jf. lov nr. 1260 af 20. december 2000, foretages  

 følgende ændringer:
§ 2, stk. 3 og 4 Stk. 3. Uanset bestemmelsen i stk. 1 må de i § 1,  

 stk. 1, nævnte butikker holde åbent fra kl. 10.00 til kl. 17.00  

 fire søndage om året ud over den i stk. 2 nævnte  

 søndag.
Disse søndage må dog ikke placeres på  

 helligdage samt juleaftensdag og grundlovsdag.
 Stk. 4. Fra den 1. juli 2003 må de i § 1, stk. 1,  

 nævnte butikker holde åbent fra kl. 10.00 til kl. 17.00 i  

 yderligere fire søndage i perioden 1. juli til 1. september.
 1. § 2, stk. 3 og 4, ophæves.
§ 6, stk. 1 Undtaget fra § 2, stk. 1, er eksisterende butikker, hvis  

 realiserede omsætning for seneste regnskabsperiode ikke overstiger 23  

 mio. kr. inkl. moms, samt nye butikker, hvis budgetterede omsætning for  

 første regnskabsperiode ikke overstiger 23 mio. kr. inkl. moms.  

 Omsætningen skal omregnes til helårstal og opgøres inkl.  

 punktafgifter.
Butikker, der udelukkende eller hovedsagelig sælger  

 udvalgsvarer, er ikke omfattet af undtagelsen.
 2. I § 6, stk. 1, 1. pkt., ændres 2 steder »23 mio.  

 kr.« til: »20 mio. kr.«.
§ 2 Loven træder i kraft den 1. juli 2002.
