Cirkulære  

 om ansættelsesvilkår i forbindelse med kommunalreformen (særvilkår for  

 køkkenmedhjælpere overført fra amtskommuner) (Til samtlige ministerier mv.) Generelle bemærkninger 1.  

  

 Finansministeriet  

 og FOA  Fag og Arbejde har indgået vedlagte aftale om ansættelsesvilkår  

 i  

 forbindelse med kommunalreformen (særvilkår for køkkenmedhjælpere overført  

 fra  

 amtskommuner).
 Aftalen er indgået under henvisning til § 6, stk. 2, i  

 aftale af 21. december 2005 om ansættelsesvilkår for ansatte, der overgår til  

 ansættelse i staten mv. i forbindelse med kommunalreformen, jf. cirkulære af  

 16. januar 2006 (Perst. nr. 005-06).
 2.  

  

 Cirkulæret  

 vedrører husassistenter, som overføres til staten fra amter i forbindelse med  

 kommunalreformen.
 3.  

  

 Cirkulæret  

 har virkning fra 1. januar 2007.
Finansministeriet, Personalestyrelsen, den  

 30. marts 2007 Anne Rosendal Aftale om ansættelsesvilkår i forbindelse med  

 kommunalreformen (særvilkår for køkkenmedhjælpere overført fra amtskommuner) § 1.  

 Dækningsområde Aftalen gælder for ansatte, der før overgangstidspunktet var omfattet af overenskomst om  

 løn- og arbejdsforhold for husassistenter m.fl. indgået mellem  

 Amtsrådsforeningen og FOA  Fag og Arbejde og fra overgangstidspunktet omfattes af  

 organisationsaftalen for køkkenmedhjælpere i statens tjeneste.
 Stk. 2.  

  

 De ansatte  

 omfattes af de i §§ 2-10 nævnte særvilkår som supplerer/fraviger  

 organisationsaftalen  

 indgået mellem Finansministeriet og FOA  Fag og Arbejde.
§ 2. Funktionærlov For månedslønnede gælder vilkår efter Funktionærlovens bestemmelser,  

 medmindre der er aftalt fravigelser herfra jf.
Aftale om ansættelsesvilkår  

 for  

 ansatte, der overgår til ansættelse i staten mv. i forbindelse med  

 kommunalreformen  

 af 21. december 2005.
§ 3. Ansættelse I stedet for organisationsaftalens § 2, stk. 1 og 2  

 gælder:
 Ansatte, som har en gennemsnitlig arbejdstid på mindst 8  

 timer om ugen, og er ansat til mere end 1 måneds beskæftigelse, aflønnes med  

 månedsløn.
 Ansatte, som har en gennemsnitlig arbejdstid på under 8  

 timer om ugen, eller er ansat til højst 1 måneds beskæftigelse, aflønnes med  

 timeløn.
§ 4. Arbejdstid De ansatte omfattes af følgende særvilkår vedr. arbejdstid:
1. Arbejdstidens længde a)  

 	  

 Juleaftensdag  

 sidestilles med en søgnehelligdag.
 b)  

 	  

 Køkkenmedhjælpere  

 m.fl. har i størst muligt omfang ret til frihed, uden at normaltjenesten  

 omlægges grundlovsdag i tiden fra kl. 12 til kl. 24, 1. maj og  

 nytårsaftensdag  

 i tiden fra kl. 12 til kl. 24.
2. Tjenestens tilrettelæggelse Som tillæg til arbejdstidsaftalens § 10 gælder:
 a)  

 	  

 En normaltjeneste kan  

 planlægges til at udgøre mellem 6 og 9 timer.
 For deltidsansatte er der ikke fastsat en nedre grænse.
 En normaltjeneste kan udgøre mindre end 6 timer i tilslutning  

 til fridøgn og anden frihed, såfremt tjenesten fortrinsvis anvendes til  

 afspadsering.
 Der kan indgås aftale om, at normaltjenester kan nedsættes til 5  

 timer eller udvides til 10 timer.
 Som tillæg til arbejdstidsaftalens § 10 gælder for  

 månedslønnede:
a)  

 	  

 Den ansatte skal være  

 bekendt med den planlagte tjenestes placering mindst 4 uger forud.
Dette  

 gælder  

 dog ikke for afløsningspersonale.
 b)  

 	  

 Ændringer i den  

 planlagte tjenestes placering kan ske efter drøftelse med den ansatte og kun  

 i  

 ganske særlige tilfælde.
 c)  

 	  

 Orientering om  

 ændringer i den planlagte tjenestes placering skal foregå i arbejdstiden og  

 med  

 et varsel på mindst 4 døgn.
 Hvis 4-døgnsvarslet ikke overholdes, betales der for omlagte  

 timer et tillæg, beregnet pr. påbegyndt halve time, på 29,36 kr. pr. time  

 (amtskommunalt grundbeløb 31/3 2000).
Orientering om ændring af en planlagt rådighedstjenestes  

 placering skal foregå i tjenestetiden (normaltjeneste eller  

 rådighedstjeneste)  

 og med et varsel på mindst 4 døgn.
Hvis dette varsel ikke overholdes, betales  

 et tillæg pr. omlagt rådighedstime på 14,68 kr. (amtskommunalt grundbeløb  

 31/3  

 2000).
 Som tillæg til arbejdstidsaftalens § 10 gælder for  

 timelønnede:
 Såfremt en aftalt tjeneste for en timelønnet ikke kan  

 udnyttes af institutionen, og såfremt institutionen ikke kan anvise den  

 pågældende anden tjeneste, har den ansatte - medmindre tjenesten annulleres  

 med  

 et varsel på 4 timer forud for tjenestens påbegyndelse - ret til løn for det  

 antal timer, der var aftalt for den pågældende dag.
 I stedet for natpengeaftalens § 3 gælder:
 Tjenesten bør tilrettelægges således, at delt tjeneste   

 hvorved forstås tjeneste adskilt af en pause på 1 time eller mere   

 undgås.  

 Hvor dette ikke er muligt, f.eks. pga. grund af andet personales sygdom,  

 personalemangel, særlige arbejdsopgavers udførelse og lignende betales der  

 for  

 delt tjeneste pr. dag 32,16 kr. (amtskommunalt grundbeløb 31/3 2000).
3. Overarbejde Som tillæg til arbejdstidsaftalens § 6 gælder:
 a)  

 	  

 Tjeneste ud over den  

 daglige arbejdstidsnorm er overarbejde.
b)  

 	  

 Ved månedslønnede  

 deltidsansattes merarbejde forstås arbejde 1)  

 	  

 som ligger ud over  

 det nedsatte gennemsnitlige ugentlige timetal ifølge vedkommendes  

 ansættelseskontrakt,  

 og 2)  

 	  

 som ligger inden for  

 den gennemsnitlige arbejdstidsnorm for fuldtidsansatte, og 3)  

 	  

 som i øvrigt ikke  

 betragtes som overarbejde i henhold til arbejdstidsreglerne for de ansatte.
c)  

 	  

 Fuldtidsansatte og  

 deltidsansatte, der pålægges at udføre overarbejde samt deltidsansatte, der  

 pålægges at udføre merarbejde, skal orienteres i arbejdstiden senest dagen  

 forud.
For manglende varsel af overarbejde og merarbejde ud over 1 time ydes  

 et  

 tillæg pr. gang på 50,00 kr. (amtskommunalt grundbeløb 31/3 2000).
 d)  

 	  

 Fuldtidsansattes  

 overarbejde og månedslønnede deltidsansattes merarbejde opgøres i påbegyndte  

 halve  

 timer pr. dag.
 e)  

 	  

 Der foretages ændring  

 af den for deltidsansatte aftalte lønkvote, hvis der aftales fast merarbejde  

 ud  

 over en fuld kalendermåned.
 I tilknytning til arbejdstidsaftalens § 8, stk. 1 gælder  

 for månedslønnede køkkenmedhjælpere:
 Afspadsering gives så vidt muligt i hele dage.
 I stedet for arbejdstidsaftalens § 8, stk. 2 gælder for  

 månedslønnede:
 Hvis honorering gives som afspadsering skal varsling af  

 afspadsering foregå i arbejdstiden og med et varsel på mindst 4 døgn.  

 Afspadsering, der efterfølgende skal sikre overholdelse af hviletidsforhold i  

 henhold til arbejdsmiljøreglerne, kræver dog ikke varsling.
Aflyses afspadsering i 4-døgnsperioden, nedskrives  

 afspadseringskontoen, som om afspadsering havde fundet sted.
Den pålagte  

 tjeneste honoreres som overarbejde eller opkald (jf. § 4, 4. i)).
4. Fridage Månedslønnede ansatte Nedenstående bestemmelser gælder for månedslønnede  

 ansatte, hvis arbejdstid normalt er placeret såvel inden for som helt/delvist  

 uden for almindelig dagarbejdstid.
Bestemmelserne supplerer  

 arbejdstidsaftalens  

 § 4, stk. 2. For ansatte, hvis arbejdstid normalt er placeret inden for  

 almindelig dagarbejdstid træder bestemmelserne i stedet for  

 arbejdstidsaftalens  

 § 12. For ansatte, hvis arbejdstid normalt er placeret helt eller delvis uden  

 for almindelig dagarbejdstid træder bestemmelserne i stedet for  

 arbejdstidsaftalens  

 §§ 13 og 14.
a)  

 	  

 Den ansatte skal være  

 bekendt med fridøgnenes placering mindst 4 uger forud.
Dette gælder dog ikke  

 for afløsningspersonale.
 b)  

 	  

 Der gives en ugentlig  

 lang fridøgnsperiode af 55 til 64 timers varighed.
 Sammenlægning af flere fridøgnsperioder kan ske ved at forlænge  

 perioden med 24 timer pr. fridøgn.
 En lang fridøgnsperiode kan opdeles i 2 korte fridøgnsperioder  

 på mindst 35 timer, dog 32 timer, hvis hviletiden lokalt er aftalt nedsat til  

 8  

 timer.
 c)  

 	  

 Der kan indgås aftale  

 om at fravige bestemmelserne om ugentlige fridøgnperioder for ansatte, hvis  

 arbejdsvilkår er af særlig karakter, eller når andre forhold måtte give  

 grundlag herfor.
 d)  

 	  

 Sker der inddragelse  

 af en fridøgnsperiode med et kortere varsel end 4 uger, afvikles tjenesten  

 efter bestemmelserne for overarbejde, dog mindst for 6 timers tjeneste.
Det mistede fridøgn erstattes af en anden frihedsperiode inden  

 udgangen af den 3. måned, der følger efter den måned, hvori tjenesten er  

 præsteret.
I modsat fald forfalder ydelsen til betaling.
 e)  

 	  

 For fridøgnsperioder,  

 som inddrages med et kortere varsel end 14 døgn, betales endvidere et tillæg  

 pr. gang på 289,65 kr. (amtskommunalt grundbeløb 31/3 2000). Dette gælder dog  

 ikke for afløsningspersonale.
 f)  

 	  

 Bestemmelserne i d)  

 og e) gælder ikke, hvor der er tale om overarbejde i forlængelse af  

 normaltjeneste, dog forudsat at den korte eller lange fridøgnsperiodes  

 minimumslængde overholdes.
g)  

 	  

 Når der forekommer en  

 søgnehelligdag, fritages den ansatte fra en tjeneste.
Herved forøges antallet  

 af korte frihedsperioder tilsvarende.
Erstatningsfrihed i henhold til ovenstående gives inden udgangen  

 af den 3. måned, der følger efter den, hvori søgnehelligdagen falder.
I  

 modsat  

 fald gives der overarbejdsbetaling for timerne.
Bestemmelserne om erstatningsfrihed gælder dog ikke for 1)  

 	  

 ansatte, der altid  

 har fri på disse ugedage, 2)  

 	  

 deltidsansatte, når  

 søgnehelligdagene falder uden for de planlagte tjeneste- og fridøgnsperioder,  

 og 3)  

 	  

 deltidsansatte, med  

 hvem der er aftalt faste arbejdsperioder, og for hvem ugentlige fridøgn er  

 placeret på bestemte dage i den arbejdsfri uge.
Inddrages planlagt søgnehelligdagsfrihed, jf. g), med et  

 kortere varsel end 4 uger, gives der overarbejdshonorering for tjenesten, dog  

 mindst for 6 timer.
Dette gælder dog ikke, hvor der er tale om overarbejde i  

 forlængelse af normaltjeneste, forudsat længden af søgnehelligdagsdøgnenes  

 frihedsperioder overholdes.
h)  

 	  

 Sker der  

  

 for  

 fuldtidsansatte  

  

 inddragelse af en frihedsperiode på 24 timer eller mere,  

 som ikke er omfattet af b) - g), med et kortere varsel end 4 uger, opgøres  

 den  

 pålagte tjeneste i påbegyndte halve timer og honoreres som overarbejde, dog  

 mindst for 6 timer.
Dette gælder dog ikke for overarbejde i forlængelse af  

 normaltjeneste.
 i)  

 	  

 Sker der for  

 fuldtids- eller deltidsansatte opkald til tjeneste i frihedsperioder, der  

 hverken er omfattet af b)  h), honoreres tjenesten som for overarbejde,  

 dog  

 mindst for 3 timer.
 For flere tjenester inden for 3 timer, honoreres kun for 3  

 timer.
 For arbejde ud over 3 timer honoreres pr. påbegyndt time.
Timelønnede ansatte Timelønnede har ret (og pligt) til et fridøgn uden  

 betaling for hver periode på 6 arbejdsdage; dog kan fridøgnene i enkelte  

 tilfælde forskydes af hensyn til tjenesten, f.eks. under aften- og  

 nattjeneste.
5. Rådighedstjeneste I stedet for arbejdstidsaftalens § 5, stk. 1, nr. 4  

 gælder:
 a)  

 	  

 Rådighedstjeneste kan  

 alene finde sted i forlængelse af normaltjenesten.
 b)  

 	  

 I forlængelse af  

 normaltjeneste kan der planlægges rådighedstjeneste fra vagtværelse.
 Rådighedstjeneste fra vagtværelse indgår i den gennemsnitlige  

 ugentlige arbejdstid med 3/4 time for hver times rådighedstjeneste.
 c)  

 	  

 I forlængelse af  

 normaltjeneste kan der planlægges rådighedstjeneste fra bopæl.
 Rådighedstjeneste fra bopæl indgår i den gennemsnitlige  

 ugentlige arbejdstid med 1/3 time for hver times rådighedstjeneste.
Planlagt rådighedstjeneste fra bolig,  

 der ligger ud over tjenestetidsnormen for en fuldtidsansat (gennemsnitligt 37  

 timer pr. uge), honoreres som overarbejde.
Det forudsættes, at den planlagte  

 rådighedstjeneste har et omfang, som ikke overstiger en tjenesteværdi på  

 gennemsnitligt 6 timers normaltjeneste ugentligt pr. ansat.
Dette svarer til  

 højst 18 timers rådighedstjeneste pr. uge.
Deltidsbeskæftigede kan også udføre  

 planlagt rådighedstjeneste fra bolig.
Såfremt dette medfører merarbejde, der  

 ikke betragtes som overarbejde, honoreres dette efter § 4, 3., b). Efter § 4,  

 3. e) skal der dog foretages ændring af den aftalte lønkvote, hvis der  

 aftales  

 fast merarbejde udover en fuld kalendermåned.
Ved tilkald til institutionen i  

 tidsrummet fra kl. 24 til 06 har den ansatte ret til vederlagsfri transport  

 til  

 og fra tjenestestedet.
Transporten skal foregå under betryggende forhold.
 d)  

 	  

 På dage, hvor der  

 ikke er fuld normaltjeneste, kan der planlægges rådighedstjeneste i et fuldt  

 døgn.
 Døgnvagter indgår i den gennemsnitlige ugentlige arbejdstid med  

 følgende værdier:
1)  

 	  

 Rådighedstjeneste fra  

 bopæl: 1 døgn = 14 timer 2)  

 	  

 Rådighedstjeneste fra  

 vagtværelse: 1 døgn = 20 timer.
 Planlagte døgnvagter, der ligger ud over tjenestetidsnormen for  

 fuldtidsansatte, honoreres efter bestemmelserne for overarbejde.
 En døgnvagt anses for hørende til det kalenderdøgn, hvori de  

 fleste timer falder.
Hvis de fleste af en døgnvagts timer falder i et  

 søndags-/søgnehelligdags-døgn, ydes søn- og helligdagshonorering for mindst 8  

 timers normaltjeneste.
Søn- og helligdagshonoreringen udgør en halv times  

 afspadsering eller betaling med 50 pct. tillæg af timelønnen for hver times  

 tjeneste.
 e)  

 	  

 Pålægges en ansat  

 ekstra rådighedstjeneste, omregnes denne til normaltjeneste og honoreres som  

 overarbejde under iagttagelse af bestemmelserne i § 4, 4., b)  f).
 f)  

 	  

 Under  

 rådighedstjeneste har de ansatte pligt til at give møde omgående efter  

 tilkaldelse.
Tilkald til effektiv tjeneste under rådighedstjeneste opgøres  

 pr. påbegyndt time.
Flere tilkald inden for samme time honoreres ikke  

 yderligere.
Effektivt arbejde under en rådighedstjeneste honoreres med 1,5  

 time  

 (overarbejdstakst)  

 i alt  

 pr.  

 effektiv time, idet der modregnes for det, der gives for den  

 planlagte  

 rådighedstjeneste.
For  

 planlagt rådighedstjeneste, der ligger ud over tjenestetidsnormen for en  

 fuldtidsansat (gennemsnitligt 37 timer pr. uge) modregnes dog kun med 1/3  

 time  

 pr. times effektiv tjeneste.
Ved tilkald til ekstra rådighedstjeneste efter §  

 4, 4., e) modregnes med 1/2 time pr. times effektiv tjeneste.
 Tilkald til effektiv tjeneste under  

 døgnvagt afvikles som overarbejde, bortset fra de første 8 timers tilkald,  

 som  

 anses for inkluderet i de timetal, der er anført i § 4, 4, d).
 For tilkald, som finder sted på  

 særlige arbejdstider, gives der også tillæg for særlig arbejdstid.
§ 5. Ulempegodtgørelse A.
Ansatte med normal dagarbejdstid For ansatte, der er omfattet af kapitel 3 i aftale af  

 24. marts 2006 om arbejdstid for tjenestemænd i staten (Perst.nr. 018-06),  

 gælder følgende særvilkår i forhold til arbejdstidsaftalens §§ 11 og 12:
a)  

 	  

 For normaltjeneste på  

 mandage mellem kl. 04 og 06 betales et tillæg pr. time på 22,65 kr.  

 (amtskommunalt grundbeløb 31/3 2000), såfremt tjenesten påbegyndes kl. 00  

 eller  

 tidligere.
Tillægget kan ikke ydes samtidig med honorering for søn- og  

 helligdagstjeneste.
Tillægget træder i stedet for tillæg efter  

 arbejdstidsaftalens § 11. Hvis tillægget udgør mindre end 25 pct. af  

 timelønnen  

 ydes i stedet tillæg efter arbejdstidsaftalens § 11.
 Tillægget beregnes pr. påbegyndt halve time.
b)  

 	  

 Køkkenmedhjælpere  

 m.fl. der må udføre effektiv tjeneste grundlovsdag efter kl. 12, får betaling  

 efter de for tjeneste på søndage gældende bestemmelser.
Der gives  

 erstatningsfrihed  

 i samme omfang, som der efter tjenestelisten er udført normal tjeneste på  

 grundlovsdag efter kl. 12. Såfremt nævnte frihed ikke kan gives, betales i  

 hele  

 og halve timer nettotimeløn (eksklusive særlige tillæg og pensionsbidrag) med  

 tillæg på 50 pct.
c)  

 	  

 Ansatte, der må  

 udføre effektiv tjeneste 1. maj og nytårsaftensdag i tiden fra kl. 12 til kl.  

 24, får betaling efter de for tjeneste på søndage gældende bestemmelser.  

 Normaltjeneste  

 udført i ovennævnte tidsrum giver ikke ret til erstatningsfrihed.
Af  

 vikling af ferie og fridage på de nævnte dage giver ikke  

 ret til erstatningsfrihed, ligesom der ikke ydes dobbelt godtgørelse, når de  

 nævnte dage falder sammen med søndage eller søgnehelligdage.
d)  

 	  

 Ovenstående  

 bestemmelser om tjeneste på grundlovsdag, 1.maj og nytårsaftensdag (b) og c))  

 finder anvendelse for timelønnede, forudsat at den timelønnede umiddelbart  

 forud for de nævnte dage har været beskæftiget ved institutionen i mindst 6  

 på  

 hinanden følgende arbejdsdage.
Tjeneste på grundlovsdag efter kl. 12 giver  

 dog  

 ikke ret til erstatningsfrihed.
 e)  

 	  

 Timelønnede, der har  

 haft beskæftigelse ved institutionen mindre end 6 arbejdsdage umiddelbart  

 forud  

 for en søgnehelligdag, betales for effektiv tjeneste på søgnehelligdagen (kl.  

 00-24) ud over timelønnen et søgnehelligdagstillæg på 100 pct. af  

 (dagtjeneste)  

 timelønnen for hver times tjeneste, beregnet pr. påbegyndt halve time.
 Der ydes herudover ikke yderligere søgnehelligdagstillæg efter  

 denne aftale eller arbejdstidsaftalen.
 f)  

 	  

 Timelønnede, der har  

 haft beskæftigelse ved samme institution i mindst 6 på hinanden følgende  

 arbejdsdage  

 (heri indbefattet skemamæssigt fastlagt fridøgn, jf. § 4, 3, Timelønnede  

 ansatte), forud for og i tilslutning til en søgnehelligdag, betales for  

 effektiv tjeneste på søgnehelligdagen (kl. 00-24) ud over timelønnen et  

 søgnehelligdagstillæg på 200 pct. af (dagtjeneste) timelønnen for hver times  

 tjeneste, beregnet pr. påbegyndt halve time.
 Der ydes herudover ikke yderligere søgnehelligdagstillæg efter  

 denne aftale eller arbejdstidsaftalen.
B.
Andre ansatte For ansatte, der er omfattet af kapitel 4 i aftale af  

 24. marts 2006 om arbejdstid for tjenestemænd i staten, gælder følgende  

 særvilkår i forhold til §§ 1 og 2 i aftale af 24. marts 2006 om natpenge mv.  

 for tjenestemænd i staten (Perst.nr. 019-06) og arbejdstidsaftalens § 15:
 a)  

 	  

 For effektiv tjeneste  

 på lørdage mellem kl. 11 og 14 betales et tillæg pr. time, beregnet pr.  

 påbegyndt halve time, på 22,65 kr. (amtskommunalt grundbeløb 31/3 2000).  

 Tillægget  

 kan ikke ydes samtidig med honorering for søn- og helligdagstjeneste.
 b)  

 	  

 Effektiv tjeneste på  

 søn- og helligdage honoreres med en halv times afspadsering eller betaling  

 med  

 50 pct. tillæg af timelønnen for hver times tjeneste, beregnet pr. påbegyndt  

 halve time.
 Tillægget træder i stedet for tillæg efter natpengeaftalens §§ 1  

 og 2.
c)  

 	  

 Pålægges  

 månedslønnede ansatte i et kalenderhalvår (januar-juni/juli-december) at  

 udføre  

 tjeneste på mere end 11 søndage, gives der for tjenester ud over 11 pr.  

 halvår  

 en yderligere honorering på 50 pct. af søndagshonoreringen, beregnet pr.  

 påbegyndte halve time.
Dette gælder ikke for ansatte, der udelukkende er  

 ansat  

 til de nævnte tjenester.
 Tillægget træder i stedet for tillæg efter natpengeaftalens §§ 1  

 og 2.
d)  

 	  

 Pålægges  

 månedslønnede ansatte i et kalenderhalvår (januar-juni/juli-december at  

 udføre  

 mere end 58 tjenester i aften- og natperioden  dvs. tjenester, der  

 påbegyndes  

 kl. 14 eller senere og strækker sig ud over kl. 17  honoreres tjenester  

 mellem  

 kl. 17 og 06 ud over 58 pr. halvår med 28,62 kr. pr. time (amtskommunalt  

 grundbeløb 31/3 2000), beregnet pr. påbegyndt halve time.
Bestemmelsen gælder  

 ikke for ansatte, der udelukkende er ansat til de nævnte tjenester.
 Tillægget træder i stedet for tillæg efter natpengeaftalens § 1.
 e)  

 	  

 De ansatte er  

 endvidere omfattet af bestemmelserne anført under §  

 5, A, b) - f).
§ 6. Arbejdstøj Arbejdstøj stilles frit til rådighed.
§ 7. Særlig feriegodtgørelse For de ansatte udgør den særlige feriegodtgørelse 1,9  

 pct.
§ 8. Opsigelse Som tillæg til StK-fællesoverenskomstens § 16 gælder:
 a)  

 	  

 Opsigelsesvarsler mv.  

 (fælles regelsæt). Ansættelsesmyndigheden skal give skriftlig meddelelse om  

 en  

 afskedigelse til organisationen efter § 16, stk. 5, 2. pkt., selvom den  

 ansatte  

 kun har været uafbrudt beskæftiget hos ansættelsesmyndigheden i op til 6  

 måneder.
 Som tillæg til StK-fællesoverenskomstens § 17 gælder:
 b)  

 	  

 Forhandlingsprocedure  

 ved afskedigelse (fælles regelsæt) Hvis organisationen skønner, at en  

 afskedigelse ikke kan anses for rimeligt begrundet i den pågældendes eller  

 ansættelsesmyndighedens forhold, kan organisationen kræve spørgsmålet  

 forhandlet med den lokale ansættelsesmyndighed efter § 17, stk. 3, selvom den  

 ansatte kun har været uafbrudt beskæftiget hos ansættelsesmyndigheden i op  

 til  

 6 måneder.
 For timelønnede køkkenmedhjælpere m.fl., der er fyldt 18  

 år gælder som tillæg til StK-fællesoverenskomstens § 27:
 a)  

 	  

 Når den ansatte har  

 været uafbrudt beskæftiget hos ansættelsesmyndigheden i mere end tre år kan  

 vedkommende forlange sig afskediget til fratræden med 28 dages varsel.
 b)  

 	  

 Når den ansatte har  

 været uafbrudt beskæftiget hos ansættelsesmyndigheden i mere end tre måneder,  

 men kortere end seks måneder, gælder et opsigelsesvarsel på syv dage fra  

 ansættelsesmyndighedens  

 side.
 c)  

 	  

 For timelønnede  

 ansatte, som på tidspunktet for opsigelsesvarslets afgivelse er fyldt 50 år,  

 og  

 som har været uafbrudt beskæftiget i mere end 12 år gælder et  

 opsigelsesvarsel  

 på 120 dage fra institutionens side.
§ 9. Regulering Tillæg, der i denne aftale er angivet som amtskommunalt  

 grundbeløb i 31/3 2000-niveau, procentreguleres efter bestemmelserne i aftale  

 pr. 1. april 2005 om lønninger for ansatte i kommunerne.
§ 10. Ikrafttræden og bortfald Aftalen er indgået under henvisning til § 6, stk. 2, i  

 aftale af 21. december 2005 om ansættelsesvilkår for ansatte, der overgår til  

 ansættelse i staten mv. i forbindelse med kommunalreformen.
 Stk. 2.  

  

 Aftalen har  

 virkning fra overgangstidspunktet og gælder i perioden indtil 31. marts 2008,  

 på hvilket tidspunkt den ophører uden opsigelse, jf. § 16, stk. 1, i aftalen  

 af  

 21. december 2005.
København, den 20. marts 2007 FOA  Fag og Arbejde Lis Bjørnestad Steen Parker  

 Sørensen Finansministeriet P.M.V.
 E.B.
