Bekendtgørelse om ændring af bekendtgørelse om personel i redningsberedskabet § 1 I bekendtgørelse nr. 41 af 21. januar 1998 om personel i redningsberedskabet, som ændret ved bekendtgørelse nr. 49 af 27. januar 2006, bekendtgørelse nr. 192 af 18. marts 2008, bekendtgørelse nr. 1395 af 10. december 2010 og bekendtgørelse nr. 331 af 30. marts 2012, foretages følgende ændringer:
 1. Indledningen affattes således:
»I medfør af § 19, § 48, § 50, stk. 3, § 51, stk. 1, § 52, § 53, stk. 2, § 54, § 55 og § 61, stk. 1 i beredskabsloven, jf. lovbekendtgørelse nr. 660 af 10. juni 2009, fastsættes:« 2. § 4 affattes således:
 »§ 4. I det statslige regionale redningsberedskab er tjenestetiden 9 måneder for værnepligtige menige.
 Stk. 2. For værnepligtige, der udtages til uddannelse som værnepligtige mellemledere eller gennemgår uddannelse som befalingsmand af reserven, er tjenestetiden indtil 18 måneder.
 Stk. 3. Beredskabsstyrelsen kan pålægge en værnepligtig, der på grund af forsømmelighed eller andre lignende årsager, afgår fra uddannelsen som mellemleder, en samlet tjenestetid på indtil 12 måneder.
Stk. 4. En værnepligtig kan genindkaldes til tjeneste af i alt 1 måneds varighed.« § 2 Bekendtgørelsen træder i kraft den 1. maj 2013.
