Fremsat den 5. april 2013 af Christian Juhl (EL), Jørgen Arbo-Bæhr (EL) og Finn Sørensen (EL) Forslag til folketingsbeslutning om ret til uddannelsesorlov Folketinget pålægger regeringen inden den 1. juli 2013 at gennemføre lovgivning, der sikrer, at retten til uddannelsesorlov fra 1992 genindføres.
Bemærkninger til forslaget Forslaget skal sikre en generel opkvalificering af arbejdskraften, og at ledige sikres tilknytning til arbejdsmarkedet, når de kommer i job som vikarer for de mennesker, der har taget uddannelsesorlov.
 Uddannelsesorloven blev i 1990erne gennemført i en periode med høj ledighed og manglende efterspørgsel på arbejdskraft, hvilket også kendetegner situationen på arbejdsmarkedet i dag.
 Der henvises i denne forbindelse til lov nr. 466 af 24. juni 1992 om orlovsydelse til uddannelse og til lov om orlov nr. 435 af 30. juni 1993.
Skriftlig fremsættelse Christian Juhl (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ret til uddannelsesorlov.
(Beslutningsforslag nr.
B 104) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
