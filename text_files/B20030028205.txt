Bekendtgørelse om forældede og uhævede feriepenge I medfør af § 42 i ferieloven, jf. lov nr. 396 af 31.  

 maj 2000, fastsættes:
Fordelingen af forældede og uhævede feriepenge § 1.  

  

 Af  

 de forældede og uhævede feriepenge, jf. lovens § 36, stk. 1 og 2,  

 som  

 vedrører optjeningsårene 2001, 2002 og 2003, tilfalder 45 pct. statskassen og  

 55 pct.
Arbejdsmarkedets Feriefond.
Såfremt der er givet tilladelse efter  

 lovens § 36, stk. 3, til at anvende uhævede feriepenge til andet  

 formål, tilfalder de 55 pct. dette andet formål (i praksis en privat  

 feriefond)  

 i stedet for Arbejdsmarkedets Feriefond.
Indbetaling af statskassens andel § 2.  

  

 Forældede og uhævede feriepenge indbetales som hidtil i sin helhed af  

 FerieKonto eller af de pågældende arbejdsgivere til Arbejdsmarkedets  

 Feriefond  

 eller for de uhævede feriepenges vedkommende til en privat feriefond, hvis  

 der  

 er givet tilladelse efter § 36, stk. 3. Inden den 10. i den måned,  

 der følger efter indbetalingstidspunktet, påhviler det modtageren af beløbet  

 at  

 indbetale statskassens andel på 45 pct. til Beskæftigelsesministeriets  

 girokonto nr. 7 17 60 82 vedrørende uhævede feriepenge m.v. og at indsende  

 dokumentation for det indbetalte beløb til Beskæftigelsesministeriet, Ved  

 Stranden 8, 1061 København K.
Udbetaling af statskassens andel § 3.  

  

 Såfremt der sker udbetaling af beløb i medfør af lovens § 44,  

 stk. 4,  

 kan den, der har udbetalt beløbet, få 45 pct. heraf refunderet enten ved  

 skriftlig henvendelse til Beskæftigelsesministeriet eller ved modregning i  

 indbetalinger efter § 2. Såfremt der foretages modregning, skal der  

 særskilt fremsendes dokumentation herfor til Beskæftigelsesministeriet.
Ikrafttræden § 4.  

  

 Bekendtgørelsen træder i kraft den 3. maj 2003.
