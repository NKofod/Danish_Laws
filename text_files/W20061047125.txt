Klage over at vagtlæge overså afklemning af testikel Nævnet fandt grundlag for at kritisere vagtlægen, idet denne burde have henvist patienten til en akut ultralydsundersøgelse.
Det var således nævnets opfattelse, at henvisning til vurdering på sygehus (scanning) bør ske på selv en lille mistanke om afklemning af testiklen, idet forsinkelse af diagnosen kan medføre tab af testiklen.
Nævnet oplyste, at afklemning af en testikel i langt overvejende grad forekommer hos unge mænd mellem 10 og 20 år, hvorimod betændelse i bitestiklen meget sjældent ses hos mænd under 20 år, idet tilstanden oftest forekommer i 40-50 års alderen.
Videre oplyste nævnet, at betændelse i bitestiklen ofte medfører feber og smerter svarende til bitestiklen.
 Nævnet oplyste endvidere, at hvis en patient tidligere har haft afklemning af den ene testikel, er der en øget risiko for, at der igen opstår afklemning.
