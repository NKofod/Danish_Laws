Kendelse fra Pressenævnet i sag nr.  

 66/2002 Advokat  Christian  Harlang har på vegne af Ansatte  

 Arkitekters Råd (AAR), formand [F] og direktør [D] klaget til  

 Pressenævnet over tre artikler bragt i Ekstra Bladet den 6. marts 2002,  

 idet man mener, at god presseskik er tilsidesat.
Der er endvidere klaget  

 over, at Ekstra Bladet har afvist at bringe et genmæle.
 I artiklen med overskriften "Løgn og bedrag  

 hos arkitekterne" hed det i en underoverskrift:
"Ledelsen i arkitekternes fagforening lyver over for  

 medlemmerne for at beskytte skandaleramt direktør." I artiklen hed det:
 "Ledelsen i arkitekternes fagforeningen, Ansatte  

 Arkitekters Råd, AAR, har ført sine 4100 medlemmer bag  

 lyset.
 Samtidig har ledelsen indført censur på  

 foreningens hjemmeside og fjernet debatindlæg, der kritiserer  

 foreningens direktør, [D].
 Det er således blevet forbudt for menige arkitekter  

 at skrive, hvordan direktør [D] i efteråret 1994 blev bortvist  

 efter en skandale i oplysningsforbundet AOF i København.
 Selv om disse oplysninger er korrekte, påstår  

 AARs ledelse, at de ikke passer og både er injurierende og  

 ulovlige.
 Personligt har foreningens formand [F] gentagne gange  

 skrevet til sine medlemmer, at det er forkert, at [D] blev bortvist fra  

 AOF.
Men [F] lyver.
Og hendes direktør [D] lyver  

 også.
MEDLEM CENSURERES Af uvisse årsager er det et kardinalpunkt for [F],  

 at skjule sin direktørs fortid.
I sidste uge lukkede hun egenhændigt debatten  

 på AARs hjemmeside.
Censuren skyldtes et kritisk brev fra et  

 menigt medlem om [D].
Herefter lukkede [F] hjemmesiden og skrev   i strid med  

 sandheden   til sine medlemmer, at "debatforum er midlertidigt lukket  

 på grund af omlægning".
 At det i virkeligheden skyldtes censur, indrømmede  

 hun til gengæld over for den kritiske brevskriver, arkitekt  Michaela  

  Brüel fra Københavns Kommune.
 Til hendes skrev [F]: "Dit indlæg  

 medførte en øjeblikkelig lukning af debatforum, da injurier  

 o.lign. på websiden er ansvarspådragende for AAR".
 [F] afviste brevskriverens oplysninger om, at  

 direktør [D] i efteråret 1994 var blevet fyret og bortvist fra  

 AOF.
For, skriver [F]: "Direktøren ([D], red.)  

 fratrådte efter eget ønske.
Der kunne ikke på nogen  

 måde gøres kritik gældende over for direktøren.
AAR  

 og AARs advokat er i besiddelse af skriftlig dokumentation herfor.
Derudover kan jeg love, at sagen blev grundigt  

 undersøgt, inden [D] blev ansat (hos arkitekterne, red.)." HAN BLEV SPARKET UD Men hvad er så sagens kendsgerninger? AOFs øverste chef, forretningsfører  Ole  

  Askvig, sagde i går til Ekstra Bladet:
- Fakta er, at [D] blev bortvist fra AOF i efteråret  

 1994. At han blev bedt om at rejse.
At vi sagde: "Ud med ham". Det  

 er der ingen tvivl om.
- Årsagen til, at han blev smidt ud, var hele det  

 økonomiske kaos, han havde efterladt i afdelingen.
Og hans  

 personaleledelse.
Da det samlede personale henvendte sig og sagde, at nu  

 ville de ikke finde sig i mere chikaneri, og at de gik, hvis ikke han blev  

 smidt ud, ja, så blev han smidt ud, siger forretningsfører  Ole  

  Askvig." Artiklen var ledsaget af et billede fra en af bladet  

 tidligere omtalt reception i AAR.
På billedet, der tidligere har  

 været offentliggjort i bladet, ses [D].
 I en tilhørende artikel hed det under overskriften  

 "Jeg blev renset":
"Direktøren påstår, at AOF trak  

 fyring tilbage.
Det passer ikke.
Direktør i AAR, [D], indrømmer nu over for  

 Ekstra Bladet, at han blev bortvist fra sit tidligere arbejde i  

 oplysningsforbundet AOF.
Men siger, at han to år senere blev renset og  

 fyringen annulleret.
- Jeg kan desværre ikke fortælle mere, for  

 sagen blev forligt 13. oktober 1996, og parterne har lovet ikke at kommentere  

 den offentligt.
Men min bortvisning blev tilbagekaldt.
Jeg havde bare ikke  

 kræfter til at gå til aviserne og få rettet det, der havde  

 stået to år tidligere.
- AOF havde intet at kritisere mig for.
Intet! Det er  

 grunden til, at opsigelsen naturligvis blev trukket tilbage.
Mere kan jeg  

 ikke kommentere på grund af min tavshedspligt, siger [D].
Ekstra Bladet kan dog fortælle, at hans oplysninger  

 ikke passer.
Tværtimod ønskede AOF senere at inddrage hele den  

 fratrædelsesgodtgørelse, som [D] havde fået i forbindelse  

 med sin fyring.
AOF mente, at han havde ført bestyrelsen bag  

 lyset.
Det forlig, [D] indgik i efteråret 1996, handlede  

 ikke om, at han blev renset for at være en vanskelig chef.
Men han fik  

 lov at beholde halvdelen af den godtgørelse, AOF oprindeligt  

 havde tiltænkt ham." I den sidste artikel hed det under overskriften  

 "Det er jo løgn":
 "Arkitekternes formand indrømmer censur og  

 fastholder sin opbakning bag direktøren.
- Der er et indlæg, der er bortcensureret.
Det var  

 fuld af injurier og ting, som hører fortiden til, siger [F], formand  

 for fagforeningen Ansatte Arkitekters Råd.
- Du fastholder altså over for dine medlemmer at  

 ikke er blevet bortvist fra AOF? - Ja.
- Er det ukendt for dig, at han blev bortvist på  

 grund af økonomisk rod, og fordi han behandlede sine medarbejdere  

 dårligt? - Jeg har ikke de historiske fakta på plads i mit  

 hoved.
Jeg er heller ikke interesseret i detaljer.
 - Du forklarer dine medlemmer, at [D] ikke er blevet  

 bortvist.
 - Det har vi forklaret rigtig mange gange, og det må  

 du godt skrive i din avis, hvis du gad lave et ordentlig stykke research.
Har du ikke et personligt forklaringsproblem? - Jeg bakker [D] op.
Han er ikke blevet bortvist.  

 Det er muligt, Ekstra Bladet kan finde en slibrig person i AOF, der siger  

 det, men det er forkert.
Er det noget, du finder på, bare for at  

 gøre mig vred.
At du slynger sådan en løgn ud i  

 telefonen.
 - Der er altså meget stor forskel på, hvad  

 du siger, og det der egentlig har fundet sted.
- Vi er trætte af de rygter, som Ekstra Bladet  

 skriver." Klagerne har oplyst, at sagens faktum er, at der i  

 forbindelse med [D]s ønske om fratræden fra AOF blev  

 indgået en fratrædelsesaftale.
Den fratrædelsesaftale  

 ophævede AOF efterfølgende ved at foretage en uberettiget  

 bortvisning, hvorefter [D] ved sit fagforbund HK anlagde sag imod AOF.
Denne  

 sag blev forligt, således at [D] utvetydigt ikke betragtedes som  

 bortvist fra sin stilling.
Yderligere fik han udbetalt et større  

 kontantbeløb i henhold til den oprindelige fratrædelsesaftale.  

 Klagerne har som dokumentation herfor fremlagt en underskrevet  

 erklæring fra tidligere bestyrelsesformand i AOF Hovedstaden,  Ib  

  Sørensen.
Klagerne har opfordret bladet til enten at bestride  

 eksistensen af det omtalte forlig   som på grund af en i sin tid mellem  

 parterne aftalt hemmelighedsholdelsesklausul beklageligvis ikke for  

 nuværende kan fremlægges som bilag eller lægge til grund,  

 at det eksisterer med et indhold som ovenfor refereret.
Klagerne har oplyst,  

 at det af forligets punkt 4.0 fremgår, at "Forliget  

 indebærer, at bortvisningen af [D] i april måned 1994 er  

 tilbagekaldt." Klagerne har anført, at da Pressenævnet i sag  

 nr. 7/2001 endnu ikke ved offentliggørelsen den 6. marts 2002 har  

 afgjort retmæssigheden af anvendelsen af billedet af [D], er  

 anvendelsen af det pågældende billede i nærværende  

 sammenlignelige forbindelse i strid med god presseskik.
I et tilfælde,  

 hvor der verserer en sag omhandlende til dels samme problemstilling, og hvor  

 nævnet senere fandt, at det ikke var muligt at vurdere, hvorvidt [D]  

 blev bortvist eller ej, burde bladet have afholdt sig fra at trykke artiklen  

 den 6. april 2002. Det er en skærpende omstændighed, at bladet i  

 forbindelse med nævnets sag 7/2002 meget klart af [D] blev oplyst, at  

 situationen objektivt var den, at han ikke blev bortvist.
Klagerne har endvidere anført, at artiklen  

 indeholder en række beskrivelser, der er faktuelt urigtige.
Samtidig er  

 det klagernes opfattelse, at beskrivelserne er i strid med god presseskik.  

 Det drejer sig om følgende udsagn:
 "Løgn og bedrag hos arkitekterne".
 "Ledelsen i Arkitekternes fagforening lyver  

 overfor medlemmerne for at beskytte skandaleramt direktør"  

 (klagernes fremhævning).
 "Ledelsen i Arkitekternes fagforening, Ansatte  

 Arkitekters Råd, AAR, har ført sine 4100 medlemmer bag  

 lyset" (klagernes fremhævning).
"Det er således forbudt for menige arkitekter  

 at skrive, hvordan direktør [D] i efteråret 1994 blev bortvist  

 efter en skandale i oplysningsforbundet AOF i København".  

 Klagerne har i den forbindelse anført, at der på AARs  

 hjemmeside forefindes et debatforum, hvor samtlige menige arkitekter har  

 mulighed for   i det omfang optagelseskriterierne opfyldes   at få  

 bragt indlæg, herunder også indlæg, som kritiserer  

 AARs direktør og politiske ledelse.
Klagerne har vedlagt  

 udskrift fra hjemmesiden, der indeholder de gængse optagelseskriterier  

 samt de for nuværende på siden bragte indslag, som rent faktisk  

 alle forholder sig overordentligt kritisk til såvel AARs  

 direktør som politiske ledelse.
 "Selv om disse oplysninger er korrekte,  

 påstår AARs ledelse, at de ikke passer og både er  

 injurierende og ulovlige".
"Men [F] lyver.
Og hendes direktør [D]  

lyver også" (klagernes fremhævning).
 "Af uvisse årsager er det et kardinalpunkt for  

at skjule sin direktørs fortid" (klagernes  

 fremhævning).
 "Han blev sparket ud".
"Fakta er, at [D] blev bortvist fra AOF i  

 efteråret 1994. At han blev bedt om at rejse.
At vi sagde til ham:  

 "Ud med ham". Det er der ingen tvivl om. Årsagen til, at han  

 blev smidt ud, var hele det økonomiske kaos, han havde efterladt i  

 afdelingen.
Og hans personaleledelse.
Da det samlede personale henvendte sig  

 og sagde, at nu ville de ikke finde sig i mere chikaneri, og at de gik, hvis  

 ikke han blev smidt ud, ja, så blev han smidt ud, siger  

 forretningsfører  Ole  Askvig". Klagerne har i den forbindelse  

 bemærket, at da disse udtalelser er faktuelt urigtige, kan de i sagens  

 natur ikke dokumentere det fremførtes rigtighed.
Klagerne har  

 supplerende bemærket, at  Ole  Askvig var ansat som  

 forretningsfører for AOF Landsforbund. [D] var i sin tid ansat som  

 leder i AOF Hovedstaden.  Ole  Askvig var derfor ikke direkte involveret i  

 sagen omhandlende [D]s fratræden, hvorfor det kan undre, at han  

 tilsyneladende kan udtale sig som anført.
"Direktøren påstår, at AOF trak  

 fyringen tilbage.
Det passer ikke" (klagernes fremhævning).  

 Klagerne har i den forbindelse bemærket, at udtrykket fyring, der  

 normalt er synonymt med såvel bortvisning som afskedigelse, af bladet  

 entydigt bruges som udelukkende synonymt med bortvisning.
 " , at hans oplysninger ikke passer"  

 (klagernes fremhævning).
 "Det er jo løgn".
 Klagerne har samlet anført, at læseren  

 efterlades med en klar og utvetydig oplevelse af, at klagerne lyver, skjuler  

 sandheden og fører AARs medlemmer bag lyset.
 Klagerne har endelig anført, at bladets  

 sagsbehandlingstid i forbindelse med besvarelsen af den foreliggende klage er  

 i strid med medieansvarslovens § 40, idet afslaget på genmæle  

 først fremkom mere end 1½ måned efter klagens indgivelse.
 Klagerne har i øvrigt oplyst, at sagen har dannet  

 baggrund for et injuriesøgsmål mod bladet, og at der er taget  

 skridt til yderligere et søgsmål mod  Ole  Askvig.
 Bladet har afvist, at de indklagede artikler skulle  

 være i strid med god presseskik og har ligeledes afvist at bringe et  

 genmæle.
Bladet har anført, at bladets vurderinger af [D]s  

 adfærd som leder af AOF Hovedstaden bl.a. bygger på presseomtale  

 i perioden omkring hans afskedigelse.
Bladet har i den forbindelse henvist  

 til en række artikler i Politiken fra foråret og sommeren 1994.  

 Disse artikler er aldrig berigtiget, og de afspejler, at [D] blev fyret  

 på grund af dårlig ledelse og oprør blandt medarbejderne.  

 Bladet bemærker særligt, at den midlertidige formand for AOF  

 Hovedstaden, der blev indsat for at rydde op, omtaler [D] som  

 "bortvist" i Politikens artikel af 23. juni 1994. Endvidere er det  

 over for bladet blevet bekræftet af AOF´s daværende og  

 nuværende forretningsfører  Ole  Askvig, at [D] blev fyret som  

 skildret i bladet.
 Bladet har med hensyn til den fremlagte erklæring  

 fra  Ib  Sørensen anført, at  Ib  Sørensen måtte  

 forlade AOF Hovedstaden kort efter [D]s afgang, så hans forsinkede  

 redigering af virkeligheden 8 år senere forekommer utroværdig og  

 uden tyngde.
Bladet har endvidere anført, at bladet ikke kan  

 forholde sig til en aftale, der er hemmelig, og som skulle være  

 indgået mellem [D] og AOF Hovedstaden.
Klagers advokat må enten  

 fremlægge aftalen eller glemme den.
 Bladet har endelig anført, at man har svaret  

 advokat  Christian  Harlang så hurtigt, som det var muligt under hensyn  

 til, at bladet nødvendigvis skulle i forbindelse med den   i perioder  

 ferierende medarbejder, der var ophavsmand til de påklagede artikler.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
 Pressenævnet bemærker indledningsvis, at de  

 indklagede artikler drejer sig om i medierne i forvejen kraftigt debatterede  

 forhold i fagforeningen AAR, herunder hvorvidt direktør [D] i sin tid  

 blev bortvist fra AOF Hovedstaden.
For så vidt angår punkterne 1, 2, 3 og 6,  

 finder nævnet, at disse udsagn er udtryk for bladets vurdering i  

 forhold til klagernes oplysninger om, at direktør [D] ikke i sin tid  

 blev bortvist fra AOF Hovedstaden.
Udsagnene har ikke karakter af faktiske  

 oplysninger, der kan gøres til genstand for et genmæle.  

 Nævnet finder henset til sagens nærmere omstændigheder, at  

 udsagnene ikke er af en sådan karakter, at bladet har handlet i strid  

 med god presseskik ved offentliggørelsen.
Hvad angår punkt 4, finder nævnet, at denne  

 oplysning ikke er egnet til at påføre AAR skade af betydning,  

 hvorfor der ikke er grundlag for genmæle.
Endvidere bemærker  

 nævnet, at AARs formand i bladet den 6. marts 2002 er citeret for  

 at sige, at der er ét indlæg, der er blevet bortcensureret.  

 På den baggrund finder nævnet, at det falder inden for rammerne  

 af bladets formuleringsfrihed at betegne dette forhold som gjort af bladet,  

 og nævnet finder derfor ikke anledning til at udtale kritik.
For så vidt angår punkterne 5, 7, 8, 9, 10 og  

 11, vedrører disse spørgsmålet om, hvorvidt [D] i sin tid  

 blev bortvist fra sit job i AOF Hovedstaden.
Særligt hvad angår  

 punkt 9, bemærker nævnet, at bladet har oplyst, at den i artiklen  

 citerede navngivne person fortsat står ved sine udtalelser om, at [D] i  

 sin tid blev fyret.
Nævnet har med hensyn til disse punkter ikke  

 mulighed for at foranstalte en bevisførelse vedrørende  

 spørgsmålet, om [D] i sin tid blev bortvist fra AOF Hovedstaden.  

 Nævnet finder derfor ikke grundlag for at udtale kritik af bladet  

 på dette punkt.
Som sagen foreligger oplyst, har nævnet herefter  

 endvidere ikke grundlag for at afgøre, om [D] er berettiget til et  

 genmæle over for de pågældende oplysninger.
Hvad angår klagens punkt 12, relaterer dette udsagn  

 sig til den udtalelse, som formanden for AAR er citeret for i slutningen af  

 den pågældende artikel, hvor bladet beskyldes for at slynge  

 løgne ud i telefonen.
Nævnet finder ikke grundlag for  

 genmæle eller for at udtale kritik af bladet i den anledning.
Nævnet finder ikke grundlag for at udtale kritik i  

 anledning af det offentliggjorte billede.
Nævnet bemærker i den  

 forbindelse, at redaktøren i overensstemmelse med det almindelige  

 princip om redaktørens ret til at redigere mediet er berettiget til at  

 beslutte, hvad man vil bringe i mediet.
Dette gælder også i  

 forhold til, hvilke billeder mediet vælger at bringe.
 Nævnet finder heller ikke i øvrigt grundlag  

 for at udtale kritik.
 Nævnet skal dog over for bladet præcisere, at  

 et medie har pligt til at besvare en anmodning om genmæle, og at dette  

 skal ske snarest muligt som angivet i lovens § 40, stk. 1.
 Afsagt den 14. august 2002.
