Kendelse afsagt af  

 Tvistighedsnævnet den 8. februar 2005 i sag 24.2004 mod Virksomhed B v/ C I  

 sagens behandling har som faste medlemmer af Tvistighedsnævnet deltaget  

 Mogens Kroman (formand), uddannelseskonsulent Simon Neergaard-Holm og  

 konsulent  

 Morten Schønning Madsen (begge Dansk Arbejdsgiverforening) samt konsulent Ane  

 K.
Lorentzen og faglig sekretær Jeanette Hahnemann (begge Landsorganisationen  

 i  

 Danmark). Derudover har som særlig sagkyndig deltaget juridisk konsulent Illa  

 Westrup, DH&S og faglig sekretær Jørgen Dan Petersen, HK.
 Mellem klageren, elev A, født den  

 21. december 1982, og indklagede, virksomhed B v/ C, blev den 7. august 2002  

 indgået uddannelsesaftale, hvorefter klageren skulle uddannes indenfor  

 detailuddannelse med uddannelsesperiode fra den 1. august 2002  

 til den 31.  

 oktober 2003.
 Klageren har ved sin organisation,  

 HK/Danmark, ved klageskrift modtaget den 11. juni 2004 indbragt sagen for  

 Tvistighedsnævnet med endelig påstand om, at indklagede tilpligtes at betale  

 til klageren 37.139,04 kr. med tillæg af procesrente fra sagens anlæg af  

 16.121,20 kr. og af 34.923,48 kr. fra den 14. oktober 2004 samt af 2.215,56  

 kr.  

 fra den 30. maj 2004, alt til betaling sker.
 Kravet er sammensat af  

 efterbetaling af overarbejde og forskudttidstillæg med tillæg af feriepenge  

 samt betaling for fem feriefridage, 8.336,76 kr. samt godtgørelse for  

 mangelfuldt ansættelsesbevis med 28.802,28 kr.
 Indklagede har påstået  

 frifindelse.
 Klageren har givet møde for nævnet  

 og redegjort for sagen og sit krav.
 Indklagede har trods lovlig  

 indkaldelse ikke givet møde for nævnet.
 Sagens  

 omstændigheder:
Der er i sagen fremlagt et ikke  

 underskrevet dokument med overskriften Aftalt med A.
Dokumentet  

 er dateret 1.  

 august 2002 og angiver C som afsender.
Af dokumentet fremgår bl.a., at der  

 betales et fast månedligt løntillæg på 309 kr. som dækker alle  

 arbejdsperioder,  

 således at alle eventuelle ekstratimer afvikles med time til time.
Endvidere  

 fremgår det, at ændring af arbejdsdage kan forekomme pga. sygdom, skole og  

 ferie m.v.
Klageren  

  

 har  

 forklaret bl.a., at dokumentet af 1. august 2002 var ét, som C præsenterede  

 hende for engang i september 2002. Det blev ikke nøjere gennemgået.
Han sagde  

 blot, at hun skulle gennemlæse det grundigt.
Hendes krav på betaling for  

 overarbejde og forskudttidstillæg er baseret på de tidsregistreringer, som C  

 foretog.
Uenigheden på dette punkt skyldes alene, at C ikke anerkender tillæg  

 med 50 og 100 %, jf. overenskomsten.
Hun har ikke afholdt de feriefridage,  

 som  

 hun efter overenskomsten havde krav på.
Klageren  

  

 har til  

 støtte for sin påstand anført, at kravet om betaling af overarbejde og  

 forskudttidstillæg er i overensstemmelse med indklagedes egne registreringer  

 og  

 baseret på overenskomstens regler herom.
Da klageren ikke har afholdt sine  

 feriefridage har hun efter overenskomsten krav på økonomisk kompensation  

 herfor  

 som opgjort.
For så vidt angår kravet om  

 godtgørelse for overtrædelse af ansættelsesbevisloven har klageren anført, at  

 hun aldrig har underskrevet eller accepteret tillæg af 1. august 2002 til  

 uddannelsesaftalen.
Tillægget indeholder bestemmelser, der er i strid med  

 overenskomsten.  

 Da det har givet anledning til tvist, har klageren krav på godtgørelse som  

 påstået, subsidiært et mindre beløb.
Klageren gør ikke gældende, at den  

 underskrevne blanket om uddannelsesaftale i henhold til lov om  

 erhvervsuddannelser er i strid med ansættelsesbevisloven.
 Tvistighedsnævnets  

 begrundelse og resultat:
 Tvistighedsnævnet finder ikke  

 grundlag for at tilsidesætte klagerens krav på betaling for overarbejde,  

 forskudttid og feriefridage.
 Om  

 godtgørelse i medfør af ansættelsesbevisloven bemærker 4 medlemmer af nævnet:
 Ansættelsesaftalen, der er  

 udarbejdet på den sædvanlige blanket til brug for uddannelsesaftaler indgået  

 i  

 henhold til erhvervsuddannelsesloven, opfylder, som anerkendt af klageren,  

 ansættelsesbevislovens krav til de oplysninger, som arbejdsgiveren mindst  

 skal  

 meddele efter lovens § 2, stk. 2.  

 Efter  

 klagerens forklaring blev hun først præsenteret for dokumentet af 1. august  

 2002, der betegner sig som aftale, i september 2002. Det må  

 herefter lægges  

 til grund, at den af parterne den 7. august 2002 underskrevne  

 uddannelsesaftale  

 indeholder en udtømmende angivelse af alle væsentlige vilkår for  

 ansættelsesforholdet, jf. ansættelsesbevislovens § 2, stk. 1. Det kan således  

 ikke antages, at indklagede på dette tidspunkt ikke havde overholdt sin  

 oplysningspligt, jf. lovens § 6. Den omstændighed, at indklagede i september  

 2002 forsøgte at indgå en aftale, der fraveg den oprindelige  

 ansættelsesaftale,  

 herunder på flere punkter i strid med overenskomsten, giver ikke grundlag for  

 at statuere, at indklagede derved overtrådte ansættelsesbevislovens § 6. Vi  

 stemmer derfor for at frifinde indklagede for den del af klagerens krav, der  

 vedrører godtgørelse efter ansættelsesbevisloven.
 3 medlemmer  

 af nævnet udtaler:
 Det må antages, at indklagedes  

 aftale af 1. august 2002 giver udtryk for de ansættelsesvilkår,  

 som  

 indklagede mente var gældende for ansættelsesforholdet fra starten af dette.  

 Indklagede har således ikke ved underskrivelsen af uddannelsesaftalen opfyldt  

 sin oplysningspligt, hvorfor indklagede bør betale klageren en godtgørelse.  

 Efter stemmeafgivningen har vi ikke anledning til at fastsætte størrelsen af  

 en  

 sådan godtgørelse.
Der afsiges vedrørende spørgsmålet  

 om godtgørelse efter ansættelsesbevisloven kendelse efter stemmeflertallet,  

 således at indklagede frifindes for denne del af klagerens krav.
Indklagede  

 skal herefter betale klageren 8.336,76 kr. med renter som anført nedenfor.
 T h i  

 b e s t e m m e s :
 Indklagede, virksomhed B v/ C, skal  

 inden 14 dage til klageren, elev A, betale  

 8.336,76 kr. med tillæg af procesrente af  

 2.215,56 kr. fra den 30. maj 2004 og af  

 6.121,20 kr. fra den 11. juni 2004, alt til betaling sker.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
