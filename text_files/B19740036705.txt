 I henhold til §§ 34, 39, 43, 44, 45, 46, 47 og 63 i lov nr. 310 af 6. juni  

 1973 om levnedsmidler m.m. fastsættes efter forhandling med handelsministeren  

 og landbrugs- og fiskeriministeren følgende:
 § 1.  Bekendtgørelsen omfatter engrosforhandling af  

 levnedsmidler, herunder opbevaring, aftapning, emballering, ompakning og  

 transport af levnedsmidler.
 Stk. 2.  Hvis der i forbindelse med engrosforhandling af  

 levnedsmidler tillige foregår detailforhandling af levnedsmidler fra samme  

 forretningssted, skal den del af virksomheden, hvorfra detailforhandling  

 foregår, yderligere opfylde kravene i Miljøministeriets bekendtgørelse af 27.  

 juni 1974 om detailforhandling, herunder ved servering m.m., af  

 levnedsmidler.
 Stk. 3.  Hvis virksomheden fra samme forretningssted  

 foretager anden behandling af levnedsmidler end nævnt i stk. 1, omfattes  

 virksomheden af bestemmelserne i Miljøministeriets bekendtgørelse af 27. juni  

 1974 om autorisation af virksomheder, der tilvirker levnedsmidler eller  

 tilsætningsstoffer.
 Stk. 4.  Salg m.v. en gros af levnedsmidler, der  

 omfattes af:
lov nr. 220 af 26. april 1973 om kød m.m., lov nr. 186 af 30. marts 1973 om tilvirkning og forhandling en gros m.m.  

 af mejeriprodukter, lov nr. 163 af 12. maj 1965 om slagtning, forhandling, udførsel og  

 indførsel af kaniner, lov nr. 217 af 16. juni 1958 om slagtning, forhandling, udførsel og  

 indførsel af fjerkræ m.v., lov nr. 119 af 22. marts 1947 om forhandling, udførsel og indførsel af æg  

 og ægprodukter m.m., lov nr. 95 af 1. april 1925 om tilvirkning og forhandling af margarine  

 m.m., § 12  i lov nr. 167 af 12. maj 1965 om  

 kvalitetskontrol med fisk og fiskevarer samt af lovgivningen om mælk og konsummælkprodukter, omfattes ikke af bekendtgørelsen.
§ 2.  Virksomhed en gros omfattet af nærværende  

 bekendtgørelse må ikke påbegyndes, forinden den lokale tilsynsmyndighed i den  

 kommune, hvor virksomheden er beliggende, skriftligt har meddelt godkendelse  

 hertil.
Såfremt der til virksomheden er knyttet flere lagersteder m.m., jfr.  

 § 1, stk. 1, skal godkendelse af hvert af disse søges hos den lokale  

 tilsynsmyndighed i de kommuner, hvor lagerstederne er beliggende.
Stk. 2.  Virksomheder, der ved denne bekendtgørelses  

 ikrafttræden engrosforhandler levnedsmidler som nævnt i stk. 1, kan fortsætte  

 virksomheden, uanset godkendelse ikke er givet.
Ansøgning om godkendelse af  

 sådanne virksomheder skal være indsendt til den lokale tilsynsmyndighed  

 senest den 1. oktober 1975.
 § 3.  Godkendelse til fortsat drift af de i §§ 1 og 2  

 nævnte virksomheder skal på ny indhentes i tilfælde af ejerskifte.
 Stk. 2.  De af bekendtgørelsen omfattede virksomheder  

 skal indhente godkendelse fra den lokale tilsynsmyndighed.
 Stk. 3.  I tilfælde af brugerskifte skal dette meddeles  

 den lokale tilsynsmyndighed.
 Stk. 4.  En meddelt godkendelse kan af den lokale  

 tilsynsmyndighed tages op, når der er forløbet 5 år siden sidste godkendelse,  

 jfr. dog § 5.
 Stk. 5.  Den lokale tilsynsmyndighed kan meddele  

 godkendelse på vilkår, herunder for en nærmere angivet periode.
 Stk. 6.  Virksomheder, der forhandler levnedsmidler en  

 gros, men som tillige importerer levnedsmidler, er også omfattet af  

 bekendtgørelse af 18. juni 1974 om import af levnedsmidler og  

 tilsætningsstoffer.
 § 4.  Lokaler, inventar, herunder køle- og fryseanlæg  

 eller andre maskinanlæg m.v. samt transportmidler skal være egnede til  

 formålet.
 Stk. 2.  De af denne bekendtgørelse omfattede  

 virksomheder skal være indrettede og drives på en sådan måde, at der sikres  

 en hensigtsmæssig behandling og opbevaring af levnedsmidlerne.
 Stk. 3.  Transportmidler, der anvendes til transport af  

 levnedsmidler, skal være hensigtsmæssigt indrettede til formålet, om  

 fornødent med lukket vognkasse og - efter de transporterede levnedsmidlers  

 art - forsynet med køle- eller fryseanordning.
 Stk. 4.  Tanke, containere o.l., der har været anvendt  

 til transport af uemballerede giftige stoffer eller andre uemballerede  

 stoffer, der kan udsætte levnedsmidler for sundhedsskadelig påvirkning, må  

 ikke uden den lokale tilsynsmyndigheds godkendelse anvendes til transport af  

 uemballerede levnedsmidler, herunder råvarer bestemt til fremstilling af  

 levnedsmidler.
 § 5.  Uanset opnået godkendelse skal de af nærværende  

 bekendtgørelse omfattede virksomheder opfylde de almindelige krav til god  

 hygiejnisk praksis, herunder kravene til rengøring, personalets  

 sundhedsmæssige tilstand m.v.
 Stk. 2.  Rengørings- og desinfektionsmidler på de af  

 bekendtgørelsen omfattede virksomheder må kun forefindes i beholdere, der er  

 forsynet med oplysning om midlernes aktive bestanddele.
 Stk. 3.  Tilsynsmyndighederne kan på et hvilket som  

 helst tidspunkt forbyde anvendelsen af nærmere angivne rengørings- eller  

 desinfektionsmidler, hvis anvendelse af disse giver anledning til  

 sundhedsmæssige betænkeligheder eller befrygtes at forurene levnedsmidlerne.
 § 6.  Veterinærdirektoratet kan fastsætte nærmere  

 retningslinier for indretnig og drift af de af bekendtgørelsen omfattede  

 virksomheder og transportmidler.
§ 7.  Den lokale tilsynsmyndighed meddeler de af  

 nærværende kapitel omfattede virksomheder de påbud eller forbud, der anses  

 for nødvendige for at sikre overholdelsen af bestemmelserne i lov om  

 levnedsmidler samt i bekendtgørelser udstedt med hjemmel i levnedsmiddelloven  

 eller afgørelser truffet i medfør heraf.
Den lokale tilsynsmyndighed  

 bestemmer, om varer, der ikke opfylder lovgivningens krav, skal beslaglægges  

 eller tilintetgøres.
 Stk. 2.  Den lokale tilsynsmyndighed kan forlange, at  

 udlevering af varer fra et engroslager midlertidigt standses helt eller  

 delvis, hvis dette af hensyn til en rengøring af virksomhedens lokaler og  

 inventar o.l. skønnes påkrævet.
 Stk. 3.  Et forbud mod udlevering af levnedsmidler fra  

 et engroslager skal af den lokale tilsynsmyndighed omgående meddeles til  

 Veterinærdirektoratet.
 § 8.  Kommunalbestyrelsen fører tilsyn med, at de af  

 denne bekendtgørelse omfattede virksomheder overholder de i  

 levnedsmiddelloven fastsatte regler og bestemmelser udfærdiget med hjemmel i  

 levnedsmiddelloven, herunder de i medfør af nærværende bekendtgørelse  

 fastsatte vilkår for en meddelt godkendelse m.v.
 Stk. 2.  Kommunalbestyrelsen kan bemyndige vedkommende  

 levnedsmiddelkontrolenhed til helt eller delvis at varetage de opgaver, der  

 påhviler kommunalbestyrelsen.
 Stk. 3.  Overtilsynet med de af bekendtgørelsen  

 omfattede virksomheder påhviler Veterinærdirektoratet.
 Stk. 4.  Veterinærdirektoratet kan give nærmere  

 retningslinier for tilsynet med de af bekendtgørelsen omfattede virksomheder.
 § 9.  Tilsynsmyndighederne og personer, der af disse  

 myndigheder er bemyndiget dertil, har adgang til offentlige og private  

 ejendomme, lokaliteter og transportmidler for at tilvejebringe oplysninger  

 til brug for beslutninger, der træffes i medfør af levnedsmiddelloven eller  

 bestemmelser udfærdiget i medfør af levnedsmiddelloven.
 Stk. 2.  Repræsentanter for tilsynsmyndighederne, jfr.  

 stk. 1, skal forevise legitimation.
 § 10.  Den, der er ansvarlig for forhold, som omfattes  

 af nærværende bekendtgørelse, skal efter anmodning fra tilsynsmyndighederne  

 give alle oplysninger, herunder om økonomiske og regnskabsmæssige forhold,  

 som har betydning for tilsynets eller kontrollens gennemførelse.
§ 11.  Den lokale tilsynsmyndighed såvel som  

 Veterinærdirektoratet og Statens Levnedsmiddelinstitut kan på de godkendte  

 virksomheder til undersøgelse udtage prøver af råvarer, halvfabrikata,  

 færdigvarer, emballage, tilsætningsstoffer, bekæmpelsesmidler samt  

 desinfektions- og rengøringsmidler.
Veterinærdirektoratet og Statens  

 Levnedsmiddelinstitut kan i øvrigt give retningslinier for prøveudtagning,  

 ligesom de pågældende myndigheder i konkrete tilfælde kan anmode om, at der  

 må blive udtaget prøver til undersøgelse.
 Stk. 2.  Virksomhederne skal afgive de i stk. 1 nævnte  

 prøver uden vederlag og skal på begæring emballere og forsende prøver efter  

 tilsynsmyndighedernes nærmere bestemmelse, ligesom de skal afholde udgifterne  

 ved forsendelsen.
 § 12.  Tilsynsmyndighedernes afgørelser meddeles  

 skriftligt.
 Stk. 2.  Omfatter afgørelsen et påbud eller forbud, skal  

 der i afgørelsen være fastsat en frist for afgørelsens efterkommelse.
 Stk. 3.  De i stk. 1 nævnte afgørelser skal indeholde  

 oplysning om, til hvilken myndighed afgørelsen kan påklages samt fristen  

 herfor.
 § 13.  Den lokale tilsynsmyndigheds afgørelse i  

 henhold til bestemmelserne i denne bekendtgørelse kan påklages til  

 Veterinærdirektoratet efter reglerne i kapitel 10 i lov om levnedsmidler m.m.
 Stk. 2.  Afgørelser, der er truffet af  

 Veterinærdirektoratet som klagemyndighed for de lokale tilsynsmyndigheders  

 afgørelser, er endelige.
Stk. 3.  Miljøministeren kan tillade, at de i stk. 2  

 nævnte afgørelser påklages til ministeren, såfremt afgørelsen er af  

 principiel karakter eller i øvrigt må anses for at være af væsentlig  

 betydning.
Reglerne i levnedsmiddellovens kapitel 10 finder tilsvarende  

 anvendelse.
 § 14.  Overtrædelse af bestemmelser i nærværende  

 bekendtgørelse eller afgørelser truffet i medfør af bekendtgørelsens  

 bestemmelser, straffes efter bestemmelserne i § 63, stk. 2 og 3, i lov om  

 levnedsmidler m.m. med bøde, hæfte eller fængsel i indtil 1 år.
 § 15.  Bekendtgørelsen træder i kraft den 1. oktober  

 1974.
 MILJØMINISTERIET, DEN 27. JUNI 1974.
 Holger Hansen.
 /Niels Borre.
