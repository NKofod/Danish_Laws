(Til samtlige kommunalbestyrelser og  

 amtsråd) 1. INDLEDNING.
 Som meddelt i skrivelse af 14. maj 1986 tiltrådte regeringen og de  

 kommunale parter på et møde i regeringens kommunekontaktudvalg den 13. maj  

 1986 en fælleserklæring om den kommunale økonomi i 1987 og 1988 samt det  

 fremtidige tilskuds- og udligningssystem.
 Regeringen fremsatte på denne baggrund den 14. maj 1986 forslag til lov om  

 ændring af lov om kommunal udligning og generelle tilskud til kommuner og  

 amtskommuner ( Den kommunale økonomi i 1987 og 1988). Lovforslaget, der blev  

 fremsendt til kommunalbestyrelser og amtsråd med skrivelse af 14. maj 1986,  

 er i denne form vedtaget af folketinget den 30. maj 1986.
 Nedenfor er nærmere redegjort for de mellem regeringen og de kommunale  

 parter aftalte henstillinger vedrørende den kommunale økonomi i 1987 og 1988  

 samt de af folketinget vedtagne ændringer i tilskuds- og udligningssystemet  

 m.v.
 Endvidere er der i afsnit 4 redegjort for de ændringer, der er sket i  

 lovgivningen om (amts)kommunernes udskrivning af indkomst- og  

 ejendomsskatter.
 2. DEN KOMMUNALE ØKONOMI I 1986.
 Regeringen har efter aftale med de kommunale organisationer pr. 1. april  

 1986 indhentet oplysninger fra de enkelte kommuner og amtskommuner om de  

 skønnede driftsudgifter og -indtægter i 1986. Amtsrådsforeningen har  

 endvidere efterfølgende indhentet særskilte oplysninger om amtskommunernes  

 skønnede udgifter på sygehusområdet.
Det fremgår af disse oplysninger, at kommunerne under eet har gennemført  

 besparelser på driften på ca. 1 mia. kr. i forhold til de oprindelige  

 budgetter for 1986. Nettodriftsudgifterne i 1986 skønnes dog for kommunerne  

 under eet stadig at overstige niveauet i 1984-regnskabet, nu 1,0 mia. kr.,  

 svarende til en realvækst 1984-86 på 1,7 pct.
Tilsvarende skønnes  

 amtskommunernes nettodriftsudgifter at overstige 1984- niveauet med 0,9 mia.  

 kr., svarende til en realvækst på 2,3 pct.
Hvis disse udgiftsplaner  

 realiseres, vil der blive tale om en tilskudsreduktion i 1987 på i alt ca.  

 1,9 mia. kr. svarende til for kommunernes vedkommende 70-75 pct. af  

 overskridelserne og for amtskommunerns vedkommende 80-85 pct. af  

 overskridelserne.
 Regeringen skal på denne baggrund henstille, at kommuner og amtskommuner  

 fortsat udøver alvorlige bestræbelser på at reducere nettodriftsudgifterne i  

 1986.
 3. BUDGETLÆGNINGEN FOR 1987 OG 1988:
 3.1. HENSTILLINGER VEDRØRENDE DE KOMMUNALE UDGIFTER.
 3.1.1. DRIFTSUDGIFTER:
 For DRIFTSUDGIFTERNES vedkommende henstilles det for KOMMUNERNE  

 HENHOLDSVIS AMTSKOMMUNERNE UNDER EET, at nettoudgifterne (driftsudgifter  

 fratrukket driftsindtægter og tillagt moms vedrørende driftsudgifter) i 1987  

 ikke overstiger gennemsnittet af nettoudgifterne ifølge regnskaberne for 1985  

 og 1986 med tillæg af pris- og lønstigninger i de enkelte år og korrigeret  

 for merudgifter/mindreudgifter i forbindelse med ny lovgivning m.v. samt for  

 2/3 af virkningen af arbejdstidsforkortelsen pr. 1. januar 1987 (korrigeret  

 for andelen af deltidsansatte i (amts)kommunerne) og for 1/2 af virkningen af  

 ændringen i det demografisk betingede udgiftsbehov fra 1985 til 1986, for  

 amtskommunernes vedkommende dog hele virkningen.
 Dernæst henstilles det for DEN ENKELTE KOMMUNE, at nettoudgifterne  

 (tillagt moms vedrørende driftsudgifter), opgjort eksklusive de kommunale  

 forsyningsvirksomheder, i 1987 ikke overstiger gennemsnittet af  

 nettoudgifterne ifølge regnskaberne for 1985 og 1986 (tillagt refusion  

 vedrørende de sociale udgiftsområder, som fra 1987 afvikles eller ændres) med  

 tillæg af pris- og lønstigninger i de enkelte år og korrigeret for 2/3 af  

 virkningen af arbejdstidsforkortelsen pr. 1. januar 1987 (korrigeret for  

 andelen af deltidsansatte i kommunerne) samt for 1/2 af virkningen af  

 ændringen i kommunens demografisk betinget udgiftsbehov fra 1985 til 1986.  

 Nettoudgifterne i kommuner, hvis serviceniveau i 1985 var mindre end 0,85 vil  

 dog kunne forøges med et beløb svarende til en stigning i serviceniveauet  

 indtil 0,85.
 Endelig henstilles det for DEN ENKELTE AMTSKOMMUNE HENHOLDSVIS  

 HOVEDSTADSRÅDET, at nettoudgifterne (tillagt moms vedrørende driftsudgifter),  

 opgjort eksklusive de amtskommunale forsyningsvirksomheder, i 1987 ikke  

 overstiger gennemsnittet af nettoudgifterne ifølge regnskaberne for 1985 og  

 1986 (tillagt refusion vedrørende de sociale udgiftsområder, som fra 1987  

 afvikles eller ændres, samt besparelser i forbindelse med lægekonflikten) med  

 tillæg af pris- og lønstigninger i de enkelte år og korrigeret for 2/3 af  

 virkningen af arbejdstidsforkortelsen pr. 1. januar 1987 (korrigeret for  

 andelen af deltidsansatte i amtskommunerne), samt for virkning af ændringen i  

 amtskommunens demografisk betinget udgiftsbehov fra 1985 til 1986.
 Indenrigsministeriet vil i forbindelse med meddelelsen om kommunal  

 udligning og generelle tilskud til kommuner og amtskommuner for 1987 inden  

 den 1. juli 1986 foretage en beregning af virkningen af ændringen i den  

 enkelte (amts)kommunes demografiske betingede udgiftsbehov fra 1985 til 1986  

 samt af den enkelte kommunes serviceniveau i 1985.
 For 1988 henstilles det for KOMMUNERNE HENHOLDSVIS AMTSKOMMUNERNE UNDER  

 EET, at nettoudgifterne (driftsudgifter fratrukket driftsindtægter og tillagt  

 moms vedrørende driftsudgifter) ikke overstiger gennemsnittet af  

 nettoudgifterne ifølge regnskaberne for 1986 og 1987 (tillagt moms vedrørende  

 driftsudgifter i 1987) med tillæg af pris- og lænstigninger i de enkelte år  

 of korrigeret for merudgifter/mindreudgifter i forbindelse med ny lovgivning  

 m.v. samt for 1/2 af den for 1987 foretagne korrektion vedrørende  

 arbejdstidsforkortelsen pr. 1. januar 1987, for 1/2 af den for 1987 foretagne  

 korrektion vedrørende ændringen i det demografisk betingede udgiftsbehov fra  

 1985 til 1986 samt for 1/2 af virkningen af ændringen af det demografisk  

 betingede udgiftsbehov fra 1986 til 1987, for amtskommunernes vedkommende dog  

 hele virkningen.
 Ligeledes henstilles det for DEN ENKELTE KOMMUNE, at nettoudgifterne  

 (tillagt moms vedrørende driftsudgifter), opgjort eksklusive de kommunale  

 forsyningsvirksomheder, i 1988 ikke overstiger gennemsnittet af  

 nettoudgifterne ifølge regnskaberne for 1986 og 1987 (i 1986 tillagt refusion  

 vedrørende de sociale udgiftsområder, som fra 1987 afvikles eller ændres, og  

 i 1987 tillagt moms vedrørende driftsudgifter) med tillæg af pris- og  

 lønstigninger i de enkelte år og korrigeret for 1/2 af den for 1987 foretagne  

 korrektion vedrørende arbejdstidsforkortelsen pr. 1. januar 1987, for 1/2 af  

 den for 1987 foretagne korrektion vedrørende ændringen af kommunens  

 demografisk betinget udgiftsbehov fra 1985 til 1986 samt for 1/2 af  

 virkningen af ændringen af kommunens demografisk betingede udgiftsbehov fra  

 1986 til 1987. Nettoudgifterne i kommuner, hvis serviceniveau i 1986 er  

 mindre end 0,85, vil dog kunne forøges med et beløb svarende til en stigning  

 i serviceniveauet indtil 0,85.
 Endelig henstilles det for DEN ENKELTE AMTSKOMMUNE OG HOVEDSTADSRÅDET, at  

 nettoudgifterne (tillagt moms vedrørende driftsudgifter), opgjort eksklusive  

 de amtskommunale forsyningsvirksomheder, i 1988 ikke overstiger gennemsnittet  

 af nettoudgifterne ifølge regnskaberne for 1986 og 1987 (i 1986 tillagte  

 refusion vedrørende de sociale udgiftsområder, som fra 1987 afvikles eller  

 ændres, og i 1987 tillagt moms vedrørende driftsudgifter) med tillæg af pris-  

 og lønstigninger i de enkelte år og korrigeret for 1/2 af den for 1987  

 foretagne korrektion vedrørende arbejdstidsforkortelsen pr. 1. januar 1987,  

 for 1/2 af den for 1987 foretagne korrektion vedrørende ændringen af  

 amtskommunens demografisk betingede udgiftsbehov fra 1985 til 1986 samt for  

 virkningen af ændringen af amtskommunens demografisk betingede udgiftsbehov  

 fra 1986 til 1987. endvidere foretages korrektion for amtskommunens tilskud  

 eller tilsvar vedrørende udligning af AIDS-udgifter.
Den af folketinget den 30. maj 1986 vedtagne lov om ændring af lov om  

 kommunal udligning og generelle tilskud til kommuner og amtskommuner  

 indeholder bestemmelse om en deponetingsordning med indbetaling i 1988  

 respektive 1989 i tilfælde af en overskridelse af det for kommunerne  

 henholdsvis amtskommunerne under eet samt hovedstadsrådet henstillede niveau  

 for driftsudgifterne i 1987 respektive 1988. En eventuel deponeringspligt vil  

 efter loven omfatte de (amts)kommuner, hvis driftsudgifter overstiger det for  

 den enkelte (amts)kommune henstillede niveau.
De deponerede beløb henstår  

 efter loven uforrentet i 4 år og tilbagebetales i de næstfølgende 3 år med  

 1/3 i hvert af årene.
I tilbagebetalingsårene forrentes de deponerede beløb  

 med en årlig rente svarende til diskontoen den 1. oktober det foregående år.
 3.1.2. ANLÆGSUDGIFTER.
 For ANLÆGSUDGIFTERNES vedkommende henstilles det, at nettoudgifterne  

 (anlægsudgifter fratrukket anlægsindtægter og tillagt moms vedrørende  

 anlægsudgifter) i 1987 og 1988 for KOMMUNER UNDER EET ikke overstigende 5  

 mia. kr. (1986 pris- og lønniveau). Endivdere henstilles det, at  

 nettoudgifterne i 1987 og 1988 for AMTSKOMMUNERNE OG HOVEDSTADSRÅDET UNDER  

 EET ikke overstiger 2 1/4 mia. kr. (1986 pris- og lønniveau).
 Regeringen vil i oktober 1986 henholdsvis 1987 optage forhandling med de  

 kommunale organisationer vedrørende de kommunale anlægsudgifter, såfremt det  

 måtte vise sig, at der er overophedning i bygge- og anlægssektoren.
 3.2. LIKVIDITETSFORBRUG.
 Det indgår i den af regeringen og de kommunale parter tiltrådte  

 fælleserklæring af 13. maj 1986, at der i 1987 kan gennemføres  

 likviditetsforbrug i kommuner og amtskommuner svarende til betaling af  

 tilskudsnedsættelsen som følge af manglende overholdelse af henstillingen om  

 uændret driftsudgifter i 1986. Regeringen henstiller, at der ikke herudover  

 sker et forbrug af likviditet for kommuner henholdsvis amtskommuner set under  

 eet.
 3.3. DE GENERELLE TILSKUD.
 3.3.1. AFVIKLING AF DE GENERELLE TILSKUD.
 Den af folketinget den 30. maj 1986 vedtagne lov om ændring af lov om  

 kommunal udligning og generelle tilskud til kommuner og amtskommuner  

 nedfører, at de generelle tilskud til kommuner og amtskommuner afvikles i  

 1988.
For kommunernes vedkommende indføres i 1988 en statsfinansiering  

 udligning, hvori hovedstadsrådet betragtes som een kommune.
Der er herudover  

 afsat en tilskudspulje på 6 mia. kr. med henblik på regulering som følge af  

 merudgifter/mindreudgifter i forbindelse med ny lovgivning m.v. i henhold til  

 det udvidede totalbalanceprincip.
For amtskommunernes vedkommende afvikles tilskuddet i 1988, idet der dog  

 bevares en tilskudspulje på 2 mia. kr. med henblik på reguleringer som følge  

 af merudgifter/mindreudgifter i forbindelse med ny lovgivning m.v. i henhold  

 til det udvidede totalbalanceprincip.
Den nuværende mellemamtskommunale  

 udligningsordning opretholdes uændret.
 3.3.2. TILSKUDDENE FOR 1986.
 Der vil ikke blive foretaget midtvejsregulering af tilskuddene i 1986.
 3.3.3. TILSKUDDENE FOR 1987.
De generelle tilskud til koommuner og amtskommuner efterreguleres i 1987  

 vedrørende konjunkturreguleringen for 1985 og pris- og lønreguleres efter  

 bestemmelserne i den nugældende lovgivning.
Efterreguleringen af  

 konjunkturreguleringen for 1985 skønnes at indebære en nedsættelse af  

 tilskuddet til kommunerne på med 1,4 mia. kr. og en forhøjelse af tilskuddet  

 til amtskommunerne med ca. 0,1 mia. kr., som vil blive fordelt efter væksten  

 i (amts)kommunernes beskatningsgrundlag 1983-85. Pris- og lønreguleringen  

 skønnes at medføre en forøgelse af tilskuddet til kommunerne med 0,4 mia. kr.  

 og til amtskommunerne med ca. 1,0 mia. kr.
Tilskuddet til amtskommunerne er  

 herudover ved ovennævnte lov nedsat med 1,0 mia. kr. i 1987.
 Indenrigsministeriet vil inden den 1. juli 1986 udsende meddelelse om  

 kommunal udligning og generelle tilskud til kommuner og amtskommuner for  

 1987.
 4. DEN KOMMUNALE SKATTEUDSKRIVNING.
 4.1. INDKOMSTSKAT.
 Folketinget h ar den 30. maj 1986 vedtaget en ændringslov til lov om  

 kommunalk indkomstskat og lov om udskrivning af skat til amtskommunen.
 Herefter fastsættes grundbeløbet for det almindelige kommunale og  

 amtskommunale personfradrag til 21.000 kr. fra og med indkomståret 1987. I de  

 følgende år reguleres grundbeløbet efter det særlige reguleringstal i  

 personskattelovens § 20.
 Samtidig er der sket en ajourføring af beløbsgrænserne i forbindelse med  

 fordeling af den kommunale andel af selskabsskatten mellem flere kommuner.
 Ifølge lov om kommunal indkomstskat skal et selskabs hjemstedskommune ikke  

 foretage fordeling, hvis den samlede andel ikke overstiger 40.000 kr.  

 (grundbeløb). Endvidere skal hjemstedskommunen ikke afregne beløb, der  

 tilkommer en andelsberettiget kommune, hvis beløbet er mindre end 4.000 kr.  

 (grundbeløb).
 De to grundbeløb på 40.000 kr. og 4.000 kr. er ændret til henholdsvis  

 53.000 kr. og 6.000 kr. Ændringen har første gang virkning for fordelingen af  

 selskabsskatter for skatteåret 1987-88. Disse grundbeløb reguleres ligesom  

 personfradraget efter det særlige reguleringstal i personskattelovens § 20.
 4.2. EJENDOMSSKATTER.
Folketinget har den 30. maj 1986 vedtaget 2 ændringslove til lov om  

 beskatning til kommunerne af faste ejendomme.
Der er tale om ændringer, der  

 både har betydning for kommunerne og amtskommunerne.
I.
KOMMUNERNE.
A.
GRUNDSKYLD.
 Der er med virkning fra og med skatteåret 1987 blevet fastsat visse rammer  

 for de kommunale grundskyldpromiller.
Grundskyldspromillen i en kommune skal herefter udgøre mindst 6 (bund) og  

 højst 24 (loft), i København og Frederiksberg kommune dog med tillæg af den  

 for amtskommunal grundskyld fastsatte promille (det vil for skatteårene  

 1987-1990 sige 10 promille, jfr. nedenfor). (I det følgende er promillen for  

 Københavns og frederiksberg kommuner angivet i parantes). Samtidig er den  

 såkaldte 10-promilleregel i den kommunale ejendomsskattelovs § 2, stk. 2,  

 bortfaldet.
Ifølge denne regel skulle grundskyldspromillen i en kommune  

 udgøre mindst 10, når visse betingelser med hensyn til størrelsen af den  

 samlede kommunale og amtskommunale udskrivningsprocent var opfyldt.
 De nye grænser har virkning steaks fra og med skatteåret 1987 for  

 kommuner, hvis grundskyldpromille for 1986 ligger mellem 6 (16) og 24 (34)  

 (begge tal inklusive). For kommuner, hvis grundskyldpromille i 1986 ligger  

 uden for dette interval, gælder der visse overgangsregler.
 1oKOMMUNER MED GRUNDSKYLDPROMILLE PÅ OVER 24 (34) FOR 1986.
Disse kommuner kan fastsætte en promille, der er højere end loftet, men  

 der skal fra og med 1987 ske en tilnærmelse til loftet med mindst 2 promille  

 (points) pr. skatteår.
Den således fastsatte promille skal også anvendes ved  

 eventuel opkrævning af dækningsafgift af grundværdien af statsejendomme, jfr.  

 ejendomssakttelovens § 23.
 En kommune, der anvender adgangen til at fastsætte en grundskyldpromille,  

 der ligger over loftet, skal dog straks fra og med skatteåret 1987 anvende en  

 grundskyldpromille, der svarer til loftet, for så vidt angår ejendomme eller  

 dele af ejendomme, der anvendes til beboelse.
Disse kommuner kan i stedet for at følge reglerne ovenfor under a) vælge  

 at fastsætte en grundskyldpromille, der giver et provenu, der svarer til det  

 foregående års grundskyldprovenu.
Grundskyldpromillen må dog ikke overstige  

 foregående års promille og skal senest i skatteåret 1991 svare til loftet  

 eller mindre.
 20KOMMUNER MED GRUNDSKYLDPROMILLE PÅ UNDER 6 FOR 1986.
 Disse kommuner skal forhøje grundskyldpromillen med mindst 2  

 promille(points) pr. skatteår, indtil de er nået op på en promille, der  

 svarer til eller er højere end bunden.
 Det vil sige, at de kommuner, der har fastsat en grundskyldpromille på 0  

 for 1986, senest for 1989 skal fastsætte en promille påmindst 6.
B.
EJENDOMSSKYLD.
 Reglerne om opkrævning af fikseret ejendomsskyld til kommunerne og staten  

 er ophævet med virkning fra og med skatteåret 1987.
 Der skal således fra og med skatteåret 1987 ikke længere opkræves fikseret  

 ejendomsskyld.
 Samtidig er reglen i ejendomsskattelovens § 23A, stk. 3, blevet ophævet.  

 Denne regel vedrører ejendomme af hvilke, der både opkræves kommunal  

 ejendomsskyld og dækningsafgift efter reglerne om dækningsafgift af  

 forretningsejendomme.
 Fra og med skatteåret 1987 beregnes dækningsafgift af disse ejendomme  

 herefter efter de samme regler som for andre dækningsafgiftspligtige  

 ejendomme.
II.
AMTSKOMMUNERNE.
 Den amtskommunale grundskyld skal for skatteårene 1987-1990 udskrives med  

 10 promille af den afgiftspligtige grundværdi.
 Der er ikke sket ændringer i de særlige regler, hvorefter kommunerne skal  

 indbetale en del, (4,3 promille) af den amtskommunale grundskyld af  

 landbrugs- og lignende ejendomme til statskassen.
