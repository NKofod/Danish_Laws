Landsskatteretskendelse af 6. november 2002 vedr.  

 Efterskolelærere, som deltager i efterskolens måltid uden at betale vederlag Der klages over Ligningsrådets afgørelse af 23. april 2002 i  

 henhold til skattestyrelseslovens kapitel 2 A, om bindende forhåndsbesked  

 (SKM  

 2002.254 LR). Ved denne afgørelse er det fastslået, at efterskolelærere er  

 skattepligtige af måltider serveret på efterskoler.
 Spørgsmålene til Ligningsrådet var følgende:
 1.
Hvis en efterskolelærer spiser på efterskolen, vil måltiderne da  

 være omfattet af den i ligningslovens § 16, stk. 3, nævnte bagatelgrænse ? 2.
Er det en betingelse for, at måltiderne/godet falder ind under  

 bagatelgrænsen, at der holdes regnskab med den enkelte lærers antal måltider,  

 således at værdien for den enkelte lærer kan sandsynliggøres mere nøjagtigt ? 3.
Såfremt værdien af måltiderne/godet, sammen med eventuelt andre  

 goder omfattet af bagatelgrænsen, for en lærer overstiger denne grænse, kan  

 læreren da betale skolen det overskydende beløb og derved undgå beskatning  

 ? Ligningsrådet har besvaret de stillede spørgsmål således:
Svar Ad 1. Nej, se indstilling og begrundelse.
 Ad 2. Bortfalder, jf. svar på spørgsmål 1.
Ad 3. Bortfalder, jf. svar på spørgsmål 1. Det fremgår af sagen, at den klagende forening er en faglig  

 forening, som organiserer lærere på landets ungdoms- og efterskoler.  

 Foreningen  

 har forhandlingsretten i relation til Finansministeriet.
Efterskoler er kostskoler, hvilket indebærer, at eleverne bor,  

 spiser og går i skole samme sted.
Lærere, der er ansat på disse efterskoler  

 er  

 forpligtet til at udøve kostskoletilsyn, hvilket blandt andet omfatter  

 deltagelse i måltider sammen med eleverne og herunder varetagelse af skolens  

 måltidskultur med mere.
Der er også lærere, som spiser sammen med eleverne  

 uden  

 at have kostskoletilsyn på det pågældende tidspunkt.
Dette skal blandt andet  

 ses i sammenhæng med, at man fra skolernes side generelt vil have flere  

 lærere  

 til at spise sammen med eleverne af hensyn til ro og orden.
De fleste lærere, der har kostskoletilsyn, spiser på skolen  

 70-80 dage om året sammen med eleverne i løbet af et år, svarende til 210-240  

 måltider per år (3 måltider pr. dag). Den klagende forening har beregnet  

 gennemsnitsprisen for én dags tre måltider til i alt 28,15 kr., hvis der  

 alene  

 indregnes råvarer.
Medtages forarbejdningsudgiften udgør beløbet i stedet  

 52,09  

 kr.
Beløbene er beregnet som en gennemsnitspris for 1998 for alle  

 efterskoler.  

 Den samlede kostpris for måltiderne til en enkelt lærer har således typisk  

 beløbet sig til i størrelsesordenen 2.100 kr. årligt, hvis der alene  

 indregnes  

 råvarepris, og typisk i størrelsesordenen 3.900 kr., hvis der også indregnes  

 forarbejdningsudgifter.
Hidtil har den enkelte lærer normalt betalt skolen for  

 måltiderne.
Det har imidlertid været drøftet i den klagende forening at ændre  

 denne ordning, således at lærerne modtager måltiderne uden at betale vederlag  

 herfor, og disse overvejelser afføder spørgsmålet om, hvorvidt det  

 personalegode, der herved tildeles lærerne, er skattepligtigt for den enkelte  

 lærer.
Told- og Skattestyrelsen har i indstillingen til Ligningsrådet  

 anført, at ifølge statsskattelovens § 4, skal alle indtægter medregnes til  

 indkomstopgørelsen, og skattepligten omfatter alle erhvervelser af økonomisk  

 værdi, hvorfor det er uden betydning, om indtægten fremtræder i form af penge  

 eller et andet aktiv af økonomisk værdi.
Videre har styrelsen anført, at de  

 pågældende  

 medarbejdere sparer et privatforbrug i forbindelse med indtagelse af  

 måltiderne  

 på efterskolerne, og værdien heraf må derfor anses for skattepligtig for de  

 ansatte i henhold til statsskattelovens § 4.
Styrelsen har bemærket, at statsskattelovens § 4, suppleres af  

 ligningslovens § 16, som finder anvendelse på økonomiske fordele, der ydes  

 som  

 led i arbejdsaftaler, når fordelen har en anden form end penge, og  

 ligningslovens § 16, hjemler blandt andet skattepligt for et sparet  

 privatforbrug.
Styrelsen har herved henvist til punkt 12.4.2 i cirkulære nr.  

 72  

 af 17. april 1996.
 Om værdiansættelsen af de pågældende måltider har styrelsen  

 anført, at disse skal værdiansættes i overensstemmelse med ligningslovens §  

 16,  

 stk. 3, hvorefter udgangspunktet er, at den skattepligtige værdi fastsættes  

 til  

 den værdi, som det må antages at koste den skattepligtige at erhverve godet i  

 almindelig handel.
 Videre har styrelsen bemærket, at der i ligningslovens § 16,  

 stk. 3, 3. pkt., er hjemlet en bagatelgrænse, og goder, som er omfattet  

 heraf,  

 beskattes kun, hvis den samlede værdi af goderne fra en eller flere  

 arbejdsgivere i et indkomstår overstiger et grundbeløb, der for indkomståret  

 2002 udgør 4.600 kr.
 Særligt vedrørende bagatelgrænsen har styrelsen med henvisning  

 til ligningslovens § 16, stk. 3, 3. pkt., anført, at det er en betingelse  

 for,  

 at et personalegode er omfattet af bagatelgrænsen, at godet i overvejende  

 grad  

 er stillet til rådighed af arbejdsgiveren af hensyn til den ansattes arbejde.
 I den forbindelse har styrelsen bemærket, at lærerne ved  

 efterskolerne er forpligtet til at udøve kostskoletilsyn, hvilket indebærer  

 deltagelse i måltiderne med eleverne for at varetage skolernes måltidskultur.  

 Endvidere er der også lærere, som spiser sammen med eleverne uden at have  

 kostskoletilsyn på det pågældende tidspunkt, idet man fra skolens side  

 generelt  

 gerne vil have flere lærere til at spise sammen med eleverne.
 Styrelsen har vedrørende tilsynsopgaver henvist til følgende fra  

 cirkulære nr. 6299 af 26. april 1993 om aftaler om arbejdstider mv. for  

 forstandere og lærere ved efterskoler:
 Ved tilsyn forstås varetagelse af de pædagogiske opgaver, der  

 finder sted uden for den egentlige undervisning, hvor eleverne opholder sig  

 på  

 skolen, herunder om aftenen, om natten og i weekends.
 Lærerne varetager således også tilsynet med eleverne i de  

 friperioder, der ligger mellem undervisningstimerne (frikvartererne).
 I tilknytning til tilsynet har lærerne følgende opgaver:
 Lærerne igangsætter og fører tilsyn med aktiviteterne og sikrer,  

 at de foregår under betryggende forhold.
 Lærerne varetager opretholdelsen af den på skolen fastlagte  

 orden.
Lærerne varetager tilsynet med eleverne under måltider. På denne baggrund har styrelsen anført, at måltiderne efter  

 styrelsens opfattelse ikke stilles til rådighed af arbejdsgiveren af hensyn  

 til  

 den ansattes arbejde, der ganske vist foruden undervisnings- og  

 undervisningsrelaterede opgaver består i at føre tilsyn med eleverne under  

 måltider, som er en del af det samlede tilsyn, lærerne foretager som led i  

 arbejdet.
Styrelsen har særligt bemærket, at tilsynet godt kan finde sted,  

 uden  

 at lærerne spiser den samme mad som eleverne, idet lærerne kan spise medbragt  

 mad.
 Videre har styrelsen bemærket, at styrelsen har samme opfattelse  

 i forhold til såvel lærere, der har kostskoletilsyn på det pågældende  

 tidspunkt, hvor der deltages i måltider, som lærere, der ikke har det på det  

 pågældende tidspunkt.
 Ligningsrådet har tiltrådt Told- og Skattestyrelsens  

 indstilling.
 Den klagende forenings repræsentanter har over for  

 Landsskatteretten nedlagt påstand om, at måltiderne vil være omfattet af  

 bagatelgrænsen i ligningslovens § 16, stk. 3, 3. pkt., hvis værdien heraf  

 ikke  

 overstiger beløbsgrænsen, og at spørgsmål 1 derfor skal besvares bekræftende.
Til støtte herfor har repræsentanterne anført, at de  

 tilsynsførende lærere nødvendigvis må spise den samme mad som eleverne, og  

 der  

 er således en meget tæt sammenhæng mellem arbejdets udførelse og modtagelsen  

 af  

 de gratis måltider, hvorfor godet efter repræsentanternes opfattelse falder  

 ind  

 under bagatelgrænsen i ligningslovens § 16, stk. 3, 3. pkt.
Videre har  

 repræsentanterne bemærket, at måltiderne derfor må være skattefrie for  

 modtageren, hvis de øvrige betingelser om beløbsstørrelse med videre  

 overholdes.
Repræsentanterne har henvist til, at efterskoleopholdet drejer  

 sig om mere end blot undervisning, og at måltidskulturen indgår som en vigtig  

 del af den oplysningsvirksomhed, der reelt adskiller efterskolerne fra for  

 eksempel Folkeskolen.
Dermed bliver varetagelsen af måltidskulturen en vigtig  

 del af lærernes arbejde.
Det er således efter repræsentanternes opfattelse en  

 forkert konklusion, at lærerne kan undlade at spise eller spise medbragt mad,  

 og repræsentanterne har herved henvist til et notat af 21. juni 2002 fra  

 Foreningen af Frie Ungdoms- og Efterskoler.
 Generelt vedrørende notatet har repræsentanterne bemærket, at  

 det beskriver måltidskulturens betydning i efterskolesammenhæng, og  

 Foreningen  

 af Frie Ungdoms- og Efterskoler organiserer blandt andet de efterskoler, der  

 ansætter den klagende forenings medlemmer.
 Repræsentanterne har om notatets indhold konkret anført, at  

 Foreningen af Frie Ungdoms- og Efterskoler er af den opfattelse, at lærerne  

 ikke kan indtage medbragt mad, idet det vil have en direkte negativ  

 pædagogisk  

 effekt i forhold til varetagelsen af skolernes måltidskultur, og at det  

 naturligvis  

 er utænkeligt, at en lærer kan være ansat på en efterskole, for derefter  

 direkte at modarbejde skolens holdninger omkring måltidskultur ved for  

 eksempel  

 ikke at ville indtage den samme mad som eleverne.
Videre har repræsentanterne bemærket, at et simpelt eksempel  

 kunne være det tilfælde, hvor en efterskole kræver, at eleverne - som et led  

 i  

 den almene dannelse omkring indtagelsen af måltider med videre - skal spise  

 den  

 serverede mad.
Her vil det naturligvis have en meget stor negativ pædagogisk  

 effekt, hvis lærerne kunne medbringe madpakke de dage, hvor der serveres mad,  

 den enkelte lærer ikke bryder sig om.
 Repræsentanterne har anført, at en sådan handlemåde er ganske  

 utænkeligt, og det ville efter den klagende forenings mening kunne begrunde  

 sanktioner fra arbejdsgiverens side i form af tjenestelige påtaler og i  

 yderste  

 konsekvens afskedigelse.
 På den baggrund har repræsentanterne således bemærket, at hvis  

 en efterskole vælger at yde gratis måltider til de tilsynsførende lærere, vil  

 det efter repræsentanternes opfattelse klart være begrundet i hensynet til  

 varetagelsen af skolens måltidskultur, og dermed vil godet også være ydet  

 overvejende af hensyn til den ansattes arbejde i forbindelse med varetagelsen  

 af denne måltidskultur.
 Om bagatelgrænsen i ligningslovens § 16, stk. 3, har  

 repræsentanterne anført, at bestemmelsen blev indsat ved lov nr. 437 af 10.  

 juni 1997, § 1, nr. 2, og repræsentanterne har særligt henvist til følgende  

 uddrag af bemærkningerne til lovforslaget:
 Det foreslås, at der indsættes et beløbsmæssigt  

 væsentlighedskriterium i loven, således at der som hovedregel kun skal  

 foretages beskatning af goder, som arbejdsgiveren i overvejende grad har ydet  

 af hensyn til den ansattes arbejde, når godernes værdi fra en eller flere  

 arbejdsgivere årligt tilsammen overstiger et bestemt grundbeløb, der foreslås  

 fastsat til 3.000 kr.
Grundbeløbet omfatter ikke goder, der er ydet uden konkret  

 sammenhæng med den ansattes arbejde, men f.eks. ydes for at fremme den  

 ansattes  

 arbejdsindsats i almindelighed.
Der skal således være en direkte sammenhæng  

 mellem godet og arbejdets udførelse. Endvidere har repræsentanterne henvist til følgende sætning længere  

 fremme i bemærkningerne vedrørende eksempler på de goder, der kan komme ind  

 under bagatelgrænsen:
Gratis mad og drikkevarer i særlige tilfælde, f.eks. hvor der  

 er overarbejde. Repræsentanterne har i overensstemmelse med det tidligere  

 anførte bemærket, at kriteriet om, at godet overvejende er stillet til  

 rådighed  

 som et led i den ansattes arbejde, er klart opfyldt i dette tilfælde, idet de  

 gratis måltider vil blive ydet af hensyn til lærernes muligheder for at  

 varetage skolernes måltidskultur.
Herved har repræsentanterne henvist til, at  

 skolerne lægger meget stor vægt på denne del af efterskoleoplevelsen, og hvis  

 en skole vælger at give de tilsynsførende lærere gratis måltider i  

 forbindelse  

 med tilsynet, vil det således være for at opfylde en del af skolens  

 målsætning  

 for elevernes ophold, og ikke for at fremme den ansattes arbejdsindsats i  

 almindelighed.
Repræsentanterne har om selve opholdet på en efterskole anført,  

 at dette selvfølgelig drejer sig om undervisning, men mindst ligeså vigtig er  

 imidlertid samværet uden for undervisningstiden, herunder samværet i  

 forbindelse med måltiderne.
Dette samvær indgår som en integreret del af den  

 folkelige oplysning, som efterskolerne er forpligtede til at yde efter  

 lovgivningen om efterskoler med videre, og det er naturligvis en del af  

 lærernes arbejde at deltage i denne oplysning, herunder i forbindelse med  

 måltiderne.
Særligt har repræsentanterne bemærket, at spisetiden indgår som  

 en  

 del af de tilsynsførende læreres arbejdstid, og repræsentanterne har herved  

 henvist til bilag 5 om lærernes arbejdsopgaver på efterskoler med videre fra  

 Protokollat af 27. januar 2000 om arbejdstid med videre for lærere ansat ved  

 efterskoler og husholdnings- og håndarbejdsskoler.
Repræsentanterne har således anført, at gratis måltider til  

 efterskolelærere i forbindelse med varetagelsen af tilsynsforpligtelsen efter  

 repræsentanternes opfattelse ikke adskiller sig fra det nævnte eksempel om  

 gratis mad og drikkevarer i forbindelse med overarbejde.
I det nævnte  

 tilfælde  

 er sammenhængen mellem ydelsen af godet og arbejdets udførelse efter  

 repræsentanternes opfattelse blot endnu mere klar end i forbindelse med  

 overarbejde, da lærerne arbejder i, og får løn for, det tidsrum, hvori de  

 modtager godet, og arbejdet ikke kan udføres uden at spise maden.
Omvendt har repræsentanterne vedrørende overarbejde anført, at  

 dette kan udføres uden at modtage gratis mad og drikke, ligesom det er heller  

 ikke er almindeligt, at spisetiden i forbindelse med overarbejde giver ret  

 til  

 aflønning.
Indtagelsen af maden sker altså i overarbejdstilfælde normalt i  

 privattiden, hvorfor sammenhængen mellem modtagelsen af godet og arbejdets  

 udførelse efter repræsentanternes opfattelse er mindre tæt, end den vil være  

 for efterskolelærerne.
Endvidere har repræsentanterne bemærket, at  

 Undervisningsministeriet ikke i relation til udbetaling af tilskud til  

 skolerne  

 stiller krav om, at lærerne skal betale for kosten i forbindelse med måltider  

 sammen med eleverne.
Repræsentanterne har herved henvist til notatet af 21.  

 juni 2002 fra Foreningen af Frie Ungdoms- og Efterskoler.
I den forbindelse  

 har  

 repræsentanterne desuden forklaret, at en del af efterskolernes  

 driftsomkostninger dækkes i form af tilskud fra Undervisningsministeriet, og  

 ministeriet har stillet det som en betingelse for at udbetale tilskud, at  

 skolerne opkræver betaling fra lærere og forstandere for de goder, der  

 stilles  

 til rådighed for dem i form af bolig, aviser, varme, el, telefon med videre.  

 I  

 modsat fald vil det få konsekvenser for udbetaling af tilskuddet i form af  

 reduktion eller bortfald af tilskuddet.
Videre har repræsentanterne bemærket, at den eneste undtagelse i  

 forhold til kravet om betaling for goder netop er mad indtaget i forbindelse  

 med måltider sammen med eleverne.
Baggrunden herfor er, som anført i notatet  

 af  

 21. juni 2002 fra Foreningen af Frie Ungdoms- og Efterskoler, at ministeriet  

 ikke sidestiller denne mad med de ovennævnte goder, idet ministeriet derimod  

 anser deltagelse i måltiderne sammen med eleverne som en integreret del af  

 lærernes  

 pædagogiske arbejde på skolerne.
Repræsentanterne har således anført, at  

 Undervisningsministeriet anerkender synspunktet om, at det af pædagogiske og  

 undervisningsmæssige årsager er vigtigt, at lærerne indtager den samme mad  

 som  

 eleverne.
 Landsskatteretten skal  

 udtale:
 I henhold til ligningslovens § 16, stk. 1, skal den  

 skattepligtige ved indkomstopgørelsen medregne vederlag i form af formuegoder  

 af pengeværdi, sparet privatforbrug og værdien af helt eller delvis  

 vederlagsfri benyttelse af andres formuegoder efter reglerne i ligningslovens  

 §  

 16, stk. 2-9, jf. statsskattelovens §§ 4-6, når vederlaget eller godet  

 modtages  

 som led i et ansættelsesforhold eller som led i aftale om ydelse af  

 personligt  

 arbejde i øvrigt.
 Det fremgår af ligningslovens § 16, stk. 3, 3. pkt., at goder,  

 som arbejdsgiveren i overvejende grad har ydet af hensyn til den ansattes  

 arbejde, kun beskattes, hvis den samlede værdi af disse goder fra en eller  

 flere arbejdsgivere med videre overstiger et reguleret grundbeløb, som for  

 indkomståret  

 2002 udgør 4.600 kr.
Landsskatteretten finder ikke, at de omhandlede måltider kan  

 anses for omfattet af ligningslovens § 16, stk. 3, 3. pkt., hvorfor værdien  

 af  

 måltiderne er skattepligtige for modtagerne.
Retten skal videre bemærke, at  

 måltiderne nok indgår som en integreret del af den klagende forenings  

 medlemmers tilsynsopgave, og måltiderne derfor som udgangspunkt har den  

 fornødne tilknytning til arbejdet, men samtidig er måltiderne en almindelig  

 og  

 regelmæssigt tilbagevendende del af arbejdet.
Måltiderne ydes således ikke  

 ekstraordinært i forbindelse med særlige arbejdsopgaver, hvorfor måltiderne  

 erstatter et almindeligt privatforbrug hos den klagende forenings medlemmer,  

 i  

 modsætning til en eventuel merudgift ved eksempelvis overarbejde.
På denne  

 baggrund kan måltiderne ikke anses for at være stillet til rådighed af  

 arbejdsgiveren i overvejende grad til brug for arbejdet.
 Endvidere skal retten bemærke, at for lærere, der ikke aktuelt  

 har tilsyn, vil gratis måltider allerede som følge af umiddelbar manglende  

 tilknytning til arbejdet ikke være omfattet af ligningslovens § 16, stk. 3,  

 3.  

 pkt.
 Med denne begrundelse stadfæstes den påklagede bindende  

 forhåndsbesked.
