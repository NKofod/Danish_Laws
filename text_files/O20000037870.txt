Resumé  



  

 En arbejdsløshedskasse klagede på et medlems vegne over Dagpengeudvalgets  

 afgørelse om standsning af sygedagpenge.
Medlemmet havde først fået afslag af  

 kommunen på revalidering, og Dagpengeudvalget havde truffet sin afgørelse i  

 sygedagpengesagen på baggrund af dette afslag.
Kommunens afslag på  

 revalidering  

 var efterfølgende blevet ændret af det sociale ankenævn, men Dagpengeudvalget  

 fastholdt sin afgørelse.
 Ombudsmanden udtalte at det følger af formålet med  

 sygedagpengelovens § 22, stk. 1, nr. 1, at dagpengeudbetalingen som  

 hovedregel  

 skal forlænges når der er truffet en egentlig afgørelse om bevilling af  

 revalidering,  

 og når revalideringen endnu ikke er iværksat og der ikke kan anvises den  

 pågældende arbejde.
Det var ombudsmandens opfattelse at Dagpengeudvalget var  

 forpligtet til at inddrage oplysningen om ankenævnets bevilling af  

 revalidering  

 (ændring af kommunens afgørelse) i udvalgets vurdering af om  

 dagpengeudbetalingen kunne forlænges.
Ombudsmanden konkluderede at  

 konsekvensen  

 burde have været at Dagpengeudvalget havde forlænget dagpengeudbetalingen.  

 (J.nr. 1999-0560-025).
Standsning af sygedagpenge.
Rekursmyndigheds inddragelse af  

 nye oplysninger.
Fortolkning af sygedagpengelovens § 22, stk. 1, nr. 1 Socialpædagogernes  

 Landsdækkende Arbejdsløshedskasse klagede til mig på et medlems vegne over  

 Dagpengeudvalgets afgørelse af 27. marts 1998.
Det fremgik af sagen at A,  

 der er født i 1956, er uddannet tjener og har arbejdet som sådan i 6-7 år.  

 Herefter arbejdede hun i tre et halvt år med fysisk og psykisk handicappede  

 og  

 blev bl.a. senere optaget på socialpædagogisk uddannelse hvor hun  

 efterfølgende  

 holdt op på grund af sygefravær.
Hun blev sygemeldt den 6. maj 1996 på grund  

 af  

 dårlig ryg i form af bl.a. slidgigt.
Hun fik herefter udbetalt sygedagpenge.
Den 27. februar 1997  

 meddelte X Kommune A at den generelle varighedsbegrænsning for udbetaling af  

 sygedagpenge indtrådte den 31. maj 1997, og at hun inden denne dato ville  

 modtage en afgørelse om hvorvidt dagpengeudbetalingen kunne forlænges.
Y  

 Kommune (herefter: kommunen), der overtog sagen fra X Kommune den 3. marts  

 1997, fortsatte dagpengeudbetalingen efter varighedsbegrænsningens indtræden  

 da  

 kommunen fandt det overvejende sandsynligt at der skulle iværksættes  

 revalidering.
 Af de lægelige oplysninger  

 fremgår at overlæge C, ( ) Sygehus, i lægebrev af 28. april 1997 og i  

 afsluttende journal af 15. juli 1997 anførte at revalidering måtte anbefales  

 idet A ikke ville kunne klare fysisk belastende arbejde.
Den 11. august 1997 afgav  

 kommunens lægekonsulent en udtalelse til brug for sagen.
Af udtalelsen  

 fremgik  

 bl.a. følgende:
KONKLUSION Hvis ansøger tilbydes  

 revalidering/BRY, bør man ved udfærdigelsen af handlingsplanen tage særligt  

 hensyn til, at ansøger ikke egner sig til at udføre arbejde, der omfatter  

 uhensigtsmæssig rygbelastning og tungløft. På et teammøde den 12.  

 august 1997 besluttede kommunen at meddele A afslag på revalidering efter  

 bistandslovens § 43 hvilket blev meddelt hende ved brev af 14. august 1997. I  

 brevet henviste kommunen til at As helbredsmæssige problemer ikke  

 skønnedes at  

 være af så alvorlig karakter at hun opfyldte de helbredsmæssige betingelser  

 for  

 at være revalideringsberettiget.
Samtidig anførte kommunen at den vurderede  

 at  

 der kunne ske raskmelding med skånehensyn over for rygbelastning og tunge  

 løft.
 Samme dag meddelte kommunen  

 at udbetalingen af sygedagpenge ville ophøre med virkning fra den 18. august  

 1997. Kommunen henviste til at der på grund af afslaget på revalidering ikke  

 længere var grundlag for yderligere forlængelse af dagpengeudbetalingen.  

 Kommunen henviste til dagpengelovens § 22, stk. 1.
 Den 27. august 1997 klagede  

 A sammen med sin praktiserende læge over afslaget på revalidering, og i brev  

 af  

 5. september 1997 klagede hun tillige over afgørelsen om ophør af  

 dagpengeretten.
 A fremkom med en uddybning  

 af sin klage i brev af 28. september 1997.
 Den 7. oktober 1997 meddelte  

 kommunen at kommunen havde vurderet dagpengesagen på ny og ikke havde fundet  

 grundlag for at ændre afgørelsen hvorfor sagen var videresendt til  

 Dagpengeudvalget.
Kommunen sendte ved brev af  

 14. november 1997 klagen over afslaget på revalidering videre til det sociale  

 ankenævn (nu det sociale nævn). Kommunen meddelte i den forbindelse at  

 ansøgningen var genbehandlet på et møde den 27. oktober 1997 hvor det var  

 blevet vurderet at der var tale om et grænsetilfælde.
Kommunen havde på mødet  

 besluttet at As erhvervsmæssige problemer i første omgang skulle søges  

 løst  

 gennem foranstaltninger inden for aktiveringslovgivningen (hf-undervisning i  

 17  

 timer om ugen), og kommunen fastholdt således den trufne afgørelse.
Det sociale ankenævn (nu det  

 sociale nævn) ændrede den 22. januar 1998 kommunens afgørelse vedrørende  

 revalidering.
I afgørelsen skrev ankenævnet bl.a. følgende:
 Nævnet fandt, at De må  

 anses for omfattet af persongruppen i bistandslovens § 43, stk. 1.
På baggrund af de lægelige  

 oplysninger, fandt nævnet, at De ikke vil kunne genoptage Deres oprindelige  

 erhverv som uddannet tjener.
Der er herved bl.a. lagt vægt på overlæge  

 (C)s  

 udtalelse om, at De ikke kan klare fysisk belastende arbejde.
 Dernæst lagde nævnet vægt  

 på, at De af ( ) Arbejdsløshedskasse er frarådet at færdiggøre den påbegyndte  

 uddannelse som pædagog af helbredsmæssige årsager.
 Det var nævnets opfattelse,  

 at de skånehensyn som såvel overlæge (C) som kommunens lægekonsulent påpeger,  

 vanskeligt vil kunne tilgodeses ved ufaglært arbejde.
Nævnet fandt således, at det  

 må anses for påkrævet af hensyn til Deres fremtidige mulighed for at klare  

 Dem  

 selv, at der ydes støtte efter bistandslovens § 43. Ved brev af 19. marts 1998  

 sendte arbejdsløshedskassen kopi af ankenævnets afgørelse til  

 Dagpengeudvalget  

 og anførte at A nu måtte være berettiget til sygedagpenge frem til  

 påbegyndelse  

 af en egentlig erhvervsplan.
 På et møde den 20. marts 1998 traf  

 Dagpengeudvalget afgørelse i sygedagpengesagen og skrev i brev af 27. marts  

 1998 bl.a. følgende til A:
 De har ikke ret til  

 sygedagpenge efter den 18. august 1997, idet De ikke anses for fuldt  

 uarbejdsdygtig på grund af sygdom på dette tidspunkt, jf. dagpengelovens § 5,  

 stk. 1.
Efter denne bestemmelse ydes  

 dagpenge ved fuld uarbejdsdygtighed på grund af sygdom.
Udbetaling af  

 dagpenge  

 ophører den dag, lønmodtageren er arbejdsdygtig, uanset om den pågældende  

 undlader  

 at træde i arbejde eller at raskmelde sig.
Dagpengeudvalget har ved  

 afgørelsen lagt vægt på de lægelige oplysninger i sagen, herunder udtalelse  

 fra  

 Dagpengeudvalgets lægekonsulent, hvoraf det fremgår, at De ud fra det  

 foreliggende, ved en bredere vurdering af Deres arbejdsdygtighed, ikke  

 længere  

 skønnes at være fuldt uarbejdsdygtig på grund af sygdom.
Dagpengeudvalget har  

 herved også lagt vægt på seneste lægebrev fra ( ) Sygehus af 15 juli 1997,  

 hvoraf det fremgår, at De vil kunne klare arbejde, der ikke belaster Dem  

 fysisk.
Dagpengeudvalget tiltræder  

 således kommunens afgørelse. Arbejdsløshedskassen  

 anmodede i brev af 17. april 1998 Dagpengeudvalget om at genoptage sagen.  

 Kassen anførte i den forbindelse bl.a. følgende:
Det sociale Ankenævn for ( )  

 Amt træffer den 22.1.1998 afgørelse om, at kommunen i august har truffet en  

 forkert afgørelse om revalidering.
Ankenævnet finder det af helbredsmæssige  

 årsager for påkrævet, at (A) ydes revalideringsstøtte af hensyn til hendes  

 fremtidige muligheder for at klare sig selv.
Der er ikke tilkommet  

 væsentligt nye oplysninger i sagen, siden kommunen i august giver afslag på  

 revalidering og dermed sygedagpenge.
Kommunen og Ankenævnet træffer derfor  

 afgørelse ud fra det samme bedømmelsesgrundlag.
 I sygedagpengesagen træffer  

 kommunen afgørelse om ophør af sygedagpenge udfra sygedagpengelovens § 22,  

 mens  

 Dagpengeudvalget kun træffer afgørelse i henhold til § 5 om  

 uarbejdsdygtighed.
 Ifølge § 5 skal  

 uarbejdsdygtighed vurderes forskelligt afhængig af situationen, således at  

 man  

 ikke altid skal være fuldt uarbejdsdygtig for at kunne oppebære sygedagpenge.
 F.eks. skriver man i  

 sygedagpengevejledningens pkt. 143:
Når kommunen iværksætter  

 revalidering efter en forud tilrettelagt og realistisk erhvervsplan, herunder  

 egentlig erhvervsoptræning med henblik på anvisning af arbejde, eller  

 tillæring, omskoling, uddannelse eller andre former for erhvervsmæssig  

 revalidering, standses dagpengeudbetalingen.
Fra dette tidspunkt kan den  

 pågældende ikke anses for uarbejdsdygtig i dagpengelovens forstand.
Indtil revalidering  

 iværksættes, kan der udbetales dagpenge, når revalideringen ikke kan begynde  

 umiddelbart efter beslutningen herom, og der ikke kan anvises den pågældende  

 arbejde. Vi mener, at det ikke bør  

 komme vores medlem til skade, at kommunen ikke bevilger en revalidering, selv  

 om hun på det samme tidspunkt og på baggrund af det samme bedømmelsesgrundlag  

 er berettiget til revalidering.
Hvis kommunen havde truffet  

 en korrekt afgørelse, ville vores medlem have fået forlænget sygedagpengene  

 frem til påbegyndelse af en egentlig erhvervsplan. Udvalget afviste i brev af  

 30. juni 1998 at genoptage sagen.
Udvalget skrev bl.a. således:
De begrundede Deres  

 anmodning om genoptagelse med, at Det sociale Ankenævn havde ændret ( )  

 kommunes  

 afgørelse af 14. august 1997, således at (A) fik ret til revalidering.
De  

 mente  

 desuden, at Dagpengeudvalget skulle træffe afgørelse efter dagpengelovens §  

 22, således som kommunen havde gjort det.
 Det kan hertil bemærkes, at  

 en kommunes afgørelse om afslag på revalidering ikke har opsættende virkning,  

 og at kommunens afgørelse i revalideringssagen iøvrigt kun skulle have været  

 lagt til grund i Dagpengeudvalgets behandling af dagpengesagen, såfremt  

 Dagpengeudvalget havde truffet sin afgørelse efter dagpengelovens § 22.  

 Dagpengeudvalget traf imidlertid, på grundlag af sagens oplysninger,  

 afgørelse  

 efter dagpengelovens § 5, stk. 1, som har forrang for § 22.
 Beslutningen om at afgøre  

 sagen efter dagpengelovens § 5, stk. 1 havde baggrund i sagens lægelige  

 oplysninger  

 om, at (A) ikke længere kunne anses som fuldt uarbejdsdygtig, idet hun  

 skønnedes at kunne påtage sig arbejde, der ikke belaster hende fysisk.
Ved brev af 8. juli 1998  

 klagede arbejdsløshedskassen til mig over Dagpengeudvalgets afgørelse.
Kassen  

 anførte bl.a. følgende:
Vi er enig i, at § 5 om  

 uarbejdsdygtighed har forrang frem for § 22 om forlængelsesreglerne.
Vi mener  

 blot, at Dagpengeudvalget ser alt for snævert på uarbejdsdygtighedsbegrebet i  

 forhold til lovens hensigter.
 Uarbejdsdygtighedsbegrebet  

 er et fleksibelt begreb, der blandt andet afhænger af sygeperiodens varighed  

 og  

 den bestemte situation.
 Når der er truffet  

 beslutning om revalidering, men revalideringen ikke kan iværksættes med det  

 samme, vil der være mulighed for at forlænge sygedagpengene, uanset om den  

 revalideringsberettigede ikke længere er at betragte som fuldt uarbejdsdygtig  

 set i relation til vejledningen pkt. 142.
§ 5, stk. 1 skal, når  

 revalidering er besluttet, derfor træde noget i baggrunden for  

 forlængelsesreglerne, således at man ikke står svagere end, hvis der endnu  

 ikke  

 var truffet afgørelse om revalidering. Jeg bad den 8. september  

 1998 Dagpengeudvalget om en udtalelse om sagen og om forinden at indhente en  

 udtalelse fra kommunen.  

 Jeg bad i den  

 forbindelse bl.a.
Dagpengeudvalget oplyse om forholdet mellem dagpengelovens  

 §§ 5 og 22, herunder om udvalget i praksis vurderede muligheden for at  

 fortsætte udbetaling af dagpenge i henhold til § 22 selv om betingelserne i §  

 5  

 ikke var opfyldt.
Jeg henviste i den forbindelse til en tidligere sag jeg  

 havde  

 behandlet hvori Dagpengeudvalget havde taget stilling til både § 5 og § 22.
Den 16. september 1998  

 meddelte Dagpengeudvalget at sagen ville blive taget op til fornyet vurdering  

 i  

 udvalget.
På den baggrund bad jeg arbejdsløshedskassen om at afvente  

 Dagpengeudvalgets fornyede afgørelse.
 Dagpengeudvalget traf den 4.  

 december 1998 fornyet afgørelse og skrev i brev af 15. december 1998 bl.a.  

 følgende:
 Dagpengeudvalget har bedt  

 Udvalgets lægekonsulent revurdere sagens lægelige oplysninger og  

 lægekonsulenten har fastholdt sin vurdering om, at De på baggrund af de  

 lægelige akter i sagen, og ud fra en vurdering på et bredere grundlag af  

 helbredstilstanden, ikke kunne anses som fuldt uarbejdsdygtig, idet De ville  

 kunne påtage Dem arbejde, hvor de nødvendige skånehensyn blev opretholdt.
 Dagpengeudvalget har  

 behandlet sagen på ny på møde den 4. december 1998, hvor udvalget traf  

 afgørelse om at fastholde den tidligere afgørelse,  

 hvorefter De ikke har ret til dagpenge efter  

 den 18. august 1997, idet De fra dette tidspunkt ikke kan anses for fuldt  

 uarbejdsdygtig på grund af sygdom, jf. dagpengelovens § 5, stk. 1.
 Dagpengeudvalget har ved den fornyede  

 behandling af sagen lagt vægt på, at kommunen på møde den 12. august 1997  

 besluttede at give afslag på Deres ansøgning om revalidering, og at  

 Dagpengeudvalget ikke har kompetence til at behandle kommunens afgørelse  

 vedrørende afslag på revalidering.
 De har ikke ret til dagpenge  

 efter den 18. august 1997, da De fra dette tidspunkt ikke kan anses for fuldt  

 uarbejdsdygtig på grund af sygdom.
 Der er endvidere ikke  

 grundlag for at forlænge dagpengeudbetalingen, da det efter den 18. august  

 1998  

[skal være 1997; min bemærkning] ikke kan anses som overvejende sandsynligt,  

 at  

 revalidering, herunder arbejdsprøvning, ville blive iværksat, jf.  

 dagpengelovens § 22, stk. 1, og Socialministeriets dagældende bekendtgørelse  

 nr. 701 af 22. juli 1994, § 48, nr. 1.
Dagpengeudvalget har ved  

 afgørelsen lagt vægt på de lægelige udtalelser i sagen, herunder det seneste  

 lægebrev af 15. juli 1997 fra ( ) Sygehus, hvoraf det fremgår, at De vil  

 kunne  

 klare arbejde, der ikke belaster Dem fysisk.
Desuden har Udvalget lagt vægt  

 på  

 Dagpengeudvalgets lægekonsulents vurdering, hvorefter De, ud fra det i sagen  

 foreliggende og ud fra en vurdering på et bredere grundlag, ikke skønnes at  

 være fuldt uarbejdsdygtig på grund af sygdom.
 Dagpengeudvalget har desuden  

 lagt vægt på, at kommunen på møde den 12. august 1997 besluttede, at give  

 afslag på Deres ansøgning om revalidering.
 Dagpengeudvalget fastholder  

 således sin tidligere afgørelse.
Der henvises i øvrigt til  

 Ankestyrelsens dagældende vejledning nr. 191 af 27. oktober 1994 punkt 142,  

 hvoraf det fremgår, at efter en vis sygemeldingsperiode kan vurderingen af  

 uarbejdsdygtigheden ikke udelukkende foretages ved at sammenholde  

 virkningerne  

 af lidelsen med karakteren af arbejdet før sygemeldingen.
Bedømmelsen må ske  

 på  

 et bredere grundlag, således at den pågældende kun kan betragtes som fuldt  

 uarbejdsdygtig, når sygdommen afskærer den pågældende fra at påtage sig  

 arbejde, som anses for passende. I brev af 15. februar 1999 rettede  

 arbejdsløshedskassen på vegne af A på ny henvendelse til mig i anledning af  

 Dagpengeudvalgets fornyede afgørelse.
Arbejdsløshedskassen henviste i den  

 forbindelse  

 til sin oprindelige klage af 8. juli 1998.
Jeg bad den 22. april 1999  

 Dagpengeudvalget om en udtalelse i anledning af klagen.
Jeg skrev bl.a.  

 således  

 til udvalget:
 Dagpengeudvalget anførte i afgørelsen af 30. juni 1998 at kommunens  

 afgørelse i revalideringssagen kun skulle have været lagt til grund i  

 Dagpengeudvalgets behandling af dagpengesagen såfremt Dagpengeudvalget havde  

 truffet sin afgørelse efter dagpengelovens § 22, men at udvalget imidlertid  

 traf afgørelse efter dagpengelovens § 5, stk. 1, som har forrang for § 22.
 Jeg har forstået Dagpengeudvalgets afgørelse af 15. december 1998  

 således at udvalget nu tillige har truffet afgørelse om afslag på forlængelse  

 af dagpengeudbetalingen efter dagpengelovens § 22. Udvalget har herved bl.a.  

 lagt  

 vægt på at ( ) Kommune den 12. august 1997 meddelte (A) afslag på  

 revalidering.  

 Det nævnes samtidig i afgørelsen at Dagpengeudvalget ikke har kompetence til  

 at  

 behandle kommunens afgørelse vedrørende afslag på revalidering.
I den forbindelse skal jeg navnlig fremhæve at det sociale ankenævn den  

 22. januar 1998 ændrede ( ) Kommunes afgørelse vedrørende revalidering.
Jeg  

 må  

 forstå ankenævnets afgørelse således at (A) blev fundet berettiget til  

 revalidering alene ud fra en helbredsmæssig vurdering, og at ankenævnets  

 afgørelse blev truffet på grundlag af de samme lægelige oplysninger som  

 forelå  

 for kommunen.
Baggrunden for at ankenævnet ændrede kommunens afgørelse, må  

 herefter være at kommunens afgørelse  herunder vurdering af de lægelige  

 oplysninger  efter nævnets opfattelse var forkert.
Kommunen burde  

 således  

 have bevilget (A) revalidering af helbredsmæssige årsager ved afgørelsen af  

 12.  

 august 1997.
På baggrund af det ovennævnte skal jeg bede Dagpengeudvalget udtale  

 sig om hvilken betydning det sociale ankenævns ændring af ( ) Kommunes  

 afgørelse  

 om revalidering har for vurderingen af om (A)s dagpengeudbetaling burde  

 forlænges. Den 21. maj 1999 modtog jeg  

 Dagpengeudvalgets udtalelse til sagen.
Udvalget anførte følgende:
 I brev af 22. april 1999  

 har Folketingets Ombudsmand bedt Dagpengeudvalget udtale sig om hvilken  

 betydning det sociale ankenævns ændring af ( ) kommunes afgørelse om  

 revalidering har for vurderingen af om (A)s dagpengeret burde  

 forlænges.
Kommunen traf den 14. august  

 1997 afgørelse om, at (A) ikke havde ret til revalidering, idet hendes  

 helbredstilstand ikke ansås for at være til hinder for, at hun kunne skaffe  

 sig  

 passende arbejde.
På det grundlag traf kommunen afgørelse om, at det ikke  

 mere  

 var overvejende sandsynligt, at revalidering ville blive iværksat.
Da Dagpengeudvalget ikke har  

 kompetence til at tage stilling til kommunens vurdering efter bistandslovens  

 §  

 43, må Udvalget lægge kommunens afgørelse herom til grund.
Efter  

 Dagpengeudvalgets praksis kan det ikke være overvejende sandsynligt at  

 revalidering iværksættes, når kommunen har truffet afgørelse om at der ikke  

 er  

 grundlag for at iværksætte revalidering.
En efterfølgende ændring af  

 kommunens  

 vurdering, enten af kommunen selv eller af ankeinstansen, kan efter  

 Dagpengeudvalgets  

 opfattelse ikke med tilbagevirkende kraft tillægges betydning for vurderingen  

 af hvorvidt det var overvejende sandsynligt, at revalidering ville blive  

 iværksat.
Dagpengeudvalget finder  

 således ikke at Det Sociale Ankenævns ændring af ( ) kommunes afgørelse om  

 revalidering har nogen betydning for vurderingen af om (A)s dagpengeret  

 kunne  

 forlænges. I brev af 26. maj 1999  

 sendte jeg arbejdsløshedskassen kopi af Dagpengeudvalgets udtalelse, og den  

 28.  

 maj 1999 meddelte kassen telefonisk at man ikke havde nogen bemærkninger  

 hertil.
Ombudsmandens udtalelse Dagpengeudvalgets afgørelse er truffet i henhold til § 5, stk. 1, og §  

 22, stk. 1, nr. 1, i lov om dagpenge ved sygdom eller fødsel.
 § 5 og § 22 i dagpengeloven har følgende indhold:
§ 5.  

 Dagpenge ydes ved fuld uarbejdsdygtighed på grund af sygdom.
Udbetaling af  

 dagpenge ophører den dag, lønmodtageren er arbejdsdygtig, uanset om den  

 pågældende undlader at træde i arbejde eller at raskmelde sig.
Stk. 2.  

  

 Socialministeren fastsætter nærmere regler om adgangen til nedsatte dagpenge ved delvis uarbejdsdygtighed og dagpenge ved deltagelse i erhvervsmæssig uddannelse af begrænset omfang.
§ 22.  

  

 Udbetalingen  

 af dagpenge ophører, når der er udbetalt dagpenge eller løn under sygdom for  

 mere end 52 uger i de 18 forudgående kalendermåneder, medmindre 1)  

 	  

 det anses for  

 overvejende sandsynligt, at revalidering vil blive iværksat, 2)  

 	  

 den sikrede er under  

 eller venter på lægebehandling, som må antages inden for en kortere tid at  

 kunne genskabe arbejdsdygtigheden, eller 3)  

 	  

 der er rejst sag om  

 ret til erstatning efter lov om forsikring mod følger af en arbejdsskade,  

 eller 4)  

 	  

 der er indgivet  

 ansøgning om førtidspension efter lov om social pension, eller særlige omstændigheder i øvrigt taler derfor.
Stk. 2.  

  

 Socialministeren  

 fastsætter nærmere regler om forlængelse af dagpengeperioden. Den dagældende bistandslovs  

 § 43 vedrørende revalidering har følgende indhold:
 § 43.  

  

 Når det må anses for påkrævet af hensyn til en persons  

 mulighed for fremtidig at klare sig selv og sørge for sin familie, ydes der  

 hjælp til uddannelse og erhvervsmæssig optræning eller omskoling, i det  

 omfang,  

 der ikke ydes hjælp  

 hertil efter regler  

 i anden lovgivning.
Stk. 2.  

  

 Når det er  

 iværksat revalidering i overensstemmelse med en forud fastlagt erhvervsplan,  

 udbetales der en fast revalideringsydelse, der udgør 11.031 kr. månedligt.  

 For  

 personer under 25 år udgør den faste revalideringsydelse halvdelen af beløbet  

 i  

 første punktum, medmindre der foreligger særlige forhold.
Ud over den faste  

 revalideringsydelse kan der ydes hjælp til de særlige udgifter, der følger af  

 uddannelsen eller handicappet.
Revalidenden betaler dog transportudgifter på  

 indtil 200 kr. pr. måned, når udgiften ikke er en følge af handicappet.
 Stk. 3.  

  

 Socialministeren  

 fastsætter regler for, hvornår en erhvervsplan kan berettige til hjælp efter  

 stk. 2, og for, hvornår unge under 25 år kan opnå revalideringsydelse efter  

 stk. 2, 1. pkt.
Stk. 4.  

  

 Den faste  

 revalideringsydelse efter stk. 2 udbetales, til erhvervsplanen er gennemført.  

 Ydes den faste revalideringsydelse til uddannelse, udbetales ydelsen i en  

 periode, der svarer til den normerede uddannelsestid.
Den faste  

 revalideringsydelse kan højst udbetales for en periode af 5 år.  

 Kommunalbestyrelsen kan forlænge støtteperioden, hvis der foreligger særlige  

 grunde herfor.
Socialministeren fastlægger regler herom.
 Bestemmelserne i  

 dagpengelovens § 5 og § 22, stk. 1, nr. 1, blev indsat ved lovens vedtagelse  

 i  

 1989. I lovforslagsbemærkningerne (Folketingstidende 1989-90, tillæg A, sp.  

 1011) står der bl.a. følgende om § 5:
Bestemmelsen erstatter  

 bl.a. gældende lovs §§ 4, 8 og 17. Det fastslås som en hovedbetingelse for  

 adgangen til dagpenge ved sygdom, at den pågældende er fuldt uarbejdsdygtig.  

 Den dag, lønmodtageren igen er arbejdsdygtig, ophører retten til dagpenge  

 derfor.
Det er ikke fundet nødvendigt med en udtrykkelig bestemmelse herom  

 som  

 i gældende lovs § 8 og § 25. I lovforslagsbemærkningerne (Folketingstidende  

 1989-90, tillæg A, sp. 1019 og 1020) står der følgende om bestemmelsen i §  

 22:
 Bestemmelsen erstatter gældende lovs § 25.  

 Det er ikke fundet nødvendigt  som i den gældende lovs § 25, stk. 1,  

  at  

 medtage en bestemmelse om, at dagpengene ophører, når den sikrede er  

 arbejdsdygtig.
 Efter de gældende regler ophører  

 dagpengeretten, når der i de forudgående 36 kalendermåneder fra kommunen er  

 ydet dagpenge eller refusion for dagpenge for mere end 91 uger.
Den almindelige  

 varighedsbegrænsning foreslås i  

  

 stk. 1  

  

 skærpet således, at retten til dagpenge ophører, når der er udbetalt dagpenge  

 eller refusion for dagpenge for mere end 52 uger i de 18 forudgående  

 kalendermåneder.
Begrundelsen herfor er, at dagpenge er en korttidsydelse,  

 der  

 ikke har til formål at sikre modtageren varig forsørgelse.
Samtidig bør  

 dagpengesystemet ikke vanskeliggøre den sikredes tilbagevenden til  

 arbejdsmarkedet eller de nødvendige behandlings- eller  

 revalideringsinitiativer  

 for at opnå en sådan tilbagevenden.
 Der bør derfor ikke ydes  

 dagpenge i tilfælde, hvor der ikke er udsigt til tilbagevenden til  

 arbejdsmarkedet, eller sygdommen er af en sådan karakter, at der vil være  

 grundlag for at rejse en pensionssag.
 Afkortningen af  

 udbetalingsperioden bør efter Regeringens opfattelse knyttes sammen med en  

 øget  

 indsats med henblik på dagpengemodtagerens tilbagevenden til arbejdsmarkedet.  

 Regeringen fremsætter derfor forslag om en fast revalideringsydelse, der i  

 hvert fald ikke stiller modtageren dårligere økonomisk end ved at modtage  

 sygedagpenge.
Dagpengeudbetalingen skal  

 efter forslaget kunne fortsætte, hvis det må betragtes som overvejende  

 sandsynligt, at der vil blive iværksat revalidering.
Herved tilsigtes, at den  

 sikrede ikke skal overgå til f.eks. kontanthjælp efter bistandsloven i en  

 periode, indtil betingelserne for revalideringsydelsen er opfyldt.
Af  

 administrative grunde er det også hensigtsmæssigt at undgå overgang til  

 beregning af en ydelse efter et andet regelsæt.
 Af tillægsbetænkning over  

 lovforslaget (Folketingstidende 1989-90, tillæg B, sp. 327 og 328) fremgår  

 bl.a.:
 Flertallet har bemærket  

 sig, at ministeren under udvalgsbehandlingen har tilkendegivet, at der i  

 forbindelse med varighedsbegrænsningen til 52 uger er mulighed for at  

 forlænge  

 denne periode for personer, der er under eller venter på sygdomsbehandling,  

 og  

 som må antages inden for 26 uger at kunne genskabe fuld arbejdsdygtighed, og  

 ministeren har oplyst, at dagpengeperioden kan forlænges, når det anses for  

 overvejende sandsynligt, at revalidering, herunder arbejdsprøvning, vil blive  

 iværksat.
Det er Socialministeriets  

 opfattelse, at mulighederne for forlængelse af dagpengeperioden i de konkrete  

 tilfælde skulle sikre, at personer ikke kommer i klemme i  

 systemet. Af den dagældende vejledning  

 af 27. oktober 1994 om syge- og barselsdagpenge fremgår bl.a. følgende:
Uarbejdsdygtighed  revalidering 143.  

  

 Når kommunen iværksætter revalidering efter en forud  

 tilrettelagt og realistisk erhvervsplan, herunder egentlig erhvervsoptræning  

 med henblik på anvisning af arbejde, eller tillæring, omskoling, uddannelse  

 eller andre former for erhvervsmæssig revalidering, standses  

 dagpengeudbetalingen.
Fra dette tidspunkt kan den pågældende ikke anses for  

 uarbejdsdygtig i dagpengelovens forstand.
Indtil revalidering  

 iværksættes, kan der udbetales dagpenge, når revalideringen ikke kan begynde  

 umiddelbart  

 efter beslutningen herom, og der ikke kan anvises den pågældende  

 arbejde. I den nugældende vejledning  

 til sygedagpengeloven (vejledning af 18. september 1998) har punktet fået  

 følgende formulering:
Uarbejdsdygtighed  revalidering 25.  

  

 Når der er truffet beslutning om revalidering, herunder  

 arbejdsprøvning, uden at der umiddelbart kan iværksættes foranstaltninger,  

 anses den pågældende fortsat for fuldt uarbejdsdygtig i dagpengelovens  

 forstand.
 Dagpengene kan fortsætte,  

 indtil kommunen iværksætter revalidering efter en forud tilrettelagt og  

 realistisk erhvervsplan, herunder egentlig erhvervsoptræning eller tillæring,  

 omskoling, uddannelse eller andre former for erhvervsmæssig revalidering.
Indtil revalideringen  

 iværksættes, kan der udbetales dagpenge, når revalideringen ikke kan begynde  

 umiddelbart efter beslutningen herom, og der ikke kan anvises den pågældende  

 arbejde. Det fremgår af  

 dagpengelovens § 5, stk. 1, at retten til sygedagpenge ophører når modtageren  

 er arbejdsdygtig.
Det er således en betingelse for modtagelse af sygedagpenge  

 at den pågældende er uarbejdsdygtig.
 Ved siden af § 5 gælder der  

 ifølge § 22 en varighedsbegrænsning for udbetaling  

 af sygedagpenge hvorefter udbetalingen  

 ophører når der er udbetalt dagpenge eller løn for mere end 52 uger i de 18  

 forudgående kalendermåneder medmindre der foreligger omstændigheder som nævnt  

 i  

 bestemmelsens stk. 1, nr. 1-5.
 I tilfælde hvor revalidering  

 anses for overvejende sandsynlig, jf. § 22, stk. 1, nr. 1, bygger reglerne på  

 den forudsætning at sygedagpengeudbetalingen fortsætter efter  

 varighedsbegrænsningens  

 indtræden og indtil revalideringen iværksættes.
Dette følger af de  

 ovennævnte forarbejder til dagpengelovens § 22 hvorefter formålet med  

 bestemmelsen er at den pågældende ikke skal overgå til f.eks. kontanthjælp i  

 en  

 periode indtil betingelserne for revalideringsydelsen er opfyldt, og at  

 bestemmelsen skal sikre at personer ikke kommer i klemme i systemet.
Lovgiver  

 har således ønsket en kontinuitet i forsørgelsesgrundlaget når det anses for  

 overvejende sandsynligt at revalidering vil blive iværksat på grund af den  

 pågældendes sygdom.
Af det citerede punkt i  

 vejledningen fra 1998 (der alene har præciseret indholdet af det tilsvarende  

 punkt i vejledningen fra 1994) fremgår at når der er truffet beslutning om  

 revalidering, anses den pågældende fortsat for fuldt uarbejdsdygtig.
Og  

 indtil  

 revalideringen iværksættes, kan der udbetales dagpenge når revalideringen  

 ikke  

 kan begynde umiddelbart efter beslutningen herom og der ikke kan anvises den  

 pågældende arbejde.
Vejledninger er normalt ikke  

 bindende for myndighederne på samme måde som eksempelvis en bekendtgørelse.  

 Der  

 er dog almindelig enighed om at vejledningerne har en vis indirekte bindende  

 effekt.
Denne består i at vejledningerne må formodes at blive omsat til  

 administrativ praksis hvorfor de udtrykker indholdet af en sådan praksis, jf.  

 f.eks.
Karsten Revsbech, Lærebog i miljøret (1999), s. 106, Jens Garde og  

 Jørgen Mathiassen mfl., Forvaltningsret  Almindelige emner (1997), s.  

 111 og 112,  

 og Hans Gammeltoft-Hansen mfl., Forvaltningsret (1994), s. 34 og 35.  

 Fravigelser fra vejledningerne vil derfor kunne anfægtes ud fra  

 magtfordrejningssynspunkter eller ud fra en forvaltningsretlig  

 lighedsgrundsætning medmindre der er en saglig grund til fravigelserne som  

 myndigheden kan redegøre nærmere for.
 Efter min opfattelse følger  

 det således af formålet med dagpengelovens § 22, som det har fundet udtryk i  

 forarbejderne og i vejledningen, at dagpengeudbetalingen som hovedregel skal  

 forlænges når der er truffet en egentlig afgørelse om bevilling af  

 revalidering, og når revalideringen endnu ikke er iværksat og der ikke kan  

 anvises den pågældende arbejde.
I udtalelsen til mig har  

 Dagpengeudvalget bemærket at (d)a Dagpengeudvalget ikke har kompetence  

 til at  

 tage stilling til kommunens vurdering af bistandslovens § 43, må Udvalget  

 lægge  

 kommunens afgørelse herom til grund.
Samtidig har udvalget afvist at  

 det  

 sociale ankenævns ændring af kommunens afgørelse om revalidering har nogen  

 betydning for vurderingen af om As dagpengeret kunne forlænges.
Jeg er enig med  

 Dagpengeudvalget i at udvalget ikke har kompetence til at tage stilling til  

 selve indholdet af kommunens afgørelse om revalidering efter bistandslovens §  

 43, og at en sådan afgørelse må lægges til grund.
Det fremgår således af den  

 dagældende § 32, stk. 1, i dagpengeloven at kommunens afgørelser om dagpenge  

 efter denne lov kan indbringes for Dagpengeudvalget.
 Derimod er jeg ikke enig i  

 at ankenævnets afgørelse vedrørende bevilling af revalidering er uden  

 betydning  

 for udvalgets vurdering af dagpengeretten.
I den forvaltningsretlige  

 litteratur er det almindeligt antaget at en klager har adgang til at fremføre  

 nye påstande, anbringender (dvs. argumenter) og faktiske omstændigheder for  

 klagemyndigheden.
Og klageinstansen vil som udgangspunkt ikke alene være  

 berettiget, men principielt også forpligtet til at træffe afgørelse på  

 grundlag  

 af de ændrede faktiske forhold.
Princippet om inddragelse af nye forhold ved  

 klagemyndighedens behandling af sagen har sammenhæng med at klagemyndigheden,  

 på samme måde som den myndighed der traf afgørelse i første instans, har  

 ansvaret for at sagen er tilstrækkeligt oplyst.
Reglen om inddragelse af nye  

 forhold fremmer at klageinstansen ved sin afgørelse kan nå frem til det  

 materielt rigtige resultat.
Se nærmere Karsten Loiborg mfl., Forvaltningsret  

 (1994), s. 651, Bent Christensen, Forvaltningsret  Prøvelse (1994), s.  

 256, og  

 Karsten Revsbech mfl., Forvaltningsret, Almindelige emner (1997), s. 274ff.
 Den nye oplysning i denne  

 sag er at kommunens vurdering af (A)s berettigelse til revalidering  

 blev  

 tilsidesat af det sociale ankenævn.
 Det er min opfattelse at  

 Dagpengeudvalget var forpligtet til at inddrage oplysningen om ankenævnets  

 bevilling af revalidering (ændring af kommunens afgørelse) i udvalgets  

 vurdering af om dagpengeudbetalingen kunne forlænges.
 Jeg har forstået det sociale  

 ankenævns afgørelse således at (A) blev fundet berettiget til revalidering af  

 de samme helbredsmæssige grunde som havde ført til udbetaling af  

 sygedagpenge.
 Konsekvensen af at (A) af  

 helbredsmæssige grunde var berettiget til revalidering, burde derfor på grund  

 af lovgivers ønske om kontinuitet i forsørgelsesgrundlaget have været at  

 Dagpengeudvalget havde forlænget dagpengeudbetalingen.
 Jeg har gjort Den Sociale  

 Ankestyrelse bekendt med min opfattelse, og jeg har henstillet til  

 Ankestyrelsen at genoptage sagen og træffe en ny afgørelse.
 Jeg foretager mig herefter  

 ikke mere i sagen.
Den Sociale Ankestyrelse  

 genoptog sagen.
I en ny afgørelse af 31. august 2000 fandt Ankestyrelsen at A  

 havde ret til forlængelse af dagpengeperioden efter den 18. august 1997.
