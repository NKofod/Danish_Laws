 Afslag på dagpenge fra kommunen, fordi lønmodtageren i de sidste 13  

 uger forud for anmodningen kun havde været tilknyttet arbejdsmarkedet i 11  

 uger og heller ikke på dette tidspunkt var berettiget til dagpenge fra  

 arbejdsløshedskassen.
 SAGSFREMSTILLING:
 Kommunen traf afgørelse om, at lønmodtageren ikke havde ret til dagpenge  

 fra mandag den 23. juli l990, fordi pågældende ikke havde haft tilknytning  

 til arbejdsmarkedet i de sidste 13 uger før sygdommens indtræden, jf.  

 dagpengelovens § 4, stk. 1, nr. 1.
 Det fremgår af sagen, at pågældende ophørte som selvstændig fiskeskipper  

 den l. januar l990 og fik hyre som fisker.
 Dette arbejdsforhold ophørte pr. 15. juni l990. Den 26. juni fik han igen  

 hyre indtil den 9. juli l990, hvor han måtte sygemelde sig.
 Arbejdsgiveren udbetalte herefter dagpenge for perioden 9. juli - 22. juli  

 l990, hvorefter pågældende anmodede om dagpenge fra kommunen.
 Pågældende er ikke medlem af en arbejdsløshedskasse.
 AFGØRELSE:
 Dagpengeudvalget har på sit møde den 30. november l990 truffet den  

 afgørelse, at kommunen ikke har pligt til at udbetale dagpenge, idet  

 lønmodtageren ikke har haft tilknytning til arbejdsmarkedet i samtlige de  

 sidste 13 uger forud for den aktuelle sygemelding, ligesom lønmodtageren ikke  

 på sygemeldingstidspunktet var berettiget til dagpenge fra  

 arbejdsløshedskassen.
 Dagpengeudvalget tiltræder således kommunens afgørelse.
