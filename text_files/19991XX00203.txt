Skriftlig fremsættelse (15. december  

 1999) Miljø- og energiministeren (Svend Auken):
 Jeg tillader mig herved for Folketinget at  

 fremsætte:
 Forslag til lov om ændring af lov om  

 beskyttelse af havmiljøet (Aflevering af affald fra skibe og  

 anmeldelser vedrørende strandsaneringer).
(Lovforslag nr.
L xxx).
Lovforslaget har til formål at give miljø- og  

 energiministeren hjemmel til at fastsætte nærmere regler om  

 skibenes pligt til at aflevere affald, samt skibenes betaling for  

 affaldshåndteringen, samt kontrollen med benyttelsen.
Desuden får  

 miljø- og energiministeren en varig hjemmel til at fastsætte  

 nærmere regler om  oplysninger vedrørende statens refusion af  

 kommunernes udgifter til strandsanering.
Den del af lovforslaget, der vedrører aflevering af  

 skibenes affald, har baggrund i vedtagelser af 26. marts 1998 i  

 Helsingfors-kommissionen (HELCOM). Vedtagelserne kaldes "den baltiske  

 strategi", og HELCOM-landene forventer, at iværksættelsen af  

 denne strategi, vil være et væsentligt bidrag til, at  

 forureningen af Østersøen mindskes.
Strategien indebærer,  

 at skibene ved førstkommende havn skal aflevere alt affald, der  

 stammer fra skibets drift, det vil først og fremmest sige spildolie og  

 kloakspildevand.
Desuden skal betalingen for affaldshåndteringen som  

 hovedregel ikke afhænge af den afleverede mængde, men være  

 indeholdt i havneafgiften.
På denne måde har skibene ikke  

 økonomisk incitament til f.eks. at dumpe affaldet i havet.
Jeg forventer hurtigst muligt efter lovforslagets  

 vedtagelse at udmønte lovændringen.
Bekendtgørelserne vil  

 - i overensstemmelse med praksis vedrørende implementering af  

 beslutninger fra regionale konventioner - omfatte alle danske havne -  

 også havne, der ikke ligger i Østersø-området.  

 Dette er i øvrigt i god overensstemmelse med, at der sandsynligvis  

 snart i EU-regi bliver vedtaget lignende regler om aflevering af skibenes  

 affald.
Den del af lovforslaget, der vedrører  

 strandsanering, giver miljø- og energiministeren varig hjemmel til at  

 kræve forudgående anmeldelse af refusionskrav fra kommunerne  

 angående strandsaneringer.
Der kan desuden kræves  

 revisionspåtegning.
En midlertidig hjemmel findes i et aktstykke.
Det  

 er tidligere blevet aftalt mellem staten og kommunerne, at staten pr. 1.  

 januar 1999 refunderer udgifterne med 100%. Tidligere refunderede staten  

 udgifterne med 50%.
 Idet der i øvrigt henvises til  

 lovforslaget med bemærkninger, anbefales forslaget til Folketingets  

 velvillige behandling.
