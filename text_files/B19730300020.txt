INDHOLDSFORTEGNELSE 1 OMRÅDE 2 UNDERSØGELSER 2.1 Besigtigelse, ultralydundersøgelse 2.2 Trykprøvning 3 BEREGNING 3.1 Beregning af nødvendige godstykkelser 3.2 Invendigt svøb 3.3 Hvælvede endebunde uden dampkappe 3.4 Hvælvede endebunde med dampkappe 3.5 Plane endebunde uden dampkappe 3.6 Ifyldningsstuts og udtømningsstuts 4 TRYKNEDSÆTTELSE 5 REPARATION 5.1 Udskiftning af hele indersvøbet 5.2 Udskiftning af den nederste del af indersvøbet 5.3 Drejning af inderbeholderen 180 grader 5.4 Etablering af effektiv afstagning mellem inderbeholder og dampkappe 5.5 Reparation af endebunde 6 MATERIALER OG SVEJSNING 6.1 Materialer 6.2 Svejsning 7 FORELÆGGELSE AF PAPIRER 8 SAGREGISTER I medfør af § 27, stk. 2, i arbejdsministeriets bekendtgørelse af 22.  

 december 1971 om trykbeholdere m.v. på landjorden fastsættes følgende som  

 gældende fra den 1. oktober 1973:
1 OMRÅDE 1.1 Denne forskrift omhandler dampopvarmede tørsmeltere med  

 røreværk, hvori der under brugen opstår tryk, der er højere end atmosfærens.
2 UNDERSØGELSER 2.1 Besigtigelse, ultralydundersøgelse 2.1.1 Inderbeholderen i tørsmeltere er udsat for en hurtig  

 formindskelse af pladetykkelsen på grund af slid og tæringer.
Tørsmeltere  

 skal derfor besigtiges af arbejdstilsynet efter en brugstid på højst 12  

 måneder.
Derudover skal de med mellemrum som fastsat i 2.1.3 underkastes en  

 besigtigelse med tilhørende ultralydundersøgelse til bestemmelse af  

 pladetykkelsen, idet ultralydundersøgelsen giver et godt overblik over  

 tørsmelterens tilstand og et grundlag for afgørelse af en tryknedsættelses  

 størrelse eller en eventuel reparations omfang.
 2.1.2 Ultralydundersøgelsen skal foretages af en sagkyndig, der er  

 anerkendt af direktoratet for arbejdstilsynet.
 2.1.3 Hvis indersvøb og endebunde har stor overtykkelse i forhold  

 til, hvad der er nødvendigt af hensyn til trykket, kan der gå et antal år,  

 der er lig med overtykkelsen i mm divideret med 4, før den nævnte  

 besigtigelse med ultralydundersøgelse foretages.
 Ved fastsættelse af efterfølgende besigtigelser med ultraludundersøgelse  

 kan man gå frem på samme måde, idet den ny (reducerede) overtykkelse  

 indsættes i beregningen.
 2.1.4 Tørsmeltere skal besigtiges af arbejdstilsynet i forbindelse  

 med reparation.
2.2 Trykprøvning 2.2.1 Tørsmeltere skal underkastes trykprøvning ved  

 arbejdstilsynet senest i det 6. kalenderår efter sidste trykprøvning.
 2.2.2 Tørsmeltere skal endvidere trykprøves ved arbejdstilsynet  

 efter væsentlig reparation eller ombygning.
2.2.3 Ved trykprøvningen skal inderbeholder og dampkappe  

 trykprøves hver for sig med 1,3 gange deres respektive indstillingstryk.
Ved  

 indstillingstryk forstås det højest tilladelige driftstryk.
3 BEREGNING 3.1 Beregning af nødvendige godstykkelser 3.1.1 Følgende beregningsregler tjener til støtte for en vurdering  

 af, hvornår en tryknedsættelse, eventuelt en reparation, bør foretages:
3.2 Indvendigt svøb 3.2.1 Den nødvendige godstykkelse i inderbeholderens svøb (for  

 udvendigt damptryk) beregnes efter formlen:
3.2.2 Længden L kan, som anført ovenfor, sættes lig med afstanden  

 mellem to afstagede tværsnit.
En forudsætning herfor er dog, at  

 afstagningen mellem inderbeholder og dampkappe er ført hele vejen rundt,  

at delingen ikke overstiger ca. 400 mm ved en diameter på ca. 1400 mm,  

at rørstagenes længde (hvor sådanne anvendes) ikke væsentligt  

 overstiger deres indvendige diameter, samt at isvejsningen af stagene  

 foretages meget omhyggeligt, jfr. i øvrigt 5.4.1.
3.3 Hvælvede endebunde uden dampkappe 3.3.1 De normalt hvælvede endebunde d.v.s. bunde, hvis krempradius  

 r ikke er mindre end 1/10 af den ydre bunddiameter Du, og hvis kuplingsradius  

 R ikke er større end Du, kan beregnes efter formlen:
 3.3.3 Det bør dog aldrig tolereres, at endebunde nedslides til  

 under 6 mm, selv om en spændingsberegning skulle give en mindregodstykkelse,  

 idet endebundene udover påvirkningen fra damptrykket får betydelige  

 ekstraspændinger på grund af røreværket.
 3.3.4 Hvælvede endebunde, hvor den cylindriske dampkappe er  

 trykket ind over endebunden og svejst til denne ved overgangen mellem kremp  

 og kupling, kan beregnes som hvælvede endebunde uden dampkappe.
3.4 Hvælvede endebunde med dampkappe 3.4.1 Hvælvede endebunde med dampkappe beregnes efter de  

 forannævnte formler for hvælvede endebunde uden dampkappe, idet der dog som  

 tryk p skal indsættes dampkappens fulde overtryk over atmosfæren, og idet den  

 derved fundne godstykkelse multipliceres med 1,4.
3.4.2 Hvis der findes en forsvarlig afstagning mellem endebund og  

 dampkappe, er endebundens godstykkelse i alle tilfælde tilstrækkelig, såfremt  

 der er større end t = 0,015 x d x kvadratrod p t = godstykkelsen i mm p = det maximale tryk i dampkappen i bar (overtryk) d = diameteren i mm i den største cirkel, der kan placeres mellem stagene,  

 eventuelt mellem stag og overgang mellem kremp og kupling 3.5 Plane endebunde uden dampkappe 3.5.1 Disse endebunde er normalt forstærket med ribber.
Beregning  

 af sådanne bunde består dels i en beregning af de plane partier mellem  

 ribberne, dels i en undersøgelse af, om ribberne sammen med de plane  

 endebunde har den nødvendige styrke til at overføre kræfterne til bundens  

 understøtning.
3.5.2 Diametralsnittet skal kunne optage et moment 3.5.3 Modstandsmomentet W i kubikmillimeter bestemmes på følgende  

 måde, idet alle de på figuren viste dimensioner indsættes i mm:
Fig. 1 Diamentralsnit i en stålstøbt plan bund.
Da der i sådanne stålstøbte bunde ofte findes store materialeophobninger  

 ved røreværkets akselgennemføring, vil et brud formentlig forløbe uden om  

 denne ophobning.
Der er derfor ikke taget hensyn til dette materiale, og der  

 er således heller ikke taget hensyn til den svækkelse, der fremkommer som  

 følge af akselgennemføringen.
Ved bestemmelsen af modstandsmomentet må der  

 også ved såvel støbte som opsvejsste bunde ses bort fra den cirkulære ring,  

 der ofte findes på bunden umiddelbart inden for boltecirklen.
 Beliggenheden af tværsnittets tyngdepunktslinie findes ved:
 For en opsvejst bund af kedelplade kan regnes med en tilladelig spænding  

 på 12 kp/kvadratmillimeter og for en stålstøbt endebund uden certifikat med  

 en tilladelig spænding på 9 kp/kvadratmillimeter.
 3.5.5 Den nødvendigegodstykkelse af pladen mellem ribberne kan  

 beregnes af formlen:
3.6 Ifyldningsstuts og udtømningsstuts 3.6.1 For bedømmelse af tæringer på stutsene gøres opmærksom på,  

 at godstykkelsen er fastsat under hensyn til, at stutsen skal kunne optage de  

 momenter, der er frembragt af boltebeslagene.
 3.6.2 Under forudsætning af, at der som materiale anvendes  

 almindeligt, blødt kulstofstål eller stålstøbegods, kan der benyttes følgende  

 beregningsmåde:
 3.6.3 Hvor boltebeslagene (knasterne) er befæstet på en særlig  

 karm (ring), der i sin hele højde omslutter stutsen, kan den efter  

 ovenstående formel beregnede godstykkelse af karmen formindskes med indtil  

 halvdelen af selve stutsens godstykkelse.
 3.6.4 Stutsens godstykkelse bør aldrig være mindre end 10 mm, selv  

 om den er forstærket med en karm.
 3.6.5 Der må sørges for en forsvarlig befæstigelse af beslag eller  

 knaster for boltene.
4 TRYKNEDSÆTTELSE 4.1 Hvis kontrolberegningen viser, at tørsmelteren ikke længere  

 har den nødvendige styrke til de højest tilladte tryk i dampkappe og  

 inderbeholder, skal der foretages en tryknedsættelse eller en reparation.
 4.2 Ved fastsættelse af tryknedsættelsens størrelse skal der  

 sørges for et rimeligt tæringstillæg.
5 REPARATION 5.1 Udskiftning af hele indersvøbet 5.1.1 En fuldstændig udskiftning af indersvøbet kan være nødvendig  

 eller ønskelig, men er dette ikke tilfældet, kan de under 5.2 og 5.3 nævnte  

 eksempler på reparation eventuelt komme på tale.
5.2 Udskiftning af den nederste del af indersvøbet 5.2.1 På grund af tørsmelternes konstruktion kan en opmejsling og  

 eftersvejsning af svejsesømmene i reglen ikke foretages, hvorfor den  

 pågældende svejser må have aflagt forskriftsmæssig arbejdsprøve uden underlag  

 og uden eftersvejsning fra rodsiden.
5.3 Drejning af inderbeholderen 180 grader 5.3.1 Formindskelsen af pladetykkelsen optræder erfaringsmæssigt  

 fortrinsvis i den nederste del af indersvøbet samt i endebundene.
Denne reparation skal foretages på et så tidligt tidspunkt, at der efter  

 drejningen fortsat overalt på svøbet er den nødvendige godstykkelse inklusive  

 et passende tæringstillæg.
Er dette ikke tilfældet, må der samtidig med  

 drejningen foreskrives en passende nedsættelse af trykket i dampkappen.
5.4 Etablering af en effektiv afstagning mellem inderbeholder og  

 dampkappe 5.4.1 Denne afstagning foretages i reglen med rørstag.
Rørstagene  

 udføres ofte med indvendig diameter på 2 1/2 - 3 tommer og en vægtykkelse på  

 ca. 6 mm.
Stagene føres igennem dampkappen og svejses til indersvøbet med en  

 kantsøm indvendig i røret.
Tilsvejsningen af rørstaget til dampkappen kan  

 udføres ved en kantsøm uden om røret, der går igennem dampkappen.
 5.4.2 Med hensyn til udformning og placering af rørstagene i  

 øvrigt henvises til 3.2.2.
 5.4.3 Ved anbringelse af disse stag opnås, at tørsmelterens  

 indersvøb kan nedslides til en betydelig mindre godstykkelse.
5.5 Reparation af endebunde 5.5.1 Såvel plane som hvælvede endebunde tillades forsynet med  

 slidplader (forsåling) under forudsætning af, at den oprindelige bund fortsat  

 beregningsmæssigt har den nødvendige styrke.
Slidpladen skal svejses til  

 endebunden langs hele omkredsen af pladen, således at indsivning mellem plade  

 og endebund undgås.
For hvælvede endebundes vedkommende skal tilsvejsningen  

 være beliggende uden for krempen.
 5.5.2 Ved gentagne forsålinger skal man sikre sig, at endebunden  

 ikke er blevet beskadiget ved fjernelse af den tidligere forsåling.
 5.5.3 Ved eventuel udskiftning af en hvælvet endebund tillades det  

 af hensyn til rørværk og lignende, at den nye bund udføres med samme form som  

 den oprindelige.
6 MATERIALER OG SVEJSNING 6.1 Materialer 6.1.1 Det materiale, der anvendes til reparation, skal være af  

 kedelpladekvalitet.
Krav om kedelpladekvalitet stilles dog ikke til  

 slidpladen, idet der for denne kun forlanges, at den er velegnet for  

 svejsning.
6.2 Svejsning 6.2.1 Svejsning skal udføres efter reglerne i Dansk Standard 320.
7 FORELÆGGELSE AF PAPIRER 7.1 Ønskes der foretaget en reparation af en tørsmelter, skal  

 reparatøren sende de nødvendige detailtegninger og beregninger til  

 arbejdstilsynet til godkendelse.
7.2 Tegningerne skal vise reparationen, herunder beliggenheden af  

 svejsesømmene samt detail af disse.
Endvidere skal de indeholde nøjagtige  

 materialeangivelser.
8 SAGREGISTER A Afstagning 3.2.1, 3.2.2, 3.4.2, 5.4 Akselgennemføring 3.5.3 Arbejdsprøve, svejsning 5.2.1.
Arbejdstilsynet 2.1.1, 2.1.2, 2.1.4, 2.2.1, 2.2.2, 7.1 Ato, Fodnote side 4 B Bar (overtryk) 3.2.1 og de følgende formler Beregning 3, 7.1 Besigtigelse 2.1 D Dampkappe 2.2.3 Dampopvarmning 1.1 Dansk Standard 320 6.2 Drejning af inderbeholder 5.3 Driftstryk 2.2.3 E Endebunde 2.1.3, 3.3, 5.5 Ekstraspændinger 3.3.3 F Fladthvælvede endebunde 3.3.2 Forelæggelse af papirer 7 Forsåling 5.5.1, 5.5.2 G Godstykkelse 3.1 H Hulrand 3.3.1 Hvælvede endebunde 3.3, 5.5.1 I Ifyldningsstuts 3.6 Inderbeholder 2.1.1, 2.2.3, 3.2.1 Indersvøb 2.1.3, 3.2, 5.1, 5.4.3 Indstillingstryk 2.2.3 K Karm 3.6.2, 3.6.3 Kedelplade 6.1.1 Kulstofstål 3.6.2 M Materialeangivelser 7.2 Materialer 6, 7.2 N NGS-blade 3.3.1 m.fl. efterfølgende formler O Ombygning 2.2.2 Overtykkelse 2.1.3 P Papirer, forelæggelse af 7 Pladetykkelse 2.1.1 Plane endebunde 3.5, 5.5.1 R Reparation 2.1.1, 2.1.4, 2.2.2, 3.1.1, 4.1, 5, 6.1.1, 7.1, 7.2 Reparatøren 7.1 Ribber 3.5.1 Røreværk 1.1, 3.3.3, 3.5.3, 5.5.3 Rørstag 3.2.2, 5.4.1, 5.4.2 S Sagkyndig 2.1.2 Slid 2.1.1 Slidplade 5.5.1, 6.1.1 Stag 3.2.1, 3.2.2, 3.4.2, 5.4 Stål 3.6.2 Stålstøbegods 3.6.2 Stålstøbte endebunde 3.5.3 Svejsesømme, beliggenhed 7.2 Svejsning 3.2.2, 3.3.4, 5.2.1, 5.4.1, 5.5.1, 6, 7.2 Svejste endebunde 3.5.3, 3.5.4 T Tegninger 7.1, 7.2 Tryknedsættelse 2.1.1, 3.1.1, 4, 5.3.1 Trykprøvning 2.2 Tæring 2.1.1, 3.6.1 Tæringstillæg 4.2, 5.3.1 U Udskiftning af endebund 5.5.3 Udskiftning af indersvøb 5.1, 5.2 Udskæringer 3.3.1 Udtømningsstuts 3.6 Udvendigt overtryk 3.2.1, 3.4.1 Ultralydundersøgelse 2.1 (* 1) Opretholdt ved ikraftholdelsesbekendtgørelsen Offentliggjort i Publikation nr. 40 (* 2) her og i de efterfølgende formler kan også indsættes trykket i ato,  

 idet forskellen i talværdien, der er mindre end 2%, er uden betydning.
