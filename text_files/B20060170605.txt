Bekendtgørelse  

 om de regionale  

  

 råd for lægers videreuddannelse I medfør af § 34, stk. 5, i lov nr. 451 af 22.  

 maj 2006 om autorisation af sundhedspersoner og om sundhedsfaglig virksomhed,  

 fastsættes:
Kapitel 1 Formål og sammensætning af de regionale råd for  

 lægers videreuddannelse § 1.  

  

 Regionsrådene nedsætter 3 regionale råd for lægers videreuddannelse således:
1)  

 	  

 Videreuddannelsesregion  

 ØST omfattende Region Hovedstaden og Region Sjælland 2)  

 	  

 Videreuddannelsesregion  

 SYD omfattende Region Syddanmark 3)  

 	  

 Videreudannelsesregion  

 NORD omfattende Region Midtjylland og Region Nordjylland § 2.  

  

 Formålet med etableringen af de regionale råd for lægers videreuddannelse er 1)  

 	  

 at sikre en høj  

 kvalitet i den lægelige videreuddannelse, 2)  

 	  

 at sikre anvendelse  

 af relevante pædagogiske metoder og medvirke til udvikling af nye pædagogiske  

 metoder, 3)  

 	  

 at sikre en smidig  

 håndtering af de individuelle uddannelsesforløb og 4)  

 	  

 at sikre en løbende  

 tilpasning af uddannelseskapaciteten.
§ 3.  

  

 Hvert af de regionale råd for lægers videreuddannelse består af en formand og  

 et antal medlemmer med repræsentation fra 1)  

 	  

 Regionerne/ regionen  

 i videreuddannelsesregionen 2)  

 	  

 De uddannelsesgivende  

 læger i videreuddannelsesregionen, herunder mindst 1 medlem med speciale i  

 psykiatri eller børne- og ungdomspsykiatri 3)  

 	  

 De praktiserende  

 læger i videreuddannelsesregionen 4)  

 	  

 De uddannelsessøgende  

 læger i videreuddannelsesregionen 5)  

 	  

 Det  

 sundhedsvidenskabelige fakultet ved videreuddannelsesregionens universitet.
Stk. 2.  

  

 De lægelige  

 repræsentanter udpeges således, at såvel regionerne/regionen som de lægelige  

 specialer er bredt repræsenterede i videreuddannelsesrådet.1 medlem fra hver  

 af  

 grupperne 2), 3) og 4) udpeges efter indstilling fra Den almindelige Danske  

 Lægeforening Stk. 3.  

  

 Formændene  

 for de regionale råd for lægers videreuddannelse udpeges af de respektive  

 regioner  

 i forening /regionen.
Formændene for de regionale råd for lægers  

 videreuddannelse er medlemmer af det nationale råd for lægers  

 videreuddannelse.
Kapitel 2 De regionale videreuddannelsesråds opgaver § 4.  

  

 De  

 regionale råd for lægers videreuddannelse rådgiver regionerne om forhold  

 vedrørende turnusuddannelsen og speciallægeuddannelsen indenfor alle  

 specialer.
 § 5.  

  

 På  

 baggrund af Sundhedsstyrelsens vejledninger træffer de regionale råd for  

 lægers  

 videreuddannelse afgørelser vedrørende fordeling af uddannelsesforløb inden  

 for  

 videreuddannelsesregionerne, godkendelse af uddannelsesafdelinger og  

 tilrettelæggelse af uddannelsesforløb i turnusuddannelsen og  

 speciallægeuddannelsen.
 § 6.  

  

 Indenfor  

 rammerne af Sundhedsstyrelsens vejledninger godkender de regionale råd for  

 lægers videreuddannelse individuelle, dokumenterede og afsluttede  

 uddannelsesforløb, som fremsendes til Sundhedsstyrelsen med henblik på  

 tilladelse  

 til selvstændigt virke som læge og speciallægeanerkendelse.
 Stk. 2.  

  

 Uddannelsesforløb, som kræver dispensation fra gældende regler sendes til  

 Sundhedsstyrelsen til afgørelse med indstilling fra de regionale råd for  

 lægers  

 videreuddannelse.
 § 7.  

  

 De regionale råd for lægers  

 videreuddannelse vurderer løbende på baggrund af Inspektorordningens  

 evalueringer de enkelte uddannelsesgivende enheders egnethed som  

 uddannelsessted i turnusuddannelsen og i speciallægeuddannelsen.
 § 8.  

  

 De regionale råd for lægers videreuddannelse  

 sikrer en pædagogisk-udviklende funktion til udvikling af undervisnings- og  

 indlæringsmetoder i turnusuddannelsen og i speciallægeuddannelsen.
 Stk. 2.  

  

 De  

 regionale råd for lægers videreuddannelse sikrer kursus m.m. for vejledere,  

 praksistutorer, uddannelsesansvarlige overlæger m.fl.
 § 9.  

  

 De  

 regionale råd for lægers videreuddannelse sikrer regionale  

 uddannelseskoordinatorer (lektorer og professorer), som skal koordinere og  

 styrke uddannelsesindsatsen inden for de enkelte specialer.
 § 10.  

  

 De regionale råd for lægers videreuddannelse  

 gennemfører generelle kurser for uddannelsessøgende læger i alle  

 specialer på baggrund af Sundhedsstyrelsens vejledninger.
 § 11.  

  

 De  

 regionale råd for lægers videreuddannelse udmønter den regionale  

 uddannelseskapacitet på baggrund af Sundhedsstyrelsens udmeldinger.
 § 12.  

  

 De  

 regionale råd for lægers videreuddannelse udfører eventuelle yderligere  

 opgaver, som regionerne/regionen pålægger dem.
Kapitel 3 Klageadgang § 13.  

  

 Der  

 kan klages til Sundhedsstyrelsen over afgørelser fra de regionale råd for  

 lægers videreuddannelse.
Kapitel 4 Sekretariatsbetjening og forretningsgang § 14.  

  

 De respektive regioner sikrer  

 sekretariatsbetjening af de 3 regionale råd for lægers videreuddannelse.
Kapitel 5 Afholdelse af møde i de regionale råd for  

 lægers videreuddannelse.
 § 15.  

  

 De  

 regionale råd for lægers videreuddannelse fastsætter selv forretningsorden,  

 herunder om anvendelse af suppleanter, ledelse af møderne og mødeindkaldelse.
§ 16.  

  

 Til gyldig beslutning kræves, at  

 et flertal, udgørende mindst halvdelen af rådets medlemmer, er enig i  

 beslutningen.
I tilfælde af stemmelighed er formandens stemme afgørende.
 Stk. 2.  

  

 Ved  

 beslutninger fra rådene kan ethvert medlem forlange sin afvigende mening kort  

 tilført indstillingen.
 § 17.  

  

 Der udarbejdes referater af  

 møderne i de regionale råd for lægers videreuddannelse.
Kapitel 6 Forskellige bestemmelser § 18.  

  

 Der påhviler medlemmer af de regionale råd for lægers videreuddannelse, andre  

 deltagere i møderne og sagsbehandlingen samt de personer, der i øvrigt er  

 knyttet til rådene, tavshedspligt med hensyn til forhold, de bliver bekendt  

 med  

 som led i arbejdet i rådene, og hvis hemmeligholdelse er nødvendig af hensyn  

 til offentlige eller private interesser.
 § 19.  

  

 Der udarbejdes årsberetning fra de regionale råd for lægers  

 videreuddannelse, herunder statistik over antallet, typen og placeringen af  

 uddannelsesforløb, afbrudte, forsinkede eller ikke tilfredsstillende  

 gennemførte forløb. Årsberetningen sendes til Sundhedsstyrelsen og til det  

 nationale råd for lægers videreuddannelse.
 § 20.  

  

 Bekendtgørelsen træder i kraft  

 den 1. januar 2007. Fra samme tidspunkt ophæves bekendtgørelse nr. 177 af 19.  

 marts 2001 om de regionale videruddannelsesråd for læger.
