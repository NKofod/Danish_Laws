Skrivelse om Samtidig overtrædelse af skattekontrollovens § 16 og arbejdsmarkedsfondslovens § 18, stk. 1, litra a) - styresignal Det har hidtil været opfattelsen, at tiltale efter arbejdsmarkedsfondslovens § 18 alene kan rejses sammen med skattekontrollovens § 13, idet gerningsindholdet i begge bestemmelser efter deres ordlyd betinger en handling.
 Østre Landsret har i dommene refereret i TfS 1999.865, SKM2006.520.ØLR, SKM2008.508.ØLR og SKM2008.235.ØLR (hvor der blev nedlagt påstand om overtrædelse af skattekontrollovens § 16 og arbejdsmarkedsbidragslovens § 18, stk. 1, litra a)) skabt et retsligt grundlag for, at en passiv accept af et urigtigt beregningsgrundlag for arbejdsmarkedsbidrag kan straffes, selvom strafansvaret for overtrædelse af arbejdsmarkedsfondsloven betinger en handling i form af afgivelse af urigtige eller vildledende oplysninger.
Der skal fremover, 1. i sager, som skal indbringes for domstolene, fremsættes en anmodning til anklagemyndigheden om, a) at der ved tiltale for overtrædelse af skattekontrollovens § 16, stk. 3, også skal nedlægges påstand om overtrædelse af arbejdsmarkedsfondslovens § 18, stk. 1, litra a) efter en analogi af skattekontrollovens § 16, hvis arbejdsmarkedsbidrag er unddraget i forbindelse med den passive accept af bidragsgrundlaget, og hvis der er forsæt til unddragelsen, eller b) at der ved tiltale for overtrædelse af skattekontrollovens § 16, stk. 2, hvor der ikke kan føres bevis for forsætlig unddragelse, men hvor forholdet må anses for at have en ikke ringe grovhed, også skal nedlægges påstand om overtrædelse af arbejdsmarkedsfondslovens § 18, stk. 1, litra a) efter en analogi af skattekontrollovens § 16, hvis arbejdsmarkedsbidrag er unddraget i forbindelse med den passive accept af bidragsgrundlaget.
Der henvises til det i Processuelle regler afsnit R.2.1.1. og afsnit R.5.4.2. anførte om at gøre ansvar gældende efter skattekontrollovens § 16, stk. 2, 2. fastsættes en bøde for overtrædelse af begge bestemmelser på samme måde som nævnt ovenfor under 1a) og 1b) i sager, der kan sluttes administrativt med et bødeforelæg.
 Dette styresignal ophæves den 15. juli 2009.
