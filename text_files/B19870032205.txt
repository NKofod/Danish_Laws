 I henhold til §§ 2 og 3 i lov om statens overtagelse af de sociale  

 højskoler i København, Århus, Odense og Esbjerg, jf. lovbekendtgørelse nr.  

 177, af 20. marts 1987 og § 2 og § 3 a i lov om adgangsregulering ved  

 videregående uddannelser, jf. lovbekendtgørelse nr. 742 af 31. oktober 1986,  

 fastsættes:
 Kapitel 1. Adgangsgrundlag (betingelser med hensyn til eksamen m.v.).
 Kapitel 2. Optagelsesområder.
 Kapitel 3. Særlige bestemmelser om optagelse under adgangsbegrænsning.
 Kapitel 4. Fremgangsmåden ved ansøgning og optagelse.
 Kapitel 5. Klage, dispensation m.v.
 Kapitel 6. Ikrafttræden m.v.
Adgangsgrundlag (betingelser med hensyn til eksamen m.v.) § 1.  Ved socialrådgiveruddannelsen på de sociale  

 højskoler optages ansøgere med mindst 9 måneders erhvervsarbejde, som  

 har bestået en af følgende eksaminer m.v.:
 1. Studentereksamen (herunder færøsk  

 studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen).
 3. Højere handelseksamen.
 4. Aflagte prøver under højere forberedelseseksamen  

 (herunder færøsk og grønlandsk højere forberedelseseksamen) i dansk, engelsk,  

 samfundsfag og matematik som fællesfag med karakteren 6 eller derover i hvert  

 fag, jf. stk. 3.
 5. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der er bedømt  

 som sammenlignelige med et dansk adgangsgivende grundlag til uddannelsen, jf.  

 dog § 10.
 6. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen som nævnt under  

 nr. 1-3.
 Stk. 2.  Erhvervsarbejdet, der er nævnt som  

 adgangsgrundlag i stk. 1, skal opfylde betingelserne i § 6.
 Stk. 3.  Hvor der ved optagelse på grundlag af stk. 1,  

 nr. 4, for et fællesfag under højere forberedelseseksamen gives flere  

 karakterer, uden at disse karakterer sammenregnes til een karakter, skal  

 summen af karaktererne i hvert fag være mindst 6 gange karakterernes antal.  

 Karakteren for et fællesfag kan erstattes af karakteren for samme fag som  

 tilvalgsfag.
 Stk. 4.  Ved optagelse på grundlag af stk. 1, nr. 5 og  

 6, kan højskolen forlange en prøve i dansk bestået inden optagelsen.
 § 2.  De sociale højskoler kan ved særlig tilladelse  

 give adgang til socialrådgiveruddannelsen for ansøgere, som ikke har bestået  

 de eksaminer m.v., der er nævnt i § 1, stk. 1, men som skønnes at have de  

 nødvendige forudsætninger for at gennemføre uddannelsen (jf. dog kapitel 3 om  

 optagelse under adgangsbegrænsning).
 Stk. 2.  Tilladelse efter stk. 1 kan betinges af, at  

 ansøgeren før optagelse - eller inden en vis tid efter - består en eller  

 flere supplerende prøver.
 Stk. 3.  En tilladelse efter stk. 1 omfatter kun  

 socialrådgiveruddannelsen ved den pågældende højskole.
Optagelsesområder § 3.  Undervisningsministeren fastsætter hvert år  

 antallet af optagelsespladser ved hver højskole på grundlag af, dels  

 udtalelser fra de sociale højskoler og Det Faglige Landsudvalg for de  

 Samfundsvidenskabelige og Sociale uddannelser, dels foreliggende  

 arbejdsmarkedsprognoser for langvarigt uddannede.
 Stk. 2.  Hver højskole er eet optagelsesområde.
 Stk. 3.  Optagelse sker særskilt ved hvert  

 optagelsesområde.
Særlige bestemmelser om optagelse under  

 adgangsbegrænsning § 4.  Hvis antallet af ansøgere, der kan optages efter  

 kapitel 1, overstiger antallet af optagelsespladser ved et optagelsesområde,  

 opdeles pladserne i to grupper for ansøgerkategorierne i §§ 5 og 8.  

 Undervisningsministeren fastsætter hvert år gruppernes størrelse.
Hvis  

 antallet af optagelsespladser i gruppe II ikke kan besættes fuldt ud med  

 ansøgere i vedkommende ansøgerkategori, flyttes de overskydende  

 optagelsespladser til gruppe I.
 § 5.  Optagelsespladserne i gruppe I tildeles  

 ansøgere med adgangsgrundlag efter § 1, hvori der indgår en af de eksaminer  

 m.v., der er nævnt i § 1, stk. 1, nr. 1-4 og 6, som ikke har kandidateksamen  

 eller magisterkonferens fra en højere uddannelsesinstitution, jf. § 8.  

 Optagelse i gruppe I sker efter faldende pointstal.
 Stk. 2.  Der kan i alt højst opnås 6 points, der gives  

 efter følgende regler:
For at eksamensgennemsnittet skal kunne anvendes som optagelseskvotient,  

 må der normalt ikke være overført mere end 3 fag fra anden uddannelse uden  

 karakterer på eksamensbeviset.
I karaktergennemsnittet indgår de karakterer,  

 der medregnes ved afgørelsen af, om den adgangsgivende eksamen efter § 1,  

 stk. 1, nr. 1-3, er bestået.
For de 4 hf-fag beregnes gennemsnittet på  

 grundlag af en karakter i hvert fag, jf. § 1, stk. 3. Karaktergennemsnittet  

 beregnes med 1 decimal.
 Stk. 3.  Pointsgivningen foretages af højskolen.
 § 6.  Erhvervsarbejde i henhold til § 1, stk. 1 og §  

 5, stk. 2, nr. 2 godkendes således:
 Stk. 2.  Erhvervsarbejdet skal i øvrigt opfylde følgende  

 betingelser:
 Stk. 3.  I erhvervsarbejdet kan indgå:
 Stk. 4.  Erhvervsarbejde som led i et formaliseret  

 uddannelsesforløb kan ikke godkendes.
Stk. 5.  Ansøgere kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, jf. § 1, stk. 1, nr. 1-3, 5 og 6, medmindre de var fyldt 20 år på  

 arbejdstidspunktet.
Dette gælder dog ikke deltagere i aftenstudenterkurser,  

 enkeltfagskurser til højere forberedelseseksamen, handelsskolernes  

 statskontrollerede enkeltfagskurser og lignende.
 § 7.  Hvis flere ansøgere til en social højskole har  

 samme pointstal, og de ikke alle kan optages inden for antallet af  

 optagelsespladser i gruppe I, optages en ældre ansøger før en yngre, jf. dog  

 stk. 2.
 Stk. 2.  Bestemmelsen i stk. 1 om, at en ældre ansøger  

 optages før en yngre, anvendes ikke i de tilfælde, hvor den ville medføre, at  

 ansøgere på 25 år eller derover blev afvist til fordel for ældre ansøgere.  

 Blandt de ansøgere med samme pointstal, der inden 1. september i det år, hvor  

 de søger at blive optaget, vil være 25 år eller derover, trækkes der i stedet  

 lod om de ledige pladser.
 § 8.  Optagelsespladserne i gruppe II tildeles  

 følgende:
a.
Ansøgere, der har fået særlig tilladelse efter § 2 (dispensater).
b.
Ansøgere med adgangsgrundlag efter § 1, stk. 1, nr. 1-4, som også har  

 kandidateksamen eller magisterkonferens fra en højere uddannelsessituation.
c.
Ansøgere med adgangsgrundlag efter § 1, stk. 1, nr. 5.
 Stk. 2.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe II, optages  

 der blandt de pågældende ansøgere efter højskolens bestemmelse.
 Stk. 3.  Selv om antallet af ansøgere, der kan optages  

 efter stk. 1, ikke overstiger antallet af optagelsespladser i gruppe II,  

 optages de ansøgere, der er nævnt i stk. 1, litra b og c, efter højskolens  

 bestemmelse.
 § 9.  Ansøgere, der ikke er danske statsborgere, kan  

 kun optages, hvis de i henhold til traktat har ret til at blive optaget på  

 lige fod med danske statsborgere (visse EF-statsborgere under nærmere  

 betingelser) eller har en særlig tilknytning til Danmark (ud over eventuelt  

 ophold for at tage dansk adgangsgivende eksamen) jf. nærmere § 10. De optages  

 sådan:
 1. Gruppe I:
a.
Ansøgere med dansk eksamen m.v. efter § 1, stk. 1, nr. 1-4.
b.
Ansøgere med udenlandsk eksamen efter § 1, stk. 1, nr. 5 og 6, hvis  

 deres lands statsborgere i henhold til traktat er ligestillet med danske  

 (visse EF-statsborgere under nærmere betingelser). Har ansøgerne også  

 kandidateksamen eller magisterkonferens fra en højere uddannelsesinstitution,  

 optages de dog gennem gruppe II.
 2. Gruppe II:
 Øvrige adgangsberettigede ansøgere.
Stk. 2.  Selv om der er ubesatte optagelsespladser i  

 gruppe II, kan der (under adgangsbegrænsning) kun optages et samlet antal  

 ansøgere uden dansk statsborgerskab i grupperne I og II, der ikke overstiger  

 10 pct. af det samlede antal optagelsespladser.
De ansøgere, der er nævnt i  

 stk. 1, nr. 1, litra b (visse EF-statsborgere), og ansøgere, som er omfattet  

 af §§ 7 og 8 i udlændingeloven (flygtninge), medregnes ikke i de 10 pct.
§ 10.  De sociale højskoler nedsætter sammen med de  

 andre institutioner under den koordinerede tilmelding, som har tilsvarende  

 bestemmelser, et fælles nævn.
Nævnet bedømmer udenlandske eksaminer og  

 vurderer ikke-danske ansøgeres tilknytning til Danmark.
Fremgangsmåden ved ansøgning og optagelse § 11.  Der optages studerende ved de sociale højskoler  

 een gang om året.
De optagne begynder studiet enten pr. 1. september eller  

 pr. 1. februar.
Fordelingen sker ved optagelsen, og der tages så vidt muligt  

 hensyn til de optagnes ønske om begyndelsestidspunkt.
Stk. 2.  Der foretages en koordinering af tilmeldings-  

 og optagelsesproceduren ved de sociale højskoler og andre videregående  

 uddannelsesinstitutioner.
Direktoratet fastsætter særlige regler herom.
Særlige ansøgnings- og svarfrister § 12.  Følgende ansøgere skal inden den 15.  

 marts i det år, hvor optagelse søges, indsende en foreløbig ansøgning til  

 vedkommende højskole(r) med redegørelse og dokumentation for deres  

 kvalifikationer:
a.
Ansøgere med adgangsgrundlag efter § 1, stk. 1, nr. 5 og 6.
b.
Ansøgere, der søger om adgang til uddannelsen ved særlig tilladelse  

 efter § 2 (dispensater).
c.
Ansøgere, som har dansk adgangsgrundlag efter § 1, stk. 1, nr. 1-4, men  

 som ikke har dansk statsborgerskab eller er ligestillede med danske  

 statsborgere, jf. § 9.
 Stk. 2.  Inden udgangen af maj giver den eller de  

 pågældende højskoler ansøgerne meddelelse om, enten at de ikke kan optages på  

 det foreliggende grundlag, eller at de - eventuelt efter at have bestået  

 bestemte prøver - har adgang til uddannelsen, men at optagelse afhænger af de  

 særlige bestemmelser, der gælder om optagelse, når der er flere ansøgere end  

 optagelsespladser, jf. kapitel 3.
 Forhåndsgodkendelse af erhvervsarbejde m.v.
§ 13.  Ansøgerne skal have erhvervsarbejde og  

 eventuelt højskoleophold m.v. godkendt, inden ansøgning om optagelse sendes  

 til højskolerne.
Ansøgning om godkendelse skal indsendes til Københavns,  

 Aarhus eller Odense Universitet eller til Aalborg Universitetscenter.
Fristen  

 for ansøgning om forhåndsgodkendelse er 1. juni, men når der foreligger  

 særlige forhold i forbindelse med en overskridelse af fristen, kan  

 godkendelsesinstitutionerne behandle en anmodning om godkendelse efter denne  

 frist.
Godkendelse gives ved en godkendelsesattest, der også omfatter  

 tidligere godkendt erhvervsarbejde og eventuelt højskoleophold m.v.  

 Institutionen afgiver svar senest den 22. juni.
Stk. 2.  Erhvervsarbejdet og eventuelt højskoleophold  

 m.v. skal dokumenteres over for godkendelsesinstitutionen som angivet i § 6,  

 stk. 2 nr. 3, og stk. 3 nr. 3. Godkendelse for arbejde m.v. i juni måned skal  

 ske på grundlag af en foreløbig dokumentation.
Endelig dokumentation kan  

 kræves fremlagt senere.
Eventuelle tidligere godkendelsesattester vedlægges.
 Stk. 3.  Når erhvervsarbejde og eventuelt højskoleophold  

 m.v. een gang er godkendt, kan godkendelsesattesten anvendes som  

 dokumentation for erhvervsarbejde og eventuelt højskoleophold efter § 6 ved  

 senere ansøgning om optagelse på institutioner under den koordinerede  

 tilmelding.
Almindelig ansøgningsfrist § 14.  Ansøgere skal i det år, hvor optagelse søges,  

 indsende et særligt ansøgningsskema til den højskole, de søger optagelse ved.  

 Ansøgningsskemaet skal være højskolen i hænde inden den 1. juli kl.  

 12.00. Ansøgere, der søger optagelse ved flere sociale højskoler eller  

 ved een eller flere højskole(r) og ved andre uddannelsesinstitutioner under  

 den koordinerede tilmelding, skal indsende et ansøgningsskema til hver af de  

 pågældende uddannelsesinstitutioner.
Der skal på hvert ansøgningsskema  

 angives en prioritering af alle de ønskede optagelsesområder m.v.. Det  

 højeste antal optagelsesområder m.v., der kan søges af den enkelte ansøger,  

 skal fremgå af skemaerne.
 Stk. 2.  Med ansøgningsskemaet indsendes dels  

 dokumentation for adgangsgrundlaget (eksamensbeviser m.v., særlig tilladelse  

 efter § 2), dels et eksemplar af godkendelsesattesten efter § 13 og dels  

 dokumentation for eventuelt højskoleophold m.v. eller udlandsophold, jf. § 5,  

 stk. 2, nr. 4. Der må kun medsendes een godkendelsesattest, jf. § 13, stk. 1.
Stk. 3.  Dokumentationen for adgangsgrundlaget indsendes  

 i kopi.
Hvis optagelse søges flere steder, skal dokumentationen sendes til  

 alle institutionerne.
Original dokumentation kan kræves forevist efter  

 optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema til den højest prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jf. stk. 1. Prioriteringsskemaet skal indsendes, selv om  

 ansøgeren kun søger optagelse ved een uddannelsesinstitution eller eet  

 optagelsesområde.
 Stk. 5.  Ansøgningsskemaer, prioriteringsskemaer og  

 vejldningsmateriale udleveres af uddannelsesinstitutionerne.
Svarfrist § 15.  Senest den 28. juli giver de sociale højskoler  

 meddelelse til de ansøgere, der optages på højskolen, herunder om det  

 tidspunkt, hvor de skal begynde uddannelsen.
 Stk. 2.  Til de ansøgere, der ikke kan optages ved nogen  

 af de søgte optagelsesområder, sender sekretariatet for den koordinerede  

 tilmelding (Tilmeldingssekretariatet) meddelelse herom.
 Sygeeksamen m.v.
§ 16.  Ansøgere, der skal til sygeeksamen, eller  

 ansøgere, der afslutter eksamen i eksamensterminen ved optagelsen, men som  

 ikke pr. 1. juli har modtaget deres endelige eksamensbevis, skal indsende  

 ansøgnings- og prioriteringsskemaer inden for fristen i § 14, stk. 1, med en  

 foreløbigt beregnet eksamenskvotient.
Sådanne ansøgere får ikke svar inden  

 for fristen i § 15, men skal snarest efter sygeeksamen m.v. indsende  

 eksamensbeviset til den eller de søgte institutioner.
Ansøgerne optages  

 derefter på det højest prioriterede optagelsesområde m.v., hvor ansøgere med  

 tilsvarende antal points m.v. har kunnet optages.
Sådanne ansøgere kan  

 optages uden for det fastsatte antal optagelsespladser.
Optagelse på ledige pladser § 17.  Optagelsespladser, der er ledige pr. 28. juli,  

 kan søges indtil 15. august uanset ansøgningsfrister.
Højskolerne er  

 berettiget til at lukke for yderligere optagelse efter 15. august.
Stk. 2.  Ansøgerne optages i den rækkefølge, hvori  

 ansøgningerne modtages.
Dog betragtes alle ansøgninger, der er modtaget  

 senest 8. august, som modtaget samme dag.
 Stk. 3.  Kan ikke alle ansøgere optages, og er  

 ansøgningerne indkommet samme dag, optages en ældre ansøger før yngre.
 Stk. 4.  Fra 15. august til 1. september kan højskolerne  

 optage ansøgere på ledige pladser, hvis det er foreneligt med den planlagte  

 undervisning m.v.
 Stk. 5.  Efter 1. september bør højskolerne kun optage  

 ansøgere på ledige pladser, hvis det skønnes, at ansøgerne kan følge  

 undervisningsplanen inden for normale tidsrammer.
Kapital 5 Klage, dispensation m.v.
§ 18.  Klager over en højskoles afgørelser i henhold  

 til denne bekendtgørelse indgives til højskolen.
Hvis en klage ikke tages til  

 følge, og klageren fastholder klagen, videresender højskolen klagen - bilagt  

 en udtalelse - til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag afgørelsen er meddelt den pågældende.
§ 19.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra højskolen, inden  

 der træffes afgørelse.
 Stk. 2.  Ansøgninger om dispensation skal - hvor det er  

 muligt - vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade højskolen at  

 dispensere fra bekendtgørelsens bestemmelser inden for nærmere angivne  

 rammer.
 § 20.  Direktoratet kan som led i forsøg fravige denne  

 bekendtgørelse.
 § 21.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 22.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 Stk. 2.  Bekendtgørelse nr. 380 af 29. juli 1983 om  

 optagelse ved socialrådgiveruddannelsen på de sociale højskoler ophæves.
