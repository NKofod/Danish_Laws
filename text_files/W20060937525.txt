Det fremgår af de Vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale.
Pressenævnet fandt,  

 at  

 den omtalte Tønder-sag var af en sådan offentlig interesse, at der var belæg  

 for at skrive artiklen vedrørende samme.
Det fremgår videre af de Vejledende regler  

 for god presseskik, at det enkelte menneske har krav på beskyttelse af sin  

 personlige anseelse.
Pressenævnet fandt, at det trods gengivelse af klagerens  

 nationalitet, initialer, by og erhvervsmæssige tilhørsforhold, ikke  

 umiddelbart  

 ville være muligt at identificere ham af andre end den kreds, der i forvejen  

 kendte til sagen, og Nævnet udtalte ikke kritik af det bragte.
Kendelse  

 fra Pressenævnet i sag 2006-6-316 [K] har ved advokat Erik  

 Steen Boe klaget til Pressenævnet over en artikel den 6. marts 2006 i Ekstra  

 Bladet, idet han mener, at god presseskik er tilsidesat.
1. Sagsfremstilling Ekstra Bladet bragte den 6.  

 marts 2006 under overskriften  

  

 Syv  

 tyrkere i politiets søgelys  

  

 og underoverskriften  

  

 Ekstra Bladet afslører listen af tyrkere, som er på politiets liste  

 over mistænkte i sexsagen fra Tønder  

  

 følgende artikel:
 Mindst syv tyrkere fra Syd-  

 og Sønderjylland står nu på politiets liste over mistænkte i sexsagen fra  

 Tønder.
 Allerede for et halvt år  

 siden fik politiet en liste med tyrkernes navne af den mand, som i første  

 omgang anonymt gav politiet i Tønder et tip om det gruopvækkende misbrug af  

 den  

 lille pige og hendes lillesøster.
Indtil nu sidder 13 fængslet  

 i sagen  heraf er de tre allerede dømt.
Flere anholdelser er på vej.
 Nu kan Ekstra Bladet afsløre,  

 at fem af de syv mistænkte tyrkere er i familie med den 37-årige tyrkiske  

 forretningsmand fra Esbjerg, som har siddet fængslet i sagen siden 16.  

 november  

 sidste år.
 Det var denne  

 forretningsmand, der angiveligt kørte på adskillige sexbesøg i Tønder med sin  

 minibus  

 fyldt med halvdrukne, liderlige familiemedlemmer og venner.
Ingen af de syv tyrkere på  

 listen er tilsyneladende sigtede i sagen.
De har angiveligt heller ikke være  

 anholdt.
Drak tæt i baglokalet Kriminalinspektør Hans  

 Hessellund fra Tønder Politi ønsker ikke at kommentere, om politiet er  

 begyndt  

 at efterforske den tyrkiske del af den store sag, eller hvornår det eventuelt  

 sker.
- Vi udtaler os konsekvent  

 ikke om efterforskningen, siger kriminalinspektøren Ifølge Ekstra Bladets  

 oplysninger mødtes en større kreds af tyrkere i juli og august sidste år  

 adskillige  

 gange i baglokalet i den tyrkiske forretningsmands virksomhed i Esbjerg.
 Det var netop i disse to  

 måneder, at den 10-årige pige gang på gang blev sexmisbrugt af en lang række  

 udlændinge.
Der blev drukket tæt i  

 baglokalet.
En af de ting, som politiet givetvis vil interessere sig for, er  

 om  

 de i samlet flok drog til Tønder og misbruge pigen.
Det var bestemt ikke hvem som  

 helst, som deltog i de vilde drukfester.
To af de faste gæster var nemlig  

 srilankaneren P.S. og tyrkeren F.K., som kom kørende fra Sønderjylland med  

 bil  

 eller tog.
Den tyrkiske forretningsmand  

 havde altid tusindvis af kroner på sig i kontanter.
Ofte mellem 30.000 og  

 60.000 kroner.
Han var vennernes ven og betalt uden at kny for både  

 drikkevarer  

 og skæg og ballade på vilde byture.
P.S. er for længst anholdt og  

 buret inde.
Det samme er den tyrkiske forretningsmand. Samme dag bragte Ekstra  

 Bladet under overskriften  

  

 I familie med  

 hinanden  

  

 et mindre persongalleri.
Ved siden af teksten omhandlende de  

 forskellige personer er der indsat fotografier, herunder et af klageren, hvor  

 ansigterne er sløret.
Af teksten fremgår følgende:
   

  

 H.Ö.
Han er i familie med den  

 fængslede tyrkiske forretningsmand fra Esbjerg.
Han bor i Sønderjylland.
Har  

 ofte besøgt forretningsmanden  blandt andet for at låne penge af ham.  

 Har  

 formentlig kun deltaget i drukfesterne en gang.
Har arbejdet i  

 fødevarebranchen. 2. Parternes synspunkter Advokat Erik Steen Boe har  

 anført, at det er i strid med god presseskik at bringe fotografi, tekst og  

 navneinitialer vedrørende [K], idet det gør identifikation mulig.
 Advokaten har videre anført,  

 at det er en krænkelse af privatlivets fred at beskylde [K] for at være  

 indblandet i sagen uden, at der foreligger nogle beviser herfor, og at hans  

 klient endvidere har afvist enhver relation til sagen.
 Ekstra Bladet har anført, at  

 Tønder-sagen har offentlighedens interesse.
 Ekstra Bladet har videre  

 anført, at avisen har udvist fornødent hensyn til personernes identitet ved  

 at  

 lade dem optræde på slørede fotografier, ligesom person- og bynavne er  

 udeladt.  

 Ekstra Bladet har endvidere anført, at der i dansk presse er tradition for at  

 anvende initialer.
Ekstra Bladet har endelig  

 anført, at artiklen og overskriften Syv tyrkere i politiets  

 søgelys alene  

 oplyser, at yderligere syv tyrkere fra det sydlige Jylland var genstand for  

 politiundersøgelse.
Ekstra Bladet afviser, at avisen dømmer de pågældende.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
 Det fremgår af de Vejledende  

 regler for god presseskik, at meddelelser, der kan krænke privatlivets fred,  

 skal undgås, medmindre klar almen interesse kræver offentlig omtale.  

 Pressenævnet finder, at den omtalte Tønder-sag er af en sådan offentlig  

 interesse, at der var belæg for at skrive artiklen vedrørende samme.
Det fremgår videre af de  

 Vejledende regler for god presseskik, at det enkelte menneske har krav på  

 beskyttelse af sin personlige anseelse.
Pressenævnet finder, at det trods  

 gengivelse af klagerens nationalitet, initialer, by og erhvervsmæssige  

 tilhørsforhold, ikke umiddelbart vil være muligt at identificere ham af andre  

 end den kreds, der i forvejen kender til sagen, og Nævnet udtaler ikke kritik  

 af det bragte.
 Afgjort den 14. juni 2006.
