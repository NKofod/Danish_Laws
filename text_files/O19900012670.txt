Resumé A klagede over, at en rabatordning, som er indgået mellem rigspolitichefen  

 og Falcks Redningskorps vedrørende transport af motorkøretøjer, som fjernes  

 ved politiets foranstaltning, ikke kommer ejerne af de implicerede  

 motorkøretøjer  

 til gode.
Ombudsmanden henviste til færdselslovens § 123, stk. 2, 2. pkt.,  

 hvorefter de af politiet afholdte udgifter i disse tilfælde påhviler føreren  

 af  

 motorkøretøjet.
Efter ombudsmandens opfattelse er der hverken i loven eller  

 forarbejderne til denne holdepunkter for en ordning, hvorefter politiet kan  

 pålægge føreren eller ejeren af et motorkøretøj større udgifter til  

 køretøjets  

 borttransport end de rent faktisk afholdte.
En sådan ordning ville have  

 væsentlige lighedspunkter med den situation, at politiet pålagde føreren  

 eller  

 ejeren af et køretøj et gebyr ud over de af politiet faktisk afholdte  

 udgifter  

 til fjernelse af køretøjet.
Det er fast antaget, at opkrævning af et gebyr  

 kræver udtrykkelig lovhjemmel.
Under hensyn hertil henstillede ombudsmanden  

 til  

 Justitsministeriet at tilvejebringe den fornødne lovhjemmel for den bestående  

 rabatordning (f.eks. i form af hjemmel til at opkræve et supplerende gebyr)  

 eller ændre den gældende ordning, således at rabatten kommer de personer til  

 gode, der skal refundere politiets udgifter ved transporten. (J. nr.  

 1989-324-611).
 Politiets opkrævning af udgifter til Falcks Redningskorps'  

 bortfjernelse af biler.
 A klagede over Justitsministeriets besvarelse af en klage, A  

 havde indgivet til Justitsministeriet over en rabatordning, som er indgået  

 mellem rigspolitichefen og Falcks Redningskorps vedrørende transport af  

 køretøjer, som fjernes ved politiets foranstaltning.
 Det fremgik af sagen, at A klagede til Justitsministeriet over,  

 at den forannævnte rabatordning ikke kommer ejerne af de implicerede  

 motorkøretøjer til gode.
 I anledning af A's skrivelse indhentede Justitsministeriet en  

 udtalelse fra rigspolitichefen, der  

 bl.a. anførte følgende:
 "...
 I den anledning kan det oplyses, at politiet siden 1960, med  

 henblik på at undgå at binde unødigt mange politimæssige ressourcer til  

 transportopgaver m.m., har haft en overenskomst med Falcks Redningskorps, om  

 at politiet kan anmode Falck om bistand til løsning af opgaver, som naturligt  

 falder inden for selskabets arbejdsområde.
På baggrund af udviklingen siden den oprindelige aftales  

 indgåelse blev der i begyndelsen af 80'erne optaget forhandlinger om  

 indgåelse  

 af en landsdækkende aftale.
Uensartede priser og betydelige udgifter for  

 politiet, samt behovet for et stående beredskab og en hurtig effektuering af  

 politiets rekvisitioner, var baggrunden for ønsket om en ny overenskomst.
 Forhandlingerne resulterede i, at der i 1983 blev indgået en  

 generel hovedaftale, hvorefter Falcks Redningskorps tilbyder at yde politiet  

 en  

 sådan hjælp, som naturligt falder ind under korpsets arbejdsområder.  

 Herudover  

 blev der indgået særaftaler om transport af lig, transport af biler og  

 motorcykler samt transport af hittegodscykler og -knallerter.
 Ved indgåelse af aftalerne opnåedes en reduktion af udgifterne  

 til Falck, idet Falcks Redningskorps på visse af de ydede assistancer yder en  

 kvantumsrabat på 15%. Ifølge aftalerne, der er anmeldt over for  

 Monopoltilsynet, ydes rabatten på grundlag af det samlede beløb, som politiet  

 i  

 et kalenderår har betalt for ydede assistancer.
 Det bemærkes, at politiets årlige omsætning med Falcks Redningskorps,  

 for så vidt angår de rabatberettigede assistancer, udgør godt 8 mio. kr.
Ifølge aftalen om transport af biler og motorcykler udskriver  

 Falcks Redningskorps en regning til politiet efter de til enhver tid gældende  

 takster.
Politiet hæfter således som rekvirent for beløbets betaling over for  

 Falcks Redningskorps, og først når de retslige forhold omkring den  

 rekvirerede  

 assistance er afklaret, er det muligt endeligt at afgøre hvem, der skal  

 afholde  

 udgiften.
Hvis Falcks Redningskorps imidlertid i forvejen er kontraktligt  

 forpligtet til at yde den begærede assistance, fremsendes dog ingen regning  

 til  

 politiet.
Såfremt bilejerne har abonnement hos et andet redningsselskab, vil  

 politiet efter anmodning benytte dette selskab.
Såfremt politiet har udlagt beløbet, påhviler det politiet efterfølgende  

 at søge beløbet indfordret hos bilejeren.
Erfaringsmæssigt viser  

 indfordringerne sig dog i en række tilfælde resultatløse, hvorfor politiets  

 samlede udgifter til borttransport af køretøjer overstiger de refunderede  

 udgifter.
 Sammenfattende er det Rigspolitichefens vurdering, at de  

 indgåede aftaler på en god og økonomisk forsvarlig måde sikrer, at politiets  

 rekvisitioner effektueres hurtigt, ligesom publikum ikke påføres unødige  

 udgifter, idet eventuelle abonnementsordninger tilgodeses.
..." I skrivelsen til A anførte Justitsministeriet afslutningsvis  

 følgende:
 "...
Ligesom rigspolitichefen finder Justitsministeriet, at ordningen  

 bedst muligt tilgodeser de forskellige, relevante hensyn.
Dette gælder  

 således  

 hensynet til muligheden for hurtigt og effektivt at kunne få bortfjernet  

 sådanne køretøjer, og hensynet til at motorkøretøjernes ejer m.v. ikke  

 påføres  

 unødvendige udgifter og i øvrigt økonomisk stilles bedst muligt i forbindelse  

 med fjernelsen af et sådant køretøj.
Den særlige rabat på 15%, som udbetales  

 fra Falcks side - og som fastsættes samlet på baggrund af den årlige totale  

 rekvisition af bistand hos Falck - må ses i sammenhæng med, at politiet i  

 vidt  

 omfang ikke kan få dækket de udlagte udgifter til fjernelse af  

 motorkøretøjer,  

 og i et sådant omfang, at politiets opgaver inden for det omhandlede område  

 økonomisk set samlet er underskudsgivende.
Efter Justitsministeriets  

 opfattelse  

 vil det derfor ikke være muligt eller i øvrigt rimeligt, at den pågældende  

 rabatordning i forhold til politiet gav sig udslag i en billigere pris over  

 for  

 de enkelte ejere m.v. af bortfjernede motorkøretøjer." I A's skrivelse til mig præciserede han sin klage i følgende to  

 punkter:
 "1) Kan det være rigtigt som rigspolitichefen påstår, at  

 mængden af uerholdelige beløb for borttransport af biler overstiger rabatten  

 (ca. 15%)? Det fremgår ikke af Justitsministeriets brev, om man tror på denne  

 påstand i Justitsministeriet.
2) Er det lovligt, at politiet opkræver mere af den enkelte bilist,  

 end transporten af netop vedkommendes bil har kostet?" I en udtalelse til mig i anledning af A's klage henholdt  

 rigspolitichefen sig til sin forannævnte udtalelse til Justitsministeriet og  

 anførte bl.a. følgende:
 "...
 Rigspolitichefen kan i tilslutning hertil oplyse, at rabatten  

 til politiet ydes på baggrund af politiets samlede ressourceforbrug.
Rabatordningen, der har karakter af en kvantumsrabat, har nærmere  

 sammenhæng med, at politiet, som rekvirent af assistancen, indestår for  

 betalingen og afregningen til redningskorpset.
Politiet har herved påtaget  

 sig  

 administrationen af ordningen, herunder at afholde de udgifter, der er  

 forbundet med inddrivelsen.
Det bemærkes i den forbindelse, at inddrivelsen  

 erfaringsmæssigt kan strække sig over en længere periode med en egentlig  

 retsforfølgning til følge, hvilket er forbundet med ikke ubetydelige udgifter  

 såsom rentetab, gebyrer m.m.
 Det bemærkes, at der ikke foreligger en samlet opgørelse, der  

 belyser i hvilket omfang udgifterne overstiger den ydede rabat, men det  

 skønnes  

 imidlertid at de beløb, som må anses for uerholdelige, overstiger de beløb,  

 der  

 udbetales i henhold til aftalen.
 Når hertil kommer, at den enkelte bilejer ikke stilles  

 anderledes end tilfældet ville være, hvis køretøjet var blevet  

 borttransporteret  

 uden politiets mellemkomst, er det Rigspolitichefens vurdering, at den  

 enkelte  

 bilejer ikke skal godskrives nogen del af den til Rigspolitichefen ydede  

 rabat.
..." Justitsministeriet har i en udtalelse til mig i anledning af A's  

 klage bl.a. anført følgende:
 "...
Det tilføjes, at rigspolitichefen over for Justitsministeriet  

 telefonisk har præciseret, at rabatten ydes på baggrund af politiets samlede  

 ressourceforbrug i årets løb, hvorfor politiet først ved årets udgang får  

 udbetalt den samlede rabat.
Det tilføjes, at rabatten i de senere år har  

 udgjort 15%.
Efter rigspolitichefens opfattelse vil det således være  

 uforholdsmæssigt ressourcekrævende efterfølgende at gennemgå samtlige sager  

 med henblik på i givet fald at udbetale et mindre beløb til den enkelte ejer  

 m.v. svarende til den forholdsmæssige del af rabatten." I en skrivelse til A udtalte jeg følgende:
 "Regler om politiets adgang til fjernelse og salg af  

 køretøjer er indeholdt i færdselslovens § 123.
 Færdselslovens § 123, stk. 1 og 2, har følgende indhold:
 "Politiet kan foranledige de nedenfor under nr. 1-3 nævnte  

 køretøjer fjernet, såfremt de henstår på et af færdselsloven omfattet område:
1) køretøj, der er henstillet i strid med gældende  

 bestemmelser om standsning eller parkering, 2) havareret eller i øvrigt defekt køretøj og 3) registreringspligtigt køretøj, der henstår uden  

 nummerplader.
Stk. 2. Køretøjet  

 bringes til den af politiet anviste opbevaringsplads, medmindre føreren eller  

 ejeren (brugeren) er til stede og straks fjerner køretøjet eller anviser  

 anden  

 opbevaringsplads.
De af politiet afholdte udgifter til transport og  

 opbevaring  

 påhviler føreren.
Er føreren ukendt, eller betaler han ikke efter påkrav,  

 hæfter tillige ejeren (brugeren) for betalingen, medmindre det godtgøres, at  

 føreren uberettiget var i besiddelse af køretøjet.
Beløbet kan inddrives ved  

 udpantning." Som det fremgår af færdselslovens § 123, stk. 2, 2. pkt., påhviler  

 de af politiet  

  

 afholdte  

  

 udgifter til  

 transport og opbevaring føreren.
Umiddelbart må bestemmelsen efter sin formulering forstås  

 således, at det er de af politiet  

  

 faktisk  

  

 afholdte udgifter, der påhviler føreren.
Der er efter min opfattelse hverken  

 i loven  

 eller i lovforarbejderne holdepunkter for en antagelse i retning af, at der  

 skulle bestå den fornødne hjemmel for en ordning, hvorefter politiet kan  

 pålægge føreren eller ejeren af et køretøj større udgifter til køretøjets  

 borttransport end de rent faktisk afholdte.
En sådan ordning ville have  

 væsentlige lighedspunkter med den situation, at politiet pålagde føreren  

 eller  

 ejeren af et køretøj et gebyr ud over de af politiet faktisk afholdte  

 udgifter  

 til fjernelse af køretøjet.
Det er fast antaget, at opkrævning af et gebyr  

 kræver udtrykkelig lovhjemmel, se herved f.eks.
Folketingets Ombudsmands  

 beretning, 1987.47, med henvisninger.
Rigspolitichefen og Justitsministeriet har henvist til, at den  

 oprettede ordning med Falck alene kan ses som en kompensation for de  

 udgifter,  

 politiet har afholdt, og at disse udgifter skønnes at overstige det beløb,  

 der  

 udbetales i henhold til rabatordningen med Falck.
Rigspolitichefen har  

 endvidere  

 henvist til, at rabatten til politiet ydes i forhold til politiets samlede  

 ressourceforbrug på årsbasis, og at det vil være uforholdsmæssigt  

 ressourcekrævende efterfølgende at gennemgå samtlige sager med henblik på i  

 givet fald at udbetale mindre beløb til den enkelte ejer svarende til den  

 forholdsmæssige del af rabatten.
 Efter min gennemgang af sagen er det min opfattelse, at der i  

 færdselslovens § 123 ikke er hjemmel til en ordning, hvorefter der opkræves  

 større beløb end de omkostninger, som politiet rent faktisk selv har afholdt.
