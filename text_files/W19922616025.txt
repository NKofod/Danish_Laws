Nævnet har inddraget stationens tilladelse til trådløst lokal-tv og  

 dermed den fastsatte sendetid på deling for kanalen med den begrundelse, at  

 stationen har indstillet sine trådløse udsendelser og udelukkende vil sende  

 via kabelanlæg.
Udvalget gav nævnet medhold i, at den omstændighed at klager  

 var ophørt med at sende trådløse udsendelser var tilstrækkeligt grundlag for  

 at inddrage klagers tilladelse vedr. trådløse udsendelser.
Udvalget fandt  

 derimod ikke at denne omstændighed var tilstrækkelig for at gribe ind i  

 klagers ret til at sende via kabel.
Udvalget gav derfor klager medhold i at  

 inddragelsen af sendetiden på den trådløse kanal ikke bør ske for den  

 resterende del af tilladelsesperioden.
Udvalget vedr.
Lokal Radio og TV har på sit møde den 9. oktober 1992  

 behandlet en klage af 22. juli fra Næstved Lokal TV, over afgørelse over  

 inddragelse af stationens sendetilladelse til lokal fjernsynsvirksomhed.  

 Afgørelsen er truffet af Lokalradio- og TV-nævnet for Næstved m.fl. kommuner  

 og meddelt i brev af 29. juni 1992. Udvalget vedr.
Lokal Radio og TV har  

 behandlet sagen på grundlag af følgende oplysninger: I brev af 29. juni 1992  

 begrunder nævnet afgørelsen med, at klager tidligere har orienteret nævnet  

 om, at stationen er udtrådt af samvirket for den trådløse sender, og at der  

 fra den 15. april 1992 alene sendes via kabelanlæg i Næstved.
Det anføres  

 endvidere, at med baggrund i en nedgang i antallet af tilladelseshavere på  

 kanalen, har nævnet fundet det nødvendigt at tage klagers tilladelse samt den  

 tidligere sendetidsfordeling på tv-kanalen op til overvejelse.
Det forhold,  

 at stationen alene sender i kabel, berettiger ifølge nævnet ikke længere  

 klager til at være omfattet af en sendetidsfordeling, der alene er fastlagt  

 for tilladelseshavere på den trådløse kanal.
Nævnet har i samme forbindelse  

 konstateret, at klager periodevis bryder ind i udsendelserne fra den trådløse  

 kanal i forbindelse med nedtagningen i kabelanlægget.
For at afklare  

 forholdet besluttede nævnet at inddrage klagers tilladelse til trådløst tv,  

 og i stedet for indskrænke tilladelsen til alene at gælde kabelbårent  

 lokal-tv for resten af indeværende tilladelsesperiode, der løber indtil 31.  

 december 1992. Nævnet oplyser endvidere, at man over for kabelejeren har  

 anbefalet, at der tildeles klager et tilsvarende antal sendetimer på en anden  

 kanal i anlægget.
I brev af 22. juli 1992 klager Næstved Lokal TV over  

 afgørelsen og anfører, at man siden 1987 har haft tilladelse til både  

 trådløst og kabelbårent tv, således at man efter aftale med de øvrige  

 tilladelseshavere på den trådløse kanal i skiftende perioder har sendt  

 herfra.
I de mellemliggende perioder er der udelukkende blevet sendt i  

 kabelanlæg.
Det understreges af klager, at den praksis ikke tidligere har  

 givet anledning til problemer i forhold til øvrige tilladelseshavere eller  

 ført til indsigelser fra nævnets side.
I forbindelse med en efterfølgende  

 ændret sendetidsfordeling har en ny tilladelseshaver imidlertid fået andel i  

 den sendetid på kanalen, som nævnet i 1990 tildelte klager.
Klager mener  

 hermed, at nævnet reelt har frataget stationen mulighederne for at sende  

 trådløst.
Med hensyn til de tekniske muligheder for at drive  

 programvirksomhed via kabel gør klager gældende, at kabelejeren kun har haft  

 mulighed for at stille en »S-kanal« til rådighed som erstatning for  

 den kanal, der tidligere blev delt med de øvrige tilladelseshavere til  

 trådløst tv.
I nævnets udtalelse af 20. august 1992 fastholdes begrundelsen  

 for inddragelsen, og det anføres endvidere, at en imødekommelse af klagers  

 ønske om fortsat at have en tilladelse, og dermed en andel i sendetiden på  

 den trådløse kanal, ville forudsætte en aftale mellem klager og den  

 tilladelseshaver, som nu benytter den trådløse sender, således at  

 kabelkanalen fortsat ville kunne forbeholdes klager i et afgrænset tidsrum.  

 En sådan aftale, har nævnet fået oplyst, har ikke kunnet opnås mellem de to  

 parter.
Nævnet anfører desuden, at afgørelsen er truffet i overenstemmelse  

 med de faktiske forhold omkring klagers sendeaktivitet for så vidt angår den  

 resterende del af tilladelsesperioden.
I øvrigt oplyser nævnet, at klager af  

 kabelejeren har fået adgang til at benytte en anden kanal, og at denne kanal  

 ikke er en af de såkaldte S-kanaler, som ikke kan modtages på alle  

 tv-apparater uden en særlig »converter«.
Det bemærkes dog, at det  

 på grund af anden anvendelse af kanalen ikke har været muligt at tildele  

 klager det samme sendetidspunkt.
Udvalget har ikke modtaget yderligere  

 kommentarer fra klager i sagen.
Klager har dog i brev af 2. august 1992  

 anmodet om at at lade en skriftlig besked fra kabelejeren indgå i sagens  

 akter, hvori det meddeles, at det af hensyn til opståede problemer med  

 udsendelse af lokal-tv i kabelanlægget, er fundet nødvendigt at tildele  

 klager en anden kanal i anlægget i et nærmere angivet tidsrum.
Udvalget vedr.  

 Lokal Radio og TV skal herefter udtale: Den omstændighed, at klager er ophørt  

 med at sende trådløst, har givet lokalradio- og tv-nævnet tilstrækkeligt  

 grundlag for at inddrage klagers tilladelse vedr. trådløse udsendelser.  

 Udvalget finder derimod ikke, at denne omstændighed er tilstrækkelig for også  

 at gribe ind i klagers ret til at sende via kabel.
Udvalget må derfor give  

 klager medhold i, at inddragelsen af sendetiden på den trådløse kanal ikke  

 bør ske for den resterende del af tilladelsesperioden.
Udvalget træffer  

 herefter følgende afgørelse: Der gives klager medhold i det anførte omfang.
