Resumé A's datter var blevet varetægtsfængslet ved anbringelse i såkaldt  

 fængslingssurrogat i en døgninstitution for børn og unge, der var godkendt i  

 henhold til bistandsloven.
Herefter opstod spørgsmålet om, hvorvidt A kunne  

 afkræves betaling for datterens ophold.
Afgørende var, om  

 betalingsspørgsmålet  

 skulle bedømmes efter bestemmelser i bistandsloven, hvorefter betaling kunne  

 kræves, eller i retsplejeloven, hvorefter betaling ikke kunne kræves.
 Den Sociale Ankestyrelse (DSA) anførte i sin afgørelse, at  

 betalingen af udgifterne med rette var henført under bistandslovens regler,  

 da  

 anbringelsen var besluttet af kommunen, og at retsplejelovens regler om  

 betaling af delinkventomkostninger ikke kunne medføre, at bistandslovens  

 regler  

 ikke skulle anvendes.
Ombudsmanden fandt, at anbringelsen var sket i henhold til  

 retsplejelovens regler.
Der var derfor ikke hjemmel til at pålægge A at  

 betale  

 for B's ophold i institutionen.
Ombudsmanden henstillede til DSA at overveje  

 spørgsmålet igen. (J. nr. 1990-642-064).
 Forældres betaling for barns ophold i fængslingssurrogat i  

 social institution.
 A klagede over en afgørelse,  

 som var truffet af Den Sociale Ankestyrelse den 29. marts 1990, hvorved  

 ankestyrelsen tiltrådte en afgørelse, som Amtsankenævnet for X Amt havde  

 truffet  

 den 3. august 1989. Efter denne afgørelse skulle A og hendes ægtefælle betale  

 i  

 alt 479 kr. for deres datter, B's, ophold i fængslingssurrogat for tiden 17.  

 februar til 24. februar 1989.
 Det fremgik af sagens akter,  

 at retten i Y-by den 17. februar 1989 afsagde kendelse om, at A's datter B  

 skulle varetægtsfængsles, dog således at B i stedet for fængsling skulle  

 anbringes i institutionen C eller D i en lukket afdeling.
B blev herefter anbragt i  

 institutionen D, som er en institution under Socialministeriet.
K Kommune  

 godkendte anbringelsen i henhold til bistandslovens § 33, stk. 1, nr. 3.
 Z Amtsråd godkendte ved skrivelse  

 af 21. februar 1989 B's anbringelse på D i henhold til Socialministeriets  

 bekendtgørelse nr. 885 om magtanvendelse m.v. i døgninstitutioner for børn og  

 unge og i døgnopholdssteder for børn og unge for flere end 4 personer, § 5,  

 stk. 3.
 Ved skrivelse af 28. februar  

 1989 meddelte K Kommune A, at kommunen havde fastsat forældrebetaling i  

 forbindelse  

 med B's ophold på D.
 A klagede til Amtsankenævnet  

 for X Amt over denne afgørelse.
 Ved fremsendelse af sagen til  

 Amtsankenævnet oplyste kommunen i skrivelse af 28. marts 1989, at man havde  

 lagt vægt på følgende forhold:
 "...
at, Retsplejelovens § 1008 ikke specielt omfatter unge  

 lovovertrædere, at, Retsplejelovens § 1008 ikke skønnes at frigøre  

 forældrene for deres forpligtelser, at, forældrene efter reglerne i bistandslovens § 6,  

 stk. 1 har forsørgelsespligt overfor datteren, at, der af bistandslovens § 100 fremgår, at forældre  

 betaler for børn og unges ophold uden for eget hjem efter regler, der  

 fastsættes  

 af Socialministeren.
at, disse regler nærmere er fastsat i  

 Socialministeriets bekendtgørelse nr. 861 af 11. december 1986, at, betalingsbekendtgørelsen ikke skelner til, hvad  

 der ligger til grund for etableringen af opholdet - bortset fra  

 bestemmelserne  

 i § 5, at, opholdet ikke er etableret af udprægede  

 behandlingsmæssige årsager, at, forældrene ikke skønnes omfattet af undtagelsesbestemmelserne  

 i bekendtgørelsens § 5, punkterne 1-5, hvorfor der ikke kan gives hel- eller  

 delvis betalingsfritagelse.
..." Ved skrivelse af 3. august  

 1989 tiltrådte Amtsankenævnet kommunens afgørelse, herunder kommunens  

 begrundelse.
 A påklagede sagen til Den  

 Sociale Ankestyrelse, som ved skrivelse af 29. marts 1990 tiltrådte  

 amtsankenævnets  

 afgørelse.
 Ankestyrelsen begrundede sin  

 afgørelse med, at betaling af udgifterne i forbindelse med B's anbringelse  

 på børne- og ungdomspensionen med rette var henført under bistandslovens  

 regler, idet anbringelsen havde fundet sted efter socialforvaltningens  

 bestemmelse.  

 Ankestyrelsen fandt ikke, at retsplejelovens regler om betaling af  

 delinkventomkostninger medførte, at bistandslovens bestemmelser om betaling  

 ved anbringelse af børn og unge i døgninstitution ikke skulle finde  

 anvendelse.
 A gjorde over for mig  

 gældende, at afgørelserne stred mod loven.
 Efter min gennemgang af sagen  

 udtalte jeg følgende i en skrivelse til A:
"Efter bistandslovens §  

 33, stk. 1, nr. 3, kan  

  

 kommunalbestyrelsen  

  

 sørge for, at et barn bliver anbragt uden for hjemmet.
Bistandslovens § 100  

 har følgende ordlyd:
"§ 100. Der betales for  

 opholdet efter regler, der fastsættes af socialministeren." Ved bekendtgørelse nr. 861 af  

 11. december 1986 (med senere ændringer) har socialministeren fastsat regler  

 om betaling for ophold i døgninstitution for børn og unge og for formidlet  

 døgnophold i opholdssteder for børn og unge. § 1, stk. 1, har følgende  

 ordlyd:
"§ 1. Anbringes børn og  

 unge under 18 år af det sociale udvalg uden for hjemmet i døgninstitution for  

 børn og unge eller i formidlet døgnophold, har forældrene pligt til at  

 bidrage  

 til udgifterne ved opholdet i forhold til indkomstgrundlaget.
Betalingen  

 fastsættes af det sociale udvalg efter reglerne i denne bekendtgørelse." Reglerne finder således  

 anvendelse, hvor et barn af  

  

 kommunalbestyrelsen  

  

 er anbragt uden for hjemmet efter bistandslovens regler.
Efter retsplejelovens § 1008  

 og lovbekendtgørelse nr. 744 af 6. november 1986 er en person, som berettiget  

 har været varetægtsfængslet, pligtig at erstatte det offentlige de nødvendige  

 udgifter, som er medgået ved sagens behandling.
Hertil henregnes bl.a.  

 udgifter  

 for forplejning under varetægtsfængsling.
Disse regler finder dog efter deres  

 ordlyd alene anvendelse på spørgsmålet om den fængslede persons  

 betalingspligt.
