Nr LSF 127 Forslag til Lov om ophævelse af lov om erstatning for skader ved  

 LSD-behandling og om ændring af ligningsloven Fremsat af sundhedsministeren (Ester Larsen) den 27. november 1991 Vedtaget ved tredjebehandling den 31. marts 1992 Lov nr. 240 af 08/04/1992 § 1 Lov nr. 219 af 23. april 1986 om erstatning for skader ved LSD-behandling  

 ophæves.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 12 i lov nr. 5 af 3. januar 1992, ophæves § 7, litra  

 n.
§ 3 Stk. 1. Loven træder i kraft den 1. juli 1992.
 Stk. 2. Såfremt nævnet i forbindelse med afgørelse om erstatning  

 efter § 3 i lov om erstatning for skader ved LSD-behandling har bestemt, at  

 skadelidte har ret til behandling hos privat praktiserende læge, behandler og  

 psykolog i Danmark eller udlandet samt til nødvendige hjælpemidler, kan der  

 også efter 1. juli 1992 ydes erstatning hertil.
 Stk. 3. Arbejdsskadestyrelsen træffer afgørelse efter stk. 2.  

 Arbejdsskadestyrelsens afgørelser kan ikke indbringes for anden administrativ  

 myndighed.
Oprindeligt fremsat forslag § 1 Lov nr. 219 af 23. april 1986 om erstatning for skader ved LSD-behandling  

 ophæves.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 senest ændret ved lov nr. 398 af 6. juni 1991, ophæves § 7, litra n.
§ 3 Stk. 1. Loven træder i kraft den 1. januar 1992.
Stk. 2. Såfremt nævnet i forbindelse med afgørelse om erstatning  

 efter lovens § 3 har bestemt, at skadelidte har ret til behandling hos privat  

 praktiserende læge, behandler og psykolog i Danmark eller udlandet samt til  

 nødvendige hjælpemidler, kan der indtil 1. januar 1997 ydes erstatning  

 hertil.
Det er en betingelse, at nævnet i den konkrete sag har besluttet, at  

 behandlingen skal fortsætte ud over 1. januar 1992.
 Stk. 3. Arbejdsskadestyrelsen træffer afgørelse efter stk. 2.  

 Arbejdsskadestyrelsens afgørelser kan ikke indbringes for anden administrativ  

 myndighed.
Bemærkninger til lovforslaget Almindelige bemærkninger Med lov nr. 219 af 23. april 1986 om erstatning for skader ved  

 LSD-behandling blev der etableret en særlig erstatningsordning for personer,  

 der er behandlet med LSD inden for det offentlige sundhedsvæsen.
Loven trådte  

 i kraft den 1. juni 1986.
 Socialministeriet nedsatte efter lovens § 4 et LSD-erstatningsnævn, der  

 traf afgørelse om spørgsmål vedrørende tilkendelse af ydelser efter loven.
Ansøgning om ydelser efter loven skulle være modtaget af nævnet senest den  

 1. juni 1988. Ved udgangen af 1988 havde nævnet truffet afgørelse i samtlige  

 sager om erstatning efter lovens § 2 - erstatning er udbetalt til ialt 154  

 personer - og om tilskud til forskellige former for behandling i en række  

 sager, jf. § 3 - tilskud hertil er ydet til ialt 26 personer.
Nævnet  

 betragtede derfor sin virksomhed som afsluttet med udgangen af 1988.
 Folketingets Ombudsmand har imidlertid tilkendegivet, at nævnets  

 virksomhed ikke kan anses for at være afsluttet for så vidt angår ansøgninger  

 om forhøjelse af erstatning efter lovens § 2 og tilskud til  

 fortsat/yderligere behandling efter lovens § 3. Nævnet har derfor anset sig  

 for forpligtet til at genoptage behandlingen af et antal sager, hvor der er  

 ansøgt herom.
 Der vil således kunne forekomme ansøgninger i en længere årrække i et  

 fåtal af sager, men det vil være uhensigtsmæssigt at opretholde nævnet på  

 dette grundlag.
 Nævnet har derfor på et møde den 1. juli 1991 enstemmigt vedtaget at  

 anbefale, at lov nr. 219 af 23. april 1986 om erstatning for skader ved  

 LSD-behandling ophæves.
 Under henvisning hertil og til at det både ved fremsættelse af  

 lovforslaget og ved lovens vedtagelse har været hensigten, at loven kun  

 skulle have virkning i 2 år, foreslås det, at LSD-loven ophæves med virkning  

 fra 1. januar 1992. Samtidig foreslås det, at ligningslovens § 7, litra n,  

 der fastsætter, at ydelser efter LSD-loven er skattefri, ligeledes ophæves.
 Det foreslås endvidere, at Arbejdsskadestyrelsen overtager  

 administrationen af de supplerende spørgsmål, der måtte opstå vedrørende  

 erstatning for udgifter til behandling, som nævnet har bevilget inden 1.  

 januar 1992, jf. lovens § 3, når behandlingen i overensstemmelse med  

 opgørelsen i de konkrete sager løber efter dette tidspunkt.
 Lovgivningen vedrørende LSD-erstatninger henhører under  

 Sundhedsministeriet, mens afgørelser om ydelser efter loven træffes af et  

 nævn nedsat af socialministeren, jf. lovens § 4, stk. 1.
Administrative og økonomiske konsekvenser Lovforslagets gennemførelse får ikke andre administrative konsekvenser,  

 end at LSD-nævnet som sådant nedlægges, og at visse af nævnets afgørelser  

 overføres til Arbejdsskadestyrelsen.
Det kan oplyses, at udgifterne til erstatning for udgifter til behandling,  

 jf. § 4, ifølge oplysninger fra Socialministeriet vil beløbe sig til ca. 0,5  

 mio. kr. i 1992 og ca. 0,2 mio. kr. årligt herefter.
Hertil kan komme en  

 udgift til en længerevarende behandling, som nævnet har givet tilsagn om at  

 ville betale, men som den pågældende endnu ikke har påbegyndt.
Udgifterne til  

 de nævnte behandlinger afholdes af Socialministeriet.
Til § 1 Da LSD-nævnet har taget stilling til alle rettidigt indbragte sager, og  

 da der herefter kun kan blive tale om supplerende stillingtagen i et fåtal af  

 sager vedrørende lovens særlige muligheder for også at tildele erstatning for  

 udgifter til efterbehandling, ophæves hele loven, således at spørgsmål  

 vedrørende supplerende stillingtagen reguleres i ophævelsesbestemmelserne,  

 jf. lovforslagets § 3.
Til § 2 Ligningslovens § 7, litra n, bestemmer, at ydelser efter lov om  

 erstatning for skader ved LSD-behandling er skattefri.
Da denne lov nu  

 ophæves, foreslås § 7, litra n, ligeledes ophævet.
De ydelser, som det efter  

 lovforslagets § 3 stadigvæk skal være muligt at yde, nemlig erstatning fra  

 det offentlige til behandling hos privat praktiserende læge, behandler eller  

 psykolog i Danmark eller i udlandet samt til nødvendige hjælpemidler, vil  

 fortsat være skattefri i medfør af skattelovgivningens almindelige regler.
Til § 3 Det foreslås, at loven træder i kraft den 1. januar 1992.
Såfremt nævnet i forbindelse med afgørelse af erstatning efter lovens § 3  

 har bestemt, at skadelidte har ret til behandling hos privat praktiserende  

 læge, behandler m.fl., og behandlingen i overensstemmelse med opgørelsen i  

 den konkrete sag fortsætter udover 1. januar 1992, foreslås det, at der  

 indtil 1. januar 1997 kan ydes erstatning hertil, jf. stk. 2. Baggrunden  

 herfor er, at det er LSD-erstatningsnævnets opfattelse, at behandling ud over  

 5 år ikke kan antages at have helbredende effekt.
I overensstemmelse hermed  

 foreslås det derfor, at der kun kan udbetales tilskud til behandling i indtil  

 5 år efter nævnets nedlæggelse.
 Under hensyn til Arbejdsskadestyrelsens kendskab til sagerne gennem  

 varetagelse af sekretariatsopgaverne for nævnet, og til at styrelsen har den  

 fornødne juridiske og lægelige ekspertise til at kunne behandle eventuelle  

 spørgsmål vedrørende erstatning for udgifter til behandling, foreslås det, at  

 styrelsen overtager administrationen af disse sager, jf. stk. 3.
 Da LSD-nævnets afgørelser ikke kunne indbringes for anden administrativ  

 myndighed, findes der heller ikke at være behov for en ankeadgang for  

 Arbejdsskadestyrelsens afgørelser vedrørende erstatning for  

 behandlingsudgifter, jf. stk. 3.
Efter 2. behandling den 26. marts 1992 § 1 Lov nr. 219 af 23. april 1986 om erstatning for skader ved LSD-behandling  

 ophæves.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 12 i lov nr. 5 af 3. januar 1992, ophæves § 7, litra  

 n.
§ 3 Stk. 1. Loven træder i kraft den 1. juli 1992.
 Stk. 2. Såfremt nævnet i forbindelse med afgørelse om erstatning  

 efter § 3 i lov om erstatning for skader ved LSD-behandling har bestemt, at  

 skadelidte har ret til behandling hos privat praktiserende læge, behandler og  

 psykolog i Danmark eller udlandet samt til nødvendige hjælpemidler, kan der  

 også efter 1. juli 1992 ydes erstatning hertil.
 Stk. 3. Arbejdsskadestyrelsen træffer afgørelse efter stk. 2.  

 Arbejdsskadestyrelsens afgørelser kan ikke indbringes for anden administrativ  

 myndighed.
