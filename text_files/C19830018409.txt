(Til samtlige dyrlæger) § 1.  Tilladelse til oprettelse og drift af  

 laboratorier, som erhvervsmæssigt påtager sig at foretage diagnostiske  

 laboratoriemæssige undersøgelser for andre med henblik på konstatering af  

 husdyrsygdomme, meddeles af landbrugsministeriet efter indstilling fra  

 veterinærdirektoratet.
Foreningers og organisationers oprettelse og drift af  

 laboratorier, der mod eller uden vederlag udfører diagnostiske undersøgelser  

 for husdyrsygdomme for medlemmer, betragtes som erhvervsmæssig  

 laboratorieoprettelse og laboratoriedrift.
Stk. 2.  Ved ansøgning om tilladelse til at foretage de  

 i stk. 1 nævnte diagnostiske undersøgelser skal undersøgelsernes art, formål  

 og omfang nøje opgives.
Tilladelse til at foretage diagnostiske undersøgelser  

 for sygdomme, som enten er omfattet af lovgivningen om smitsomme  

 husdyrsygdomme eller som på anden måde er omfattet af særlige kontrol- og  

 rådgivningsforanstaltninger, vil normalt ikke kunne gives.
Stk. 3.  Ansøgning om godkendelse af de i stk. 1 nævnte  

 laboratorier indsendes til veterinærdirektoratet.
Hver enkelt ansøgning  

 forelægges et sagkyndigt udvalg, nedsat af veterinærdirektoratet.
Udvalget  

 består af repræsentanter for Statens veterinære Serumlaboratorium, Statens  

 veterinære institut for Virusforskning og veterinærdirektoratet.
Udvalget kan  

 supplere sig efter behov med personer med særlig sagkundskab i den aktuelle  

 ansøgers arbejdsområde.
Udvalgets sekretariatsfunktion varetages af  

 veterinærdirektoratet.
Stk. 4.  Ved godkendelse lægges bl.a. vægt på  

 afgrænsning af fagligt arbejdsområde, laboratoriets indretning og drift,  

 metoder og arbejdsforskrifter samt uddannelse og kvalifikationer hos den  

 ansvarlige laboratorieleder.
Den for laboratoriet ansvarlige leder skal have  

 opnået autorisation som dyrlæge i henhold til lov nr. 58 af 4. marts 1964 om  

 veterinærvæsenet samt om udøvelse af dyrlægegerning jfr. lovbekendtgørelse  

 nr. 312 af 25. juni 1980, medmindre særlige forhold taler for andet.
§ 2.  Tilsyn og kontrol med de godkendte laboratorier,  

 herunder kontrol med reproducerbarheden af diagnostiske  

 undersøgelsesresultater (interkalibrering) udøves af veterinærdirektoratet.  

 Veterinærdirektoratet kan anmode den for det pågældende arbejdsområde bedst  

 egnede statslige institution eller en person med særlig indseende om at  

 udføre den praktiske kontrol og interkalibrering.
Laboratorier, der er  

 godkendt til at udføre diagnostiske undersøgelser, er pligtige at føre  

 protokol over udførte undersøgelser og hvert kvartal give indberetning til  

 veterinærdirektoratet om disses resultat.
Protokollerne skal opbevares i  

 mindst 2 år.
Udgifterne til den praktiske kontrol og interkalibrering, der  

 efter veterinærdirektoratets anmodning enten udføres af den bedst egnede  

 statslige institution eller en person med særlig indseende i det pågældende  

 arbejdsområde, betales af laboratoriet.
Udgifterne ved tilsyn og kontrol  

 iøvrigt betales af det offentlige.
§ 3.  Et godkendt laboratorium er berettiget til i  

 reklameomtale at benytte en af veterinærdirektoratet godkendt betegnelse,  

 hvori ordet »godkendt« indgår.
Betegnelser, hvori ord som  

 »statsanerkendt«, »autoriseret« eller lignende indgår må  

 ikke benyttes, medmindre særlig lovhjemmel herfor foreligger.
 § 4.  Laboratorier, der er godkendt til at foretage  

 diagnostiske laboratorieundersøgelser for andre med henblik på konstatering  

 af husdyrsygdomme, skal straks gøre anmeldelse til veterinærdirektoratet,  

 hvis undersøgelserne giver kendskab til eller mistanke om forekomst af:
a.
Smitsomme husdyrsygdomme, der er omfattet af lovgivningen.
b.
Smitsomme husdyrsygdomme, der er omfattet af særlige kontrol- eller  

 rådgivningsforanstaltninger.
c.
Sygdomme, som ikke tidligere er påvist i Danmark.
 § 5.  Landbrugsministeriet kan til enhver tid ændre  

 eller tilbagekalde en godkendelse.
 § 6.  Dette cirkulære træder i kraft den 1. december  

 1983.
 Samtidig ophæves landbrugsministeriets cirkulære af 8. september 1965.
