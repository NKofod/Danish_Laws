 I tilslutning til Udenrigsministeriets bekendtgørelser nr. 5 af 18. maj  

 1946, nr. 104 af 6. november 1969 og nr. 94 af 7. november 1978, Lovtidende  

 C, meddeles det, at Danmark ved skrivelse af 21. maj 1991 fra  

 nationalbankdirektøren har tiltrådt en af Den internationale Valutafonds  

 repræsentantskab den 28. juni 1990 godkendt 3. ændring af overenskomsten af  

 22. juli 1944 om Den Internationale Valutafond.
 Tredje ændrings ordlyd er som følger:
»Artikel XXVI a.
Hvis et medlem undlader at opfylde nogen  

 af sine forpligtelser i b.
Hvis et medlem, en rimelig tids forløb efter en erklæring om tab af  

 retten til at benytte fondens almindelige midler i henhold til ovenstående  

 pkt. a, vedblivende undlader at opfylde nogen af sine forpligtelser i henhold  

 til denne overenskomst, kan fonden, ved et flertal rådende over en majoritet  

 på 70 pct. af det samlede stemmetal, suspendere medlemmets stemmerettigheder.  

 Sålænge medlemmets stemmeret er suspenderet, skal bestemmelserne i tillæg L  

 være gældende.
Fonden kan, ved et flertal rådende over en majoritet på 70  

 pct. af det samlede stemmetal, til enhver tid bringe suspensionen af  

 stemmeretten til ophør.
c.
Hvis et medlem, en rimelig tids forløb efter en beslutning om  

 suspension af stemmerettigheder i henhold til ovenstående pkt. b, vedblivende  

 undlader at opfylde nogen af sine forpligtelser i henhold til denne  

 overenskomst, kan repræsentantskabet ved en beslutning, der skal vedtages af  

 et flertal af repræsentantskabsmedlemmer rådende over en majoritet på 85 pct.  

 af det samlede stemmetal, forlange, at det pågældende medlem udtræder af  

 fonden.
d.
Der skal vedtages bestemmelser til sikring af, at der, inden der i  

 henhold til pkt. a, b eller c foretages skridt imod et medlem, med rimeligt  

 varsel gives medlemmet underretning om den klage, der er fremsat imod det, og  

 medlemmet skal gives passende mulighed for at fremføre sin sag, såvel  

 mundtligt som skriftligt.« »Tillæg L Suspension af stemmerettigheder I tilfælde af suspension af et medlems stemmerettigheder i henhold til  

 Artikel XXVI, afsnit 2, stk. b, skal følgende bestemmelser være gældende:
 1. Medlemmet skal ikke:
a. deltage i vedtagelsen af en foreslået ændring af denne overenskomst,  

 eller med det formål medregnes i det totale antal medlemmer, med mindre  

 ændringen i henhold til artikel XXVIII stk. b kræver accept fra samtlige  

 medlemmer eller alene angår afdelingen for særlige trækningsrettigheder; b. udnævne et repræsentantskabsmedlem eller dennes stedfortræder, udnævne  

 eller deltage i udnævnelsen af et medlem af rådet eller dennes stedfortræder,  

 eller udnævne, vælge eller deltage i valget af et bestyrelsesmedlem.
2. Medlemmets tildelte antal stemmer skal ikke afgives  

 i nogen af fondens organer.
De skal ikke medregnes i det samlede stemmetal,  

 undtagen til formål, der vedrører accept af en foreslået ændring, som alene  

 angår afdelingen for særlige trækningsrettigheder.
3.a.
Det repræsentantskabsmedlem og dennes stedfortræder, som er udnævnt  

 af medlemmet, skal ophøre med at beklæde deres embeder.
b.
Det medlem af rådet og dennes stedfortræder, som er udnævnt af  

 medlemmet eller i hvis udnævnelse medlemmet har deltaget, skal ophøre med at  

 beklæde deres embeder, dog således at såfremt det pågældende medlem af rådet  

 var bemyndiget til at afgive stemmer tildelt andre medlemmer, hvis  

 stemmerettigheder ikke er suspenderet, skal et andet medlem af rådet og  

 dennes stedfortræder udnævnes af disse medlemmer i henhold til tillæg D, og  

 indtil denne udnævnelse skal det pågældende medlem af rådet og dennes  

 stedfortræder fortsætte i deres embeder, dog højst i tredive dage efter  

 datoen for suspensionen.
c.
Det bestyrelsesmedlem, som medlemmet har udnævnt eller valgt, eller i  

 hvis valg medlemmet har deltaget, skal ophøre med at fungere i sit embede,  

 medmindre dette bestyrelsesmedlem var bemyndiget til at afgive stemmer  

 tildelt medlemmer, hvis stemmerettigheder ikke er suspenderet.
I sidstnævnte  

 tilfælde:
i. såfremt der er mere end halvfems dage til det næste ordinære valg af  

 bestyrelsesmedlemmer, skal et andet bestyrelsesmedlem vælges for den  

 resterende embedsperiode af disse medlemmer med et flertal af de afgivne  

 stemmer; indtil dette valg skal bestyrelsesmedlemmet fortsætte i sit embede,  

 dog højst i tredive dage efter datoen for suspensionen; ii. såfremt der ikke er mere end halvfems dage til det næste ordinære valg  

 af bestyrelsesmedlemmer, skal bestyrelsesmedlemmet fortsætte i embedet i den  

 resterende del af embedsperioden.
4. Medlemmet skal være berettiget til at sende en  

 repræsentant til at overvære ethvert møde i repræsentantskabet, rådet eller  

 bestyrelsen, men ikke til nogen møder i disses komiteer, når en anmodning  

 fremsat af eller et spørgsmål med særlig indflydelse på medlemmet, er under  

 overvejelse.« »Artikel XII Organisation og ledelse Afsnit 3. Bestyrelsen i.
v.
Når suspensionen af et medlems stemmerettigheder ophæves i henhold til  

 artikel XXVI, afsnit 2, stk. b, og medlemmet ikke er berettiget til at  

 udnævne et bestyrelsesmedlem, kan medlemmet aftale med samtlige de medlemmer,  

 som har valgt et bestyrelsesmedlem, at medlemmets tildelte stemmeantal skal  

 afgives af dette bestyrelsesmedlem, dog således at hvis der i det tidsrum,  

 suspensionen har været i kraft, ikke har været afholdt et ordinært valg af  

 bestyrelsesmedlemmer, skal det bestyrelsesmedlem, hvis valg medlemmet deltog  

 i forud for suspensionen, eller vedkommendes efterfølger valgt i henhold til  

 tillæg L, stk. 3, pkt. c, 1, eller ovenstående stk. f, være berettiget til at  

 afgive medlemmets tildelte antal stemmer.
Medlemmet skal anses for at have  

 deltaget i valget af det bestyrelsesmedlem, som er berettiget til at afgive  

 medlemmets tildelte stemmeantal.« »Tillæg D Rådet Stk. 5 f.
Når et bestyrelsesmedlem er berettiget til at afgive et medlems  

 tildelte stemmer i henhold til artikel XII, afsnit 3, stk. i, pkt. v, skal  

 det rådsmedlem, som er udnævnt af den gruppe, hvis medlemmer valgte det  

 pågældende bestyrelsesmedlem, være berettiget til at stemme og til at afgive  

 det antal stemmer, der er tildelt det pågældende medlem.
Medlemmet skal anses  

 for at have deltaget i udnævnelsen af det rådsmedlem, som er berettiget til  

 at stemme og til at afgive stemmer, der er tildelt medlemmet.« Ændringen  

 trådte i kraft den 11. november 1992, efter at 135 medlemslande med tilsammen  

 85% af de samlede stemmeandele havde tiltrådt den.
