Bekendtgørelse om ændring af bekendtgørelse om ydelse af præmier for handyr § 1 I bekendtgørelse nr. 1227 af 14. december 2011 om ydelse af præmier for handyr foretages følgende ændringer:
 1. I § 13 , udgår stk. 4.
 Stk. 5 bliver herefter stk. 4.
 2. § 15 affattes således:
 »§ 15. Præmie for handyr ved slagtning er betinget af, at dyret er egnet til konsumformål og har en slagtet vægt på mindst 160 kg.
 Stk. 2. Slagtekroppens vægt bestemmes på grundlag af en slagtekrop efter afhudning, udtagning af indvolde og afblødning, uden hoved og fødder, men med lever, nyrer og nyrefedt.
 Stk. 3. Den vægt, der skal tages i betragtning, er slagtekroppens vægt efter afkøling eller slagtekroppens varme vægt bestemt så hurtigt som muligt efter slagtning, nedsat med 2 %.
 Stk. 4. Præsenteres slagtekroppen med lever, nyrer og/eller nyrefedt, nedsættes dens vægt med:
 a) 2,5 % for lever.
 b) 0,4 % for nyrer.
c) 2,5 % for nyrefedt.« § 2 Bekendtgørelsen træder i kraft den 15. juni 2012.
