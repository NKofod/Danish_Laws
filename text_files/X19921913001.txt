Ingen SAGEN:
En fodboldspiller fik en knæskade, da han vred om på benet under en  

 fodboldkamp.
Han spillede som halvprofessionel for sit hold.
Samtidig med  

 fodboldspillet havde han arbejde i et andet erhverv.
Han forsøgte at vende tilbage til fodbold, men kunne ikke gennemføre det  

 på grund af skaden.
Da hans kontrakt udløb ved årsskiftet det følgende år,  

 blev den ikke forlænget.
 Arbejdsskadestyrelsen anerkendte, at der var tale om en arbejdsskade, og  

 fodboldspilleren fik en erstatning dels for varigt mén, dels for tab  

 af erhvervsevne.
Erstatningen for tab af erhvervsevne blev udbetalt som en løbende ydelse  

 fra det tidspunkt, hvor fodboldspillerens kontrakt udløb.
Erstatningen skulle  

 løbe til han fyldte 35 år.
 KOMMENTAR:
 Erstatning for tab af erhvervsevne er den vigtigste erstatningstype.  

 Hensigten er, at den, der har været ude for en arbejdsskade, skal have dækket  

 de forringede indtægtsmuligheder, der følger af skaden.
Erhvervsevnetabets omfang, der fastsættes til en procentsats, vurderes i  

 det enkelte tilfælde, og der anvendes et individuelt skøn over, hvilken  

 betydning skaden har haft.
Udgangspunktet er en sammenligning af indtægten  

 før skaden med indtægtsmuligheden efter skaden.
Selve beregningen af erstatningen sker på grundlag af årslønnen før  

 arbejdsskaden.
Den årlige løbende erstatningsydelse udgør ved100 pct  

 erhvervsevnetab 4/5 af den årsløn, som bruges ved beregningen.
Efter  

 arbejdsskadeforsikringsloven kan årslønnen for tiden dog højst fastsættes til  

 280.500 kr.. Der er altså lagt loft over indtægten.
 Følgende eksempel belyser, hvorledes beregningen foretages:
Indtægten før ulykken var 400.000 kr. og er nu 200.000 kr.  

 Erhvervsevnetabet er således 50 pct.
Den årlige løbende erstatningsydelse  

 beregnes nu som 50 pct af 4/5 af 280.500 kr. = 112.200 kr.
Hvis indtægten stammer fra flere ansættelsesforhold, er det den samlede  

 indtægt, der anvendes.
Erhvervsevnetabet vil normalt blive sat til den  

 procent af den samlede indtægt, som mistes i forbindelse med skaden.
 Der gør sig nogle specielle forhold gældende, når der skal gives  

 erstatning for tab af erhvervsevne til professionelle idrætsfolk.
Udgangspunktet for beregningen af erstatningens størrelse er den  

 årsindtægt, som fodboldspilleren havde i året forud for ulykken.
Det vil sige  

 både indtægten ved fodboldspillet og ved spillerens faste arbejde.
Arbejdsskadestyrelsen forudsætter, at en professionel fodboldspillers  

 karriere hører op ved 34-35 års alderen.
Det er derfor styrelsens praksis at  

 give en løbende erstatning for tab af erhvervsevne, som stopper, når  

 spilleren fylder 35 år, idet han fra dette tidspunkt ikke længere kan regne  

 med at tjene penge som aktiv fodboldspiller.
 Yderligere oplysninger kan fås hos kontorchef Kirsten Ørnø.
