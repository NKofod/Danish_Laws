 I medfør af §§ 60 og 66, stk. 2 i lov om naturfredning, jfr.  

 lovbekendtgørelse nr. 435 af 1. september 1978, som ændret ved lov nr. 208 af  

 25. maj 1983 fastsættes herved følgende bestemmelser for statens ejendomme,  

 Agger og Harboøre tanger samt de ved tangerne beliggende søterritorieområder  

 under administration af ministeriet for offentlige arbejder ved  

 kystinspektoratet:
Formål § 1.  Bekendtgørelsen har til formål at sikre  

 naturværdierne på Harboøre og Agger tanger, navnlig gennem opretholdelsen af  

 strandenge, klitarealer og brakvandslaguner.
Afgrænsning § 2.  Bekendtgørelsen omfatter, jfr. vedhæftede  

 kortbilag, Færdsel og ophold § 3.  Almenhedens færdsel og ophold skal ske på  

 hensynsfuld måde og efter følgende regler:
- på Agger tange i området, der afgrænses mod nord af nordre tværdiges  

 sydfod, mod øst af sikkerhedsdæmningens vestfod og mod syd og vest af den  

 gravede kanal.
Endvidere hovedparten af Svanholm (jfr. kortbilaget). Undtaget  

 er det på kortbilaget angivne vestlige område mellem høfde 72 og høfde 68.
 - på Harboøre tange i områderne øst for stien langs den gamle  

 jernbanedæmning, idet færdsel på landarealerne længst mod nord samt på  

 Rønlandsvejen dog er tilladt (jfr. kortbilaget).
Landbrug § 4.  De arealer på Harboøre tange, der er udlejet til  

 landbrugsmæssig udnyttelse, skal drives i overensstemmelse med de aftalte  

 lejevilkår, der fastsættes i overensstemmelse med de følgende bestemmelser og  

 i overensstemmelse med naturfredningslovens § 43 b, jfr. bekendtgørelse nr.  

 40 af 9. februar 1984 om tilladelse m.v. efter naturfredningslovens kap.
V  

 til ændringer på heder, strandenge og strandsumpe:
 Område I og II (på vedlagte kortbilag) kan drives som almindeligt landbrug  

 uden begrænsninger.
Områderne III og IV kan uden afvanding og dræning drives med  

 kreaturgræsning og som supplement til kreaturgræsningen kan efter 22. juni  

 foretages høslet.
Såfremt der i område III ønskes foretaget omlæg eller  

 gødskning m.m., skal der søges dispensation hertil efter ovennævnte  

 bekendtgørelse, medens område IV undtagelsesfrit drives uden omlæg og  

 gødskning og uden anvendelse af kemiske bekæmpelsesmidler.
 Inden for en 3-års periode fra bekendtgørelsens ikrafttræden tilstræbes  

 det, at fredningsmyndighederne i forbindelse med område III og IV.s pleje  

 drager omsorg for at tilføre området elektricitet til elektriske hegn samt  

 vand til vanding af kreaturerne.
 Område V er arealer uden landbrugsmæssig drift.
 Stk. 2  Ministeriet for offentlige arbejder kan efter  

 aftale med miljøministeriet søge amtsrådets tilladelse til at fravige  

 naturfredningslovens § 43 b, når det skønnes nødvendigt ud fra en  

 samfundsmæssig vurdering.
 Stk. 3  Ministeriet for offentlige arbejder kan efter  

 aftale med miljøministeriet udleje retten til rørskær.
 Stk. 4  Bestemmelsen for område III kan tages op til  

 revision efter ministeriets for offentlige arbejders anmodning.
Fiskeri § 5.  Bekendtgørelsen er ikke til hinder for fiskeri i  

 de nordvestlige søer på Harboøre tange samt i den på kortbilaget åbent  

 skraverede del af vandområdet syd for Thyborøn.
 Stk. 2  Ministeriet for offentlige arbejder kan efter  

 aftale med miljøministeriet og fiskeriministeriet tillade fiskere  

 hjemmehørende i Agger, Harboøre og Thyborøn adgang til begrænsede fravigelser  

 fra bekendtgørelses regler med henblik på udsættelse af faststående redskaber  

 (ruser) i søer, laguner og kanaler.
Forskellige foranstaltninger § 6.  Bekendtgørelsen er ikke til hinder for  

 udførelsen af sandflugtsarbejder og kystsikringsarbejder.
§ 7.  Ændringer i vandstanden i laguner og kanaler,  

 beplantning, bebyggelse og terrænændringer kan kun ske ved ministeriet for  

 offentlige arbejders beslutning efter forudgående aftale med  

 miljøministeriet.
Undtaget er dispositioner til sandflugtsbekæmpelse og  

 kystsikring.
 § 8.  På arealerne må der ikke henkastes affald,  

 opstilles telte, campingvogne, master, indrettes skydeskjul og lignende.
Administrative bestemmelser § 9.  Fredningsstyrelsen kan efter indhentet udtalelse  

 fra ministeriet for offentlige arbejder meddele tilladelse til mindre  

 betydende afvigelser fra bekendtgørelsen.
 § 10.  Plejeforanstaltninger kan foretages af  

 fredningsmyndighederne efter aftale med kystinspektoratet.
 § 11.  Såfremt områder ved Harboøre og Thyborøn  

 udlægges til bymæssige formål ved godkendt lokalplan, udgår det pågældende  

 område af bekendtgørelsen.
 § 12.  Overtrædelse af bekendtgørelsen kan straffes  

 med bøde.
 § 13.  Bekendtgørelsen er ikke til hinder for anlæg og  

 dispositioner i forbindelse med færgefarten.
 § 14.  Bekendtgørelsen trder i kraft den 1. juni 1984.
