Bekendtgørelse om LetLøn I medfør af § 3, stk.1, 2. pkt., § 3, stk. 4,  

 § 8, stk. 2, § 9, stk. 1 og 2, og § 10, stk. 2  

 og 3, i lov om et indberetningssystem for oplysning om løn m.v.  

 (LetLøn), jf. lov nr. 1262 af 20. december 2000, og efter aftale med  

 skatteministeren fastsættes:
Tilmelding og framelding § 1. Virksomheder m.v., der er omfattet af  

 LetLønslovens § 1, og som er registreret i Told·Skats  

 Erhvervssystem, og som ikke er under konkursbehandling, likvidation eller  

 tvangsopløsning, kan tilmelde sig til registrering i det fælles  

 indberetningssystem for oplysning om løn m.v.
Tilmeldingen kan  

 foretages af virksomheden selv eller på dennes vegne af  

 lønservicebureauer, erhvervsserviceleverandører, revisorer og  

 andre, der leverer lønadministrationsydelser.
Tilmeldingen skal ske  

 til modtagecentret i Told- og Skattestyrelsen (LetLøn Centret).
Stk. 2. Ved tilmeldingen skal der på af LetLøn  

 Centret nærmere fastsatte vilkår elektronisk eller på  

 blanketter udarbejdet af LetLøn Centret gives oplysninger om  

 virksomheden m.v. og om virksomhedens ønsker til anvendelsen af  

 LetLøns faciliteter, herunder kommunikationsform og -adresse,  

 indberetningsomfang, kontoudtog og opkrævnings- og betalingsform, i  

 overensstemmelse med LetLøn Centrets anvisninger.
Såfremt  

 virksomheden m.v. ønsker, at LetLøn Centret skal forestå  

 betalingsformidling, omfatter betalingsformidlingen samtlige tilsvar, som  

 nævnt i LetLønslovens § 3, stk. 1.
 Stk. 3. Efter tilmeldingen tilsendes virksomheden m.v. et  

 tilmeldingsbevis påført de ved tilmeldingen givne oplysninger  

 samt oplysninger om vilkårene, herunder rettigheder og pligter, for  

 virksomhedens anvendelse af LetLøn.
Stk. 4. Virksomheden m.v. skal gøre de ansatte m.fl.  

 bekendt med, at indberetninger og betalinger m.v. sker ved anvendelse af  

 LetLøn, herunder at den enkelte ansatte m.fl. har adgang til at  

 gøre sig bekendt med de indberettede oplysninger om sig selv.
Dette  

 gælder dog ikke oplysninger, der udelukkende er indberettet til  

 statistisk brug til Danmarks Statistik.
LetLøn Centret stiller i  

 elektronisk form informationsmateriale til rådighed for virksomheden  

 m.v., så den kan opfylde sin oplysningspligt over for de ansatte.
 Stk. 5. LetLøn kan tidligst anvendes med virkning for  

 den kalendermåned, hvori virksomheden m.v. har modtaget det i  

 stk. 3 nævnte tilmeldingsbevis.
Stk. 6. Ændringer vedrørende de ved tilmeldingen  

 afgivne oplysninger m.v. skal meddeles LetLøn Centret.
Stk. 3 , 4  

 og 5 finder tilsvarende anvendelse.
 Stk. 7. Ansvaret for, at vilkårene for anvendelse af  

 LetLøn i overensstemmelse med det på tilmeldingsbeviset  

 anførte, jf. stk. 3, overholdes, og meddelelse af  

 ændringer, jf. stk. 6, påhviler virksomheden m.v., uanset  

 indberetninger og betalinger m.v. og meddelelse af ændringer  

 forestås af lønservicebureauer m.v., som nævnt i  

 stk. 1, på vegne af virksomheden m.v.
§ 2. Virksomheder m.v. kan når som helst  

 udtræde af LetLøn.
Frameldelsen skal ske til LetLøn  

 Centret af virksomheden eller af lønservicebureauer m.v., som  

 nævnt i § 1, stk. 1, på vegne af virksomheden m.v.
Stk. 2. I forbindelse med frameldelsen orienteres virksomheden  

 m.v. af LetLøn Centret om konsekvenserne ved at udtræde af  

 LetLøn, herunder at frameldelse med virkning i løbet af et  

 kalenderår indebærer, at virksomheden selv skal indgive  

 årlige oplysningssedler til de statslige told- og skattemyndigheder og  

 ATP for den del af året, hvor virksomheden ikke har anvendt  

 LetLøn.
LetLøn Centret stiller en oversigt over de  

 indberetninger, LetLøn Centret har registreret i kalenderåret  

 indtil frameldelsen, til rådighed for virksomheden m.v.
 Stk. 3. Stk. 1 og 2 finder tilsvarende anvendelse ved  

 ophør af virksomhed m.v.
 Indberetning og betaling m.v.
§ 3. Virksomheder m.v. omfattet af  

 afregningsreglerne i opkrævningslovens § 2, stk. 4, jf.  

 § 2, stk. 2, 2. pkt., og § 2, stk. 3, (små  

 virksomheder m.v. med et sammenlagt årligt tilsvar af  

 arbejdsmarkedsbidrag og særlig pensionsopsparing eller A-skat på  

 op til 250.000 kr. henholdsvis 1 mill. kr.) skal senest indberette  

 oplysninger vedrørende A-skat, arbejdsmarkedsbidrag og særlig  

 pensionsopsparing, jf.
ATP-lovens § 17 f, stk. 1, som nævnt i  

 LetLønslovens § 3, stk. 1, jf. § 3, stk. 3, den  

 sidste hverdag (bankdag) i den måned, som indkomsten m.v.  

 vedrører.
Samme frist gælder for indberetning af oplysninger  

 efter skattekontrollovens §§ 7, 7 A og 7 C, i det omfang oplysningerne  

 ikke er omfattet af LetLønslovens § 3, stk. 1, og i det  

 omfang der i afregningsperioden er foretaget udbetaling eller godskrivning af  

 beløb m.v. eller ydet vederlag eller udbytte omfattet af  

 indberetningspligten efter de nævnte bestemmelser i skattekontrolloven.  

 Indberetning af oplysninger vedrørende ATP-bidrag, særlig  

 pensionsopsparing af dagpenge m.v., jf.
ATP-lovens § 17 f, stk. 3,  

 FerieKonto og lønindeholdelse samt oplysninger til Danmarks Statistiks  

 lønstatistik, som nævnt i LetLønslovens § 3,  

 stk. 1, jf. § 3, stk. 3, skal senest ske den sidste hverdag  

 (bankdag) i den måned, der afslutter afregningsperioden henholdsvis  

 indberetningsperioden.
For indberetninger, der vedrører enten december  

 måned eller årets 4. kvartal, forlænges  

 indberetningsfristerne dog til den sidste hverdag (bankdag) før den 5.  

 januar.
Stk. 2. Såfremt virksomheder m.v., som nævnt i  

 stk. 1 ved tilmeldingen, jf. § 1, stk. 2, har valgt at  

 være tilmeldt LetLøn med en automatisk betalingsordning eller en  

 anden elektronisk opkrævningsform efter LetLøn Centrets  

 nærmere bestemmelse, forlænges indberetningsfristerne i  

 stk. 1 til den 2. sidste hverdag (bankdag) før den 10. i den  

 første måned efter udløbet af afregningsperioden  

 henholdsvis indberetningsperioden.
For indberetninger, der skal ske i januar  

 måned, forlænges indberetningsfristerne dog til den 2. sidste  

 hverdag (bankdag) før den 15. januar.
§ 4. Virksomheder m.v. omfattet af  

 afregningsreglerne i opkrævningslovens § 2, stk. 5, (store  

 virksomheder m.v. med et sammenlagt årligt tilsvar af  

 arbejdsmarkedsbidrag og særlig pensionsopsparing eller A-skat på  

 over 250.000 kr. henholdsvis 1 mill. kr.) skal senest indberette oplysninger  

 vedrørende A-skat, arbejdsmarkedsbidrag og særlig  

 pensionsopsparing, jf.
ATP-lovens § 17 f, stk. 1, som nævnt i  

 LetLønslovens § 3, stk. 1, jf. § 3, stk. 3, den 3.  

 sidste hverdag (bankdag) i den måned, som indkomsten m.v.  

 vedrører.
Samme frist gælder for indberetning af oplysninger  

 efter skattekontrollovens §§ 7, 7 A og 7 C, i det omfang oplysningerne  

 ikke er omfattet af LetLønslovens § 3, stk. 1, og i det  

 omfang der i afregningsperioden er foretaget udbetaling eller godskrivning af  

 beløb m.v. eller ydet vederlag eller udbytte omfattet af  

 indberetningspligten efter de nævnte bestemmelser i skattekontrolloven.  

 Indberetning af oplysninger vedrørende ATP-bidrag, særlig  

 pensionsopsparing af dagpenge m.v., jf.
ATP-lovens § 17 f, stk. 3,  

 FerieKonto og lønindeholdelse samt oplysninger til Danmarks Statistiks  

 lønstatistik, som nævnt i LetLønslovens § 3,  

 stk. 1, jf. § 3, stk. 3, skal senest ske den 3. sidste hverdag  

 (bankdag) i den måned, der afslutter afregningsperioden henholdsvis  

 indberetningsperioden.
§ 5. For virksomheder m.v. omfattet af  

 afregningsreglerne i kildeskattelovens § 56 og arbejdsmarkedsfondslovens  

 § 13, stk. 9, (stat og kommuner) finder § 4 tilsvarende  

 anvendelse for personer, der har fået udbetalt eller godskrevet  

 A-indkomst henholdsvis bidragspligtig indkomst, efter at retten til  

 indkomsten er erhvervet (bagudlønnede). For personer, der har  

 fået udbetalt eller godskrevet A-indkomst henholdsvis bidragspligtig  

 indkomst, før retten til indkomsten er erhvervet  

 (forudlønnede), skal oplysninger som nævnt i § 4, 1. og 2.  

 pkt., senest indberettes den 2. sidste hverdag (bankdag) i måneden,  

 før den måned indkomsten m.v. vedrører, og oplysninger  

 som nævnt i § 4, 3. pkt., skal senest indberettes den 3. sidste  

 hverdag (bankdag) i den måned, der afslutter afregningsperioden  

 henholdsvis indberetningsperioden.
Opgjorte arbejdsmarkedsbidrag efter  

 arbejdsmarkedsfondslovens § 9, stk. 2, jf. § 11, stk. 2,  

 af bidragspligtige indbetalinger, som ikke kan henføres til den  

 enkelte ansatte, til pensionskasser og pensionsfonde omfattet af samme lovs  

 § 9, stk. 1, skal senest indberettes den 3. sidste hverdag  

 (bankdag) i den måned, indbetalingerne sker til pensionsinstituttet  

 m.fl.
 § 6. Indberetningsfristerne i §§ 3-5 finder  

 anvendelse, såfremt virksomheden m.v. ved tilmeldingen, jf. § 1,  

 stk. 2, har valgt, at LetLøn Centret skal medvirke til at  

 formidle rettidig betaling for alle beregnede tilsvar vedrørende  

 afregningsperioden.
 Stk. 2. Indberetningerne skal ske elektronisk på af  

 LetLøn Centret nærmere fastsatte vilkår.
 Stk. 3. Virksomheder m.v. omfattet af §§ 4 eller 5 skal  

 tillige være tilmeldt LetLøn med en automatisk betalingsordning  

 eller en anden elektronisk opkrævningsform efter LetLøn Centrets  

 nærmere bestemmelse.
 § 7. Ved indberetning af beløb som  

 nævnt i LetLønslovens § 3, stk. 1, vedrørende  

 ansatte m.fl., der ikke har CPR-nr., skal der oplyses om den ansattes m.fl.  

 navn, adresse, CVR-nr. eller SE-nr. samt eventuelle andre oplysninger, der er  

 nødvendige til identifikation af den ansatte m.fl.
 Stk. 2. Opgjorte arbejdsmarkedsbidrag efter  

 arbejdsmarkedsfondslovens § 9, stk. 2, jf. § 11, stk. 2,  

 indberettes særskilt.
 Dækningsrækkefølge vedrørende  

 betalinger til primærmodtagere m.v.
 § 8. Ved betalinger til LetLøn Centret,  

 hvor det ikke klart fremgår, hvilke tilsvar i afregningsperioden  

 betalingen skal dække, og det ikke har været muligt for  

 LetLøn Centret at afklare, hvilke tilsvar betalingen skal dække  

 inden for 7 dage fra LetLøn Centrets modtagelse af betalingen, skal  

 der ske dækning af tilsvar vedrørende afregningsperioden, hvor  

 krav ikke er videregivet til inddrivelse hos primærmodtagerne i henhold  

 til aftaler indgået efter LetLønslovens § 8, stk. 1,  

 som følger:
1)	Særlig pensionsopsparing, jf.
ATP-lovens § 17 f,  

 stk.1.
 2)	Arbejdsmarkedsbidrag.
 3)	A-skat.
 4)	FerieKonto.
5)	Særlig pensionsopsparing af dagpenge m.v., jf.
ATP-lovens  

 § 17 f, stk. 3.
 6)	ATP.
 7)	Lønindeholdelse.
Stk. 2. Såfremt der efter dækningen af tilsvar  

 efter stk. 1 resterer et overskydende beløb, skal LetLøn  

 Centret kontakte primærmyndighederne med henblik på at afklare,  

 om der er registreret restancer vedrørende den pågældende  

 afregningsperiode eller tidligere afregningsperioder.
Såfremt der hos  

 primærmodtagerne er registreret sådanne restancer, skal der ske  

 dækning heraf efter den i stk. 1 nævnte  

 dækningsrækkefølge.
Eventuelle overskydende beløb  

 tilbagebetales til virksomheden m.v.
Modtagelse og videresendelse af oplysninger og  

 betalingsinformation til andre modtagere § 9. Virksomheders m.v. oplysninger og  

 betalingsinformation til pensionsinstitutter m.v. om pensionsbidrag, herunder  

 oplysninger om, hvilke indbetalinger pensionsinstituttet skal opgøre  

 og indeholde arbejdsmarkedsbidrag af, jf. arbejdsmarkedsfondslovens  

 § 11, stk. 5, kan indberettes til LetLøn Centret.
Told- og  

 Skattedirektøren indgår aftale med forsikringsselskabernes og de  

 tværgående pensionskassers erhvervsorganisation i Danmark  

 (Forsikring & Pension) om det præcise omfang af oplysninger og  

 betalingsinformation, der kan indberettes af virksomhederne m.v. til  

 LetLøn Centret, og om de nærmere forhold, herunder  

 tidsmæssige, vedrørende LetLøns Centrets videresendelse  

 af oplysninger og betalingsinformation til pensionsinstitutterne m.v.
Stk. 2. Virksomheders m.v. oplysninger, der afgives til Dansk  

 Arbejdsgiverforening som led i produktionssamarbejdet med Danmarks Statistik,  

 og lønrelaterede oplysninger, der afgives til Dansk  

 Arbejdsgiverforening i øvrigt, kan indberettes til LetLøn  

 Centret.
Told- og Skattedirektøren indgår aftale med Dansk  

 Arbejdsgiverforening om det præcise omfang af oplysninger, der kan  

 indberettes af virksomhederne m.v. til LetLøn Centret, og om de  

 nærmere forhold, herunder tidsmæssige, vedrørende  

 LetLøns Centrets videresendelse af oplysninger til Dansk  

 Arbejdsgiverforening.
Klageadgang § 10. Afgørelser truffet af LetLøn  

 Centret i henhold til LetLønsloven eller forskrifter udstedt i  

 medfør af denne lov kan af den, der bliver direkte berørt af  

 afgørelsen, indbringes for Erhvervs- og Selskabsstyrelsen, jf. dog  

 § 11, stk. 2.
Stk. 2. Klage i henhold til stk.1 indgives skriftligt til  

 LetLøn Centret senest 4 uger efter, at afgørelsen er meddelt  

 den pågældende.
Hvis klagen ikke giver LetLøn Centret  

 grundlag for at give klageren fuldt ud medhold, videresender LetLøn  

 Centret klagen til Erhvervs- og Selskabsstyrelsen bilagt LetLøn  

 Centrets udtalelse i sagen og redegørelse for sagens faktiske og  

 retlige omstændigheder samt sagens dokumenter.
 Stk. 3. Indbringelse af klage over LetLøn Centrets  

 afgørelser har ikke opsættende virkning.
 Stk. 4. Afgørelser truffet af Erhvervs- og  

 Selskabsstyrelsen kan ikke indbringes for anden administrativ myndighed.
Ikrafttrædelses- og overgangsbestemmelser § 11. LetLønsloven har bortset fra  

 §§ 4-6 virkning fra den 1. april 2002.
Stk. 2. Told- og Skattedirektøren kan indtil den 31.  

 december 2002 bestemme, at virksomheder m.v. ikke kan tilmelde sig til  

 registrering i det fælles indberetningssystem for oplysning om  

 løn m.v., i det omfang det er nødvendigt for at sikre en  

 forsvarlig drift.
Afgørelser efter 1. pkt. kan ikke indbringes for  

 anden administrativ myndighed.
 § 12. Bekendtgørelsen træder i kraft den 1. april  

 2002.
