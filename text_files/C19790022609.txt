(Til de skattelignende myndigheder) Pensionsbeskatningsloven er senest udsendt som lovbekendtgørelse nr. 444  

 af 19. oktober 1979. Den nye lovbekendtgørelse indeholder bl.a. de ændringer  

 af pensionsbeskatningsloven, der er gennemført ved lov nr. 288 af 29. juni  

 1979, og erstatter lovbekendtgørelse nr. 409 af 14. august 1975. Nærværende  

 cirkulære drejer sig om de ved ændringsloven af 29. juni 1979 stedfundne  

 ændringer i fradragsretten for kapitalindskud og præmier eller bidrag til  

 visse pensionsordninger med løbende udbetalinger og rateforsikringer i  

 pensionsøjemed.
Der er i tilknytning til ændringsloven udstedt bekendtgørelse  

 nr. 303 af 5. juli 1979 og bekendtgørelse nr. 469 af 21. november 1979.
1. Fradragsreglerne i lovens § 18, stk. 2-3 Efter de hidtidige regler i pensionsbeskatningslovens § 18 har præmier og  

 kapitalindskud, som en skatteyder skulle betale til en pensionsordning med  

 løbende udbetalinger eller en rateforsikring i pensionsøjemed, kunnet  

 fradrages fuldt ud ved opgørelsen af den skattepligtige indkomst for det  

 indkomstår, hvori ydelsen forfaldt til betaling.
Fradragsretten for  

 kapitalindskud over 10.000 kr. kunne dog i stedet vælges fordelt over en  

 årrække på indtil 15 år.
Ved ændringsloven af 29. juni 1979 er disse regler ændret, for så vidt  

 angår kapitalindskud samt præmier eller bidrag til ordninger, der er tegnet  

 med en præmie- eller bidragsperiode, der er mindre end 10 år, samt for  

 præmie- eller bidragsforhøjelser, der finder sted på et tidspunkt, hvor den  

 resterende præmiebetalingsperiode er under 10 år.
For ordninger med en  

 præmie- eller bidragsperiode på 10 år eller derover er reglerne i lovens §  

 18, stk. 1, fortsat gældende.
 Fradragsretten for kapitalindskud skal fordeles med lige store beløb over  

 en periode på 10 år, således at indskuddet fradrages med 10 pct. i  

 indskudsåret og hvert af de følgende 9 år, jfr. lovens § 18, stk. 2.
 Det samme gælder for præmie- eller bidragsbetalinger til en ordning, der  

 er tegnet med en præmie- eller bidragsperiode, som er mindre end 10 år, jfr.  

 lovens § 18, stk. 3. Fradraget beregnes i disse tilfælde på grundlag af de  

 præmier eller bidrag, der i alt skal erlægges i den aftalte præmie- eller  

 bidragsperiode, og det samlede præmie- eller bidragsbeløb fordeles derefter  

 med lige store beløb over en periode på 10 år. 10 års perioden begynder i det  

 år, hvor første præmie (bidrag) forfalder til betaling.
Ordninger, der er tegnet med en præmie- eller bidragsperiode på 10 år  

 eller derover, berøres som nævnt ikke af ændringsloven, men hvis der  

 foretages en forhøjelse af præmien eller bidraget til en sådan ordning på et  

 tidspunkt, hvor den resterende betalingsperiode er under 10 år, vil  

 forhøjelsen være omfattet af de nye regler.
Fradragsretten for den samlede  

 præmie- eller bidragsforhøjelse fordeles på tilsvarende måde som fordelingen  

 af præmier m.v. til ordninger med en kortere præmiebetalingsperiode end 10  

 år.
Præmie- eller bidragsforhøjelser, der sker i henhold til en aftale om  

 løbende pristalsregulering af præmierne eller bidraget, kan dog fradrages  

 fuldt ud i det år, hvor beløbet forfalder til betaling, jfr. lovens § 18,  

 stk. 5. Det er ved bekendtgørelse nr. 469 af 21. november 1979 pålagt  

 forsikringsselskaberne ved aftaler om præmieforhøjelser som nævnt i lovens §  

 18, stk. 3, at give policen påtegning om, at forhøjelsen omfattes af  

 bestemmelserne i lovens § 18, stk. 3-6.
2. Opfyldningsfradraget i henhold til lovens § 18,  

 stk. 4 Det årlige fradrag i henhold til lovens § 18, stk. 2-3, udgør 10 pct. af  

 skatteyderens samlede kapitalindskud og præmier eller bidrag til de her  

 omhandlede ordninger.
Hvis det samlede 10 pct. fradrag udgør et mindre beløb  

 end 25.000 kr., kan skatteyderen, hvis han ønsker det, foretage et  

 supplerende fradrag (opfyldningsfradraget), hvorved han opnår et samlet  

 årligt fradrag på indtil 25.000 kr.
Det beløb, som skatteyderen vælger at  

 fylde op med, er bindende for ham i fradragsperioden, sålænge de samlede  

 indskuds-, præmie- og bidragsbeløb er uforandrede.
Der kan dog højst vælges  

 et opfyldningsbeløb, der sammenlagt med det årlige 10 pct. fradrag udgør et  

 beløb svarende til forfaldne præmier eller bidrag og indskud, som ikke  

 tidligere er fratrukket.
Hvis en skatteyder, der har udnyttet  

 opfyldningsfradraget fuldt ud, tegner en ny forsikring i fradragsperioden,  

 kan dette medføre, at opfyldningsfradraget bortfalder eller nedsættes, fordi  

 det samlede 1 pct. fradrag forøges.
Omvendt vil skatteydere, der kun har  

 udnyttet en del af opfyldningsfradraget, være berettiget til at anvende et  

 uudnyttet opfyldningsbeløb på en senere tegnet forsikring.
 Der er til brug ved kontrollen med de nye fradragsregler udarbejdet et  

 særligt skema, som skal udfyldes og indsendes sammen med  

 selvangivelsesblanketten, såfremt skatteyderen ønsker at benytte  

 opfyldningsfradraget.
 Virkningen af de nye fradragsregler belyses ved følgende eksempler:
Eksempel 1 En skatteyder tegner en livrente med et kapitalindskud på 100.000 kr.  

 Efter lovens § 18, stk. 2, kan han fradrage 100.000 kr.: 10 = 10.000 kr. i  

 indskudsåret og hvert af de følgende 9 år.
Da dette beløb er under 25.000  

 kr., kan han vælge et opfyldningsfradrag op til 15.000 kr.
Udnyttes  

 opfyldningsfradraget fuldt ud, forkortes fradragsperioden til 4 år:
Eksempel 2 Hvis skatteyderen i eksempel 1 foretager et nyt kapitalindskud på 200.000  

 kr. i år 3, bliver 10 pct. fradraget for det nye indskud 200.000 kr.: 10 =  

 20.000 kr., og det samlede 10 pct. fradrag for de to indskud = 30.000 kr.
Da dette beløb overstiger 25.000 kr., er der ikke plads til et  

 opfyldningsfradrag.
I år 3 og frem bliver fradraget herefter 10.000 kr. for  

 indskud nr. 1 og 20.000 kr. for indskud nr. 2. I år 8, hvor indskud nr. 1 er  

 fuldt afskrevet, kan der igen vælges et opfyldningsfradrag, svarende til  

 differencen mellem 25.000 kr. og 10 pct. fradraget for indskud nr. 2.
 Ved fuld udnyttelse af opfyldningsfradraget bliver afskrivningen følgende:
Eksempel 3 En skatteyder tegner en forsikring med en 8-årig præmiebetalingsperiode og  

 en årlig præmie på 10.000 kr., ialt 80.000 kr.
 Efter lovens § 18, stk. 3, kan skatteyderen i hvert af årene inden for 10  

 års perioden fradrage 80.000 kr.: 10 = 8.000 kr.
Da 10 pct. fradraget er under 25.000 kr., kan der vælges et  

 opfyldningsfradrag, men opfyldningsfradraget kan i dette eksempel højst  

 udgøre 2.000 kr., fordi der kun forfalder en præmie på 10.000 kr. om året, jfr. lovens § 18, stk. 4, 2. pkt.
 Ved fuld udnyttelse af opfyldningsreglen forkortes fradragsperioden til 8  

 år:
Eksempel 4 Hvis skatteyderen i eksempel 3 tegner en ny forsikring i år 3 med et  

 kapitalindskud på 100.000 kr., bliver 10 pct. fradraget for denne forsikring  

 100.000 kr.: 10 = 10.000 kr. og det samlede 10 pct. fradrag for forsikring 1  

 og 2 = 18.000 kr.
Da dette beløb er under 25.000 kr., og da skatteyderen kun  

 har kunnet udnytte et opfyldningsfradrag på 2.000 kr. til forsikring 1, kan  

 han i forbindelse med oprettelsen af forsikring 2 forøge opfyldningsfradraget  

 til 25.000 kr. 18.000 kr., d.v.s. til 7.000 kr.
Gør han det, bliver  

 afskrivningen følgende:
3. Ægtefællers fradragsret Efter kildeskattelovens § 26, stk. 1, kan den gifte kvinde ved opgørelsen  

 af sin særskilte indkomst fradrage bl.a. udgifter, som er fradragsberettigede  

 efter pensionsbeskatningslovens § 18. Denne regel gælder også efter  

 ændringsloven af 29. juni 1979. Herefter har begge ægtefæller fradragsret  

 efter reglerne i lovens § 18, stk. 1-3, og begge har mulighed for at anvende  

 opfyldningsfradraget i lovens § 18, stk. 4. I øvrigt er anvisningerne i  

 afsnit II i skattedepartementets cirkulære af 14. oktober 1975 om ændring af  

 pensionsbeskatningsloven og kildeskatteloven fortsat gældende.
Hvis en ægtefælle dør, inden afskrivning af kapitalindskud, præmier eller  

 bidrag er afsluttet, har den efterlevende ægtefælle, hvis denne ved  

 dødsfaldet var sambeskattet med afdøde, efter ændringsloven kun mulighed for  

 at fortsætte afskrivningen.
Den tidligere valgfrihed mellem at fratrække det  

 resterende beløb på en gang eller at vælge ny afskrivningsperiode er således  

 bortfaldet, jfr. lovens § 18, stk. 6, 1. pkt.
Der er dog ved en  

 overgangsbestemmelse sikret enker og enkemænd adgang til at fradrage eller  

 afskrive eventuelle restbeløb efter de hidtil gældende regler, såfremt  

 beløbet hidrører fra kapitalindskud, som er foretaget i henhold til begæring  

 fremsat før 21. juni 1979. At en efterlevende ægtefælle fortsætter  

 afskrivningen efter afdøde, berører i øvrigt ikke den pågældendes egen  

 fradragsret efter lovens § 18, stk. 2-4.
4. Hvilke ordninger omfattes af ændringsloven? De ordninger, der omfattes af ændringsloven, er pensionsordninger med  

 løbende udbetalinger, d.v.s. de i lovens §§ 2-7 nævnte ordninger i det  

 omfang, reglerne i øvrigt vil være anvendelige herpå, samt rateforsikringer i  

 pensionsøjemed, jfr. lovens §§ 8-9.
 De nye regler har i første række betydning for privattegnede ordninger,  

 herunder navnlig liv- og overlevelsesrenter, invalide- og børnepension samt  

 rateforsikringer i pensionsøjemed.
Pensionsordninger i ansættelsesforhold vil kun i begrænset omfang være  

 omfattet af reglerne.
I henhold til lovens § 19 medregnes en arbejdsgivers  

 indbetalinger til en pensionsordning med løbende udbetalinger eller til en  

 rateforsikring i pensionsøjemed ikke ved opgørelsen af arbejdstagerens  

 skattepligtige indkomst.
Arbejdsgiverens indbetalinger omfatter i denne  

 forbindelse både "arbejdsgiverbidrag" og arbejdstagerbidrag" i  

 henhold til den foreliggende pensionsaftale, idet begge disse bidrag skal  

 holdes uden for beregningen af arbejdstagerens A-skat.
Indbetalinger af denne  

 art til en pensionsordning for arbejdstageren er således ikke omfattet af §  

 18.
Hvis arbejdstageren derimod selv foretager et indskud i ordningen til  

 forøgelse af pensionsanciennitet eller lignende, behandles dette indskud  

 efter reglerne i lovens § 18, stk. 2-6. Det samme gælder, hvis en  

 arbejdstager overfører et beløb fra en pensionsordning, som ikke omfattes af  

 reglerne i pensionsbeskatningslovens kapitel 1 (f. eks. fra en udenlandsk  

 pensionskasse) til sin pensionsordning med arbejdsgiveren.
Indskud, der sker  

 ved overførsel som nævnt i lovens §§ 41-44, berøres ikke af reglerne.
I henhold til vedtægterne for visse pensionskasser kan en arbejdstager,  

 der fratræder sin stilling, fortsætte bidragsbetalingen for egen regning mod  

 at betale et bidrag svarende til det hidtidige arbejdstager- og  

 arbejdsgiverbidrag.
På tilsvarende måde vil en arbejdstager, der har en  

 forsikring med løbende udbetalinger eller en rateforsikring i pensionsøjemed  

 som led i ansættelsesforholdet, i reglen have mulighed for at fortsætte  

 præmiebetalingen til forsikringen efter ansættelsesforholdets ophør.
Sådanne  

 indbetalinger, der foretages efter arbejdstagerens fratræden, er omfattet af  

 fradragsreglerne i lovens § 18. Hvis ordningen er oprettet i henhold til  

 begæring indgivet før den 21. juni 1979, vil præmier og bidrag kunne  

 fradrages fuldt ud i forfaldsåret i medfør af lovens § 18, stk. 1. Hvis  

 ordningen er oprettet i henhold til begæring indgivet efter den 20. juni  

 1979, vil fradragsretten for fremtidige præmie- eller bidragsbetalinger være  

 afhængig af, om den aftalte præmie eller bidragsbetalingsperiode ved  

 ordningens oprettelse var kortere eller længere end 10 år.
Var den aftalte  

 betalingsperiode kortere end 10 år, må fradragsretten for præmier eller  

 bidrag, der forfalder efter fratrædelsen, fordeles i overensstemmelse med  

 lovens § 18, stk. 3, således at de årlige fradrag kommer til at svare til 10  

 pct. af de præmier eller bidrag, der i alt har skullet betales til ordningen  

 med tillæg af et eventuelt opfyldningsfradrag efter lovens § 18, stk. 4. Var  

 den aftalte præmie- eller bidragsbetalingsperiode ved oprettelsen over 10 år,  

 kan de fortsatte præmie- eller bidragsbetalinger fradrages fuldt ud i forfaldsåret efter  

 lovens § 18, stk. 1, selv om der på tidspunktet for arbejdstagerens fratræden  

 er mindre end 10 år tilbage af præmie- eller bidragsbetalingsperioden.
 Sker der efter fratrædelsen en forhøjelse af præmie- eller  

 bidragsbetalingen på et tidspunkt, hvor der er mindre end 10 år tilbage af  

 præmie- eller bidragsbetalingsperioden, skal forhøjelsen under alle  

 omstændigheder afskrives efter reglerne i lovens § 18, stk. 3, jfr. stk. 4.
5. Fradragsrettens bortfald Hvis der indtræder afgiftspligt efter lovens §§ 29-31 for en af de  

 heromhandlede ordninger, inden afskrivning af kapitalindskud eller præmier  

 (bidrag) efter lovens § 18, stk. 2-4, er afsluttet, og afgiftspligten  

 omfatter hele den pågældende ordning, bortfalder fradragsretten for det  

 resterende beløb, jfr. lovens § 18, stk. 6, 2. pkt.
Restbeløbet skal i stedet  

 fragå i det afgiftspligtige beløb, jfr. lovens § 35, stk. 1. Disse regler  

 svarer til de tidligere regler vedrørende ikke-afskrevne kapitalindskud, for  

 hvilke fradragsretten var valgt fordelt over en årrække, og finder efter  

 lovens overgangsregler tilsvarende anvendelse på disse.
 Det er ved bekendtgørelsen af 21. november 1979 pålagt skatteyderne bl.a.  

 at give forsikringsselskaberne m.v. oplysning om anvendelsen af  

 opfyldningsfradraget, evt. ved fremlæggelse af de fradragsskemaer, der har  

 været benyttet ved skatteligningen.
Det er endvidere pålagt forsikringsselskaberne m.v. at beregne fradraget  

 for uafskrevne beløb i forbindelse med afgiftsberegningen.
De skattelignende  

 myndigheder vil derfor som hidtil gennem afgiftsanmeldelsen få oplysning om,  

 for hvilket beløb fradragsretten bortfalder.
6. Ikrafttrædelse De nye fradragsregler har virkning for kapitalindskud samt præmier og  

 bidrag til pensionsordninger med løbende udbetalinger og rateforsikringer i  

 pensionsøjemed, der er tegnet i henhold til en begæring, som den  

 skattepligtige efter den 20. juni 1979 har fremsat over for  

 forsikringsselskabet m.v. eller dettes repræsentant.
Reglerne har endvidere  

 virkning for beløb, hvormed præmier eller bidrag til ældre forsikringer m.v.  

 forhøjes i henhold til en begæring som ovenfor nævnt.
Det afgørende for anvendelsen af de nye fradragsregler er herefter, om  

 begæringen er indgivet til forsikringsselskabet m.v. eller dettes  

 repræsentant efter den 20. juni 1979. Til brug ved ligningsmyndighedernes  

 afgørelse af, hvilke regler der skal anvendes på forsikringer m.v., som er  

 oprettet i 1979, er det ved bekendtgørelse nr. 303 af 5. juli 1979 pålagt  

 forsikringsselskaberne m.v. at påføre policer, der udstedes i tiden 21.  

 juni-31. december 1979 i henhold til en begæring fremsat efter 20. juni 1979  

 påtegning om, at forsikringen m.v. er begæret efter skæringsdagen.
En  

 tilsvarende påtegning skal påføres ældre forsikringspolicer, såfremt  

 forsikringstageren efter den 20. juni 1979 har fremsat begæring om forhøjelse  

 af en forsikring, der er tegnet i henhold til begæring fremsat før den 21.  

 juni 1979. Forsikringsselskaberne er endvidere anmodet om så vidt muligt også  

 at give policer fra før den 21. juni 1979 påtegning om, at forsikringen  

 (præmieforhøjelsen) er begæret før skæringsdagen.
