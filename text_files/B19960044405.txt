 I medfør af § 11 og § 35, stk. 2 i lov om husdyrsygdomme, jf.  

 lovbekendtgørelse nr. 381 af 7. juni 1993, fastsættes:
 § 1.  I denne bekendtgørelse forstås ved  

 besøgslandbrug: Bedrift med kvæg, svin, får, geder, hovdyr, fjerkræ, kaniner,  

 pelsdyr eller opdræt af vildt, der er godkendt i henhold til lov nr. 341 af  

 14. maj 1992 om opdræt af vildt og ræve, hvortil der mod betaling tillades  

 publikumsadgang, herunder bedrifter, der udlejer bolig til bondegårsferie.
 Stk. 2.  Veterinærdirektoratet kan i særlige tilfælde  

 efter indstilling fra kredsdyrlægen tillade hold af andre end de i stk. 1  

 nævnte dyr på besøgslandbrug.
 § 2.  Et besøgslandbrug skal registreres af  

 kredsdyrlægen.
 Stk. 2.  Anmodning om registrering indgives skriftligt  

 til kredsdyrlægen og skal indeholde følgende oplysninger:
 Stk. 3.  For eksisterende besøgslandbrug, oprettet før  

 ikrafttrædelse af denne bekendtgørelse, skal registrering ske senest 1.  

 august 1996.
 § 3.  Den ansvarlige for bedriften skal sørge for, at  

 der til bedriften er knyttet en praktiserende dyrlæge som tilsynsførende,  

 hvis navn og adresse skal oplyses til kredsdyrlægen.
 Stk. 2.  Dyrlægen skal mindst en gang om året inspicere  

 bedriftens husdyr med hensyn til sundhedstilstanden og skriftligt underrette  

 kredsdyrlægen herom.
 Stk. 3.  Dyrlægen skal føre optegnelser over  

 sygdomstilfælde med angivelse af dato, dyreart, diagnose, behandling samt  

 evt. dødsårsag.
 § 4.  Besøgende på besøgslandbruget må ikke fodre  

 dyrene med foder, madrester og lignende, som medbringes af de besøgende.
 Stk. 2.  Det under stk. 1 anførte forbud skal  

 bekendtgøres gennem opslag ved ankomsten til bedriften.
§ 5.  Svin, der findes på besøgslandbrug, må kun Stk. 2.  Uanset stk. 1 kan smågrise fra et  

 besøgslandbrug som led i en fast aftale og efter kredsdyrlægens godkendelse  

 overføres til en slagtesvinebesætning, hvorfra svinene føres direkte til  

 slagtning.
 Stk. 3.  På besøgslandbruget må der ikke afholdes  

 markeder, auktioner, dyrskuer og sportsarrangementer eller anden samlig af  

 dyr, der ikke i forvejen er hjemmehørende på bedriften.
 Stk. 4.  Veterinærdirektoratet kan i særlige tilfælde på  

 grundlag af en skriftlig ansøgning fra bedriftens dyrlæge dispensere fra  

 bestemmelserne i stk. 1 og 3.
 § 6.  Den ansvarlige for bedriften skal føre  

 optegnelser indeholdende dato for dyrs tilgang og afgang, herunder dødsfald.  

 Dyrenes antal, art, køn, oprindelsessted og eventuelle bestemmelsessted skal  

 ligeledes angives.
 § 7.  De i § 3, stk. 3, og § 6 nævnte optegnelser skal  

 opbevares i 5 år fra optegnelsestidspunktet og på begæring forevises  

 kredsdyrlægen eller anden repræsentant fra Veterinærdirektoratet.
 § 8.  Udgifter forbundet med drift af besøgslandbrug  

 påhviler den for besøgslandbruget ansvarlige.
 § 9.  Overtrædelse af § 2, stk. 1 og 3, § 3, § 4, § 5,  

 stk. 1 og 3, § 6 eller § 7 eller tilsidesættelse af vilkår i tilladelser  

 givet efter § 1, stk. 2, eller § 5, stk. 4, straffes med bøde.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende kan der i medfør af  

 husdyrsygdomslovens § 36 pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommunernes styrelse, kan der pålægges kommunen eller det kommunale  

 fællesskab bødeansvar.
 § 10.  Bekendtgørelsen gælder ikke for Grønland.
 § 11.  Bekendtgørelsen træder i kraft den 7. juni  

 1996.
Veterinærdirektoratet, den 29. maj 1996 P.D.V.
