Skriftlig fremsættelse (20. februar  

 2003) Økonomi- og erhvervsministeren Herved tillader jeg mig for Folketinget at  

 fremsætte:
Forslag til lov om ændring af lov om elforsyning,  

 lov om tilskud til elproduktion, lov om varmeforsyning og lov om kommunal  

 udligning og generelle tilskud til kommuner og amtskommuner (Modregning ved  

 kommuners afståelse mv. af energivirksomheder, sikring af el- og  

 varmepriser, forbrænding af kød- og benmel,  

 søledningsanlæg til mindre øer mv.) (Lovforslag nr.
L 162).
 Lovforslaget består af 4 forskellige dele:
 1. Modregning ved kommuners afståelse mv. af  

 energivirksomheder.
 Jeg har efter fremsættelsen af det private  

 lovforslag L 34 den 10. oktober 2002 forhandlet med Folketingets partier om  

 fastlæggelsen af nye rammer for kommunernes (og amtskommunernes) salg  

 af elvirksomheder.
Efter de gældende bestemmelser i el- og  

 varmeforsyningslovene sker der fuld modregning af nettoprovenuet (fratrukket  

 indskudskapitalen) i kommunernes bloktilskud.
Dette princip har fungeret som  

 en hæmsko for nødvendige strukturtilpasninger i energisektoren,  

 da kommunerne ikke har haft noget økonomisk incitament til at  

 sælge eller til at opnå den bedst mulige pris.
Hertil kommer, at  

 konsekvenserne af bestemmelsens anvendelse endnu ikke er klarlagt af  

 Energitilsynet, hvilket gør det vanskeligt for en kommune at vurdere  

 fordele og ulemper ved at sælge ejerandele.
Forslaget går ud på at forenkle og modernisere  

 modregningsbestemmelserne, så de ikke står i vejen for  

 udviklingen i energisektoren.
Efter forslaget skal hele kommunens provenu ved  

 uddelinger og afståelse opgøres, og der sker herefter modregning  

 med 40 pct., forudsat at der sker en deponering over 10 år af det  

 resterende beløb.
Der er dog mulighed for reduktion ved  

 ekstraordinær gældsnedbringelse.
Hvis der ikke sker deponering,  

 modregnes der med 60 pct.
 Forslaget forventes at fremme strukturudviklingen i  

 energisektoren og indebærer en forenkling af modregningsbestemmelserne,  

 der gør det lettere for de kommunale ejere at varetage deres  

 ejerinteresser.
 2. Sikring af el- og varmepriserne.
De gældende bestemmelser i el- og  

 varmeforsyningslovene om fuld modregning af nettoprovenuet i kommunernes  

 statstilskud har som nævnt fungeret som en hæmsko for  

 nødvendige strukturtilpasninger i energisektoren.
Lovforslaget  

 indeholder regler, der har til hensigt at fremme den naturlige  

 strukturtilpasning.
Det er imidlertid væsentligt at sikre, at  

 køb og salg af el- og varmeforsyningsvirksomheder ikke  

 indebærer, at priserne fra disse virksomheders ydelser stiger.
Der skal  

 således ikke være mulighed for, at omkostninger som skyldes at  

 virksomhederne skifter ejer, bliver overvæltet på el- eller  

 varmeforbrugerne.
 3. Forbrænding af kød- og benmel på  

 kraftværker.
Landbruget har oplagret ca. 170.000 tons kød- og  

 benmel, som ønskes afbrændt bl.a. på kraftværker, da  

 der som led i bekæmpelsen af kogalskab er forbud mod anvendelse af  

 kød- og benmel som foder til husdyr, der indgår i  

 kødproduktion.
Kød- og benmel behandles i dag efter  

 elforsyningslovens regler om forbrænding af affald, hvilket  

 indebærer krav om selskabsmæssig adskillelse, og at produktionen  

 økonomisk skal hvile i sig selv.
 Hensigten med forslaget er at åbne mulighed for, at  

 kød- og benmel fremover kan anvendes som brændsel på  

 kraftværker uden at  følge reglerne om forbrænding af  

 affald.
Forslaget indebærer, at det herefter er muligt for  

 økonomi- og erhvervsministeren at give tilladelse til afbrænding  

 af kød- og benmel på kraftværker, uden at disse opfylder  

 kravene om selskabsmæssig adskillelse, og at økonomien skal  

 hvile i sig selv.
Såfremt der gives tilladelse, kan kraftværkerne  

 ikke opnå økonomisk støtte hertil.
 Forslaget vil sandsynligvis indebære en øget  

 afbrænding af kød- og benmel og vil give en statsfinansiel  

 provenuforbedring, da der ikke længere skal udbetales  

 elproduktionstilskud til kraftværkerne.
 4. Etablering og drift af søledningsanlæg  

 til mindre øer.
 Elforsyningsloven indeholder en forsyningsret, men ikke en  

 modsvarende forsyningspligt, og der kan derfor opstå situationer, hvor  

 ingen søger om bevilling til et nærmere afgrænset  

 område.
Lovforslaget indeholder derfor en hjemmel for  

 økonomi- og erhvervsministeren til at pålægge den  

 systemansvarlige virksomhed at etablere og drive  

 søledningsanlæg, der er nødvendige for at sikre  

 forsyningssikkerheden på mindre øer.
Forslaget er for  

 øjeblikket alene relevant for en forsyningsledning til  

 Læsø. Bestemmelsen dækker i øvrigt ikke  

 situationer, hvor et ledningsanlæg er etableret og drives i henhold til  

 bevilling.
 Idet jeg i øvrigt henviser til lovforslaget med  

 bemærkninger, anbefales lovforslaget til Folketingets velvillige  

 behandling.
