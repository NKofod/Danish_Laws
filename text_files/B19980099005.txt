 Bekendtgørelse om Hovedstadens  

 Sygehusfællesskabs låntagning og meddelelse af garantier m.v.
 I medfør af § 16 i lov nr. 1132 af 21. december 1994 om  

 Hovedstadens Sygehusfællesskab fastsættes:
 § 1. Ved låntagning forstås i denne  

 bekendtgørelse:
 1)	Lån optaget af Hovedstadens Sygehusfællesskab.
 2)	Lån, for hvilke Hovedstadens Sygehusfællesskab  

 garanterer.
3)	Værdien af aftaler indgået af Hovedstadens  

 Sygehusfællesskab, herunder leje- og leasingaftaler, om benyttelse af  

 ejendomme, anlæg, lokaler, materiel m.v., hvis etablering kan  

 sidestilles med en anlægsopgave for Hovedstadens  

 Sygehusfællesskab.
Værdien svarer for ejendomme, lokaler m.v. til  

 det højeste af følgende beløb:
 a)	Opførelsesomkostningerne.
b)	Værdien ifølge den senest foretagne offentlige  

 vurdering ved aftalens indgåelse.
Værdien for anlæg og  

 materiel, fastsættes til genanskaffelsesværdien.
 c)	Den salgssum, der er aftalt i tilfælde, hvor Hovedstadens  

 Sygehusfællesskab sælger ejendomme, lokaler, anlæg m.v., og  

 derefter indgår aftale, herunder leje- og leasingaftale, om benyttelse  

 af det solgte.
 4)	Indestående prioriteter, der overtages, og pantebreve, der  

 udstedes til sælger i forbindelse med erhvervelse af fast ejendom.  

 Indestående prioriteter og sælgerpantebreve opgøres til  

 kurs 80. Lån med en restløbetid på 3 år eller  

 derunder opgøres til restgældens nominelle beløb.
 5)	Kassekredittræk, som ikke omfattes af bestemmelsen i § 6, stk.  

 3. Sådanne lån opgøres som det beløb, der ved  

 årets udgang er trukket på lånet ud over det ved  

 årets begyndelse trukne beløb.
Stk. 2. Videreførelse af lejemål  

 indgået af staten og af Københavns og Frederiksberg Kommuner som  

 led i den hidtidige sygehusadministration, og leje af eller optagelse af  

 lån til køb af administrationsbygninger i forbindelse med  

 etablering af Hovedstadens Sygehusfællesskab henregnes ikke til  

 sygehusfællesskabets låntagning.
Tilsvarende gælder for  

 lejemål, som Hovedstadens Sygehusfællesskab indgår med  

 Københavns og Frederiksberg Kommuner samt staten i forbindelse med  

 etableringen.
 Stk. 3. Hovedstadens Sygehusfællesskabs  

 låntagning henregnes ikke til Københavns og Frederiksberg  

 Kommuners låntagning.
 § 2. Hovedstadens Sygehusfællesskab har adgang til  

 låntagning i følgende tilfælde:
 1)	Låntagning mod deponering af et tilsvarende beløb, jf.  

 § 4.
 2)	Træk på en kassekredit, jf § 6, stk. 3.
 3)	Lån efter § 1, stk. 1, nr. 1-2, hvis provenu anvendes til  

 indfrielse af eksisterende lån, jf. § 5.
 4)	Låntagning efter meddelt dispensation, jf. § 10.
 § 3. Ved optagelse af lån skal Hovedstadens  

 Sygehusfællesskab underrette Københavns og Frederiksberg  

 Kommuner herom umiddelbart efter beslutningen om optagelse af  

 lånet.
 § 4. Deponering af beløb, jf. § 2, nr. 1,  

 sker på en særskilt konto i et pengeinstitut eller ved deponering  

 af obligationer i et pengeinstitut eller et realkreditinstitut.
Stk. 2. Er der tale om optagelse af lån eller  

 garanti for lån, skal det deponerede beløb eller  

 kursværdien af de deponerede obligationer svare til  

 låneprovenuet.
Lån opgøres med fradrag af eventuelt  

 kurstab.
Obligationslån opgøres til kursværdien af  

 obligationerne ved hjemtagelsen af disse, selv om salget af obligationerne  

 endnu ikke har fundet sted.
Stk. 3. I låneperioden eller aftaleperioden kan der  

 af det deponerede beløb eller de deponerede obligationer årligt  

 hæves/frigives en tyvendedel samt de til det deponerede beløb  

 tilskrevne renter.
Hvis aftalen, der har medført deponeringen, er  

 indgået for en periode på mindre end tyve år, kan der  

 årligt hæves/frigives en så stor del, som svarer til den  

 forløbne del af perioden samt tilskrevne renter.
 Stk. 4. Ved aftalens ophør/lånets indfrielse  

 kan Hovedstadens Sygehusfællesskab hæve den eventuelt resterende  

 del af det deponerede beløb eller de deponerede obligationer.
§ 5. Ved omlægning til et serie- eller  

 annuitetslån er det en betingelse, at den totale finansiering herved  

 til stadighed opfylder kravene i § 6, stk. 1. Hvis omlægningen sker fra  

 et stående lån eller et lån med en afdragsfri periode, er  

 det derudover en betingelse, at den gennemsnitlige løbetid af den  

 totale finansiering ikke herved overstiger 10 år.
Ved omlægning  

 til et stående lån eller lån med en afdragsfri periode er  

 det en betingelse, at den totale finansiering herved til stadighed opfylder  

 kravene i § 6, stk. 2. Ved omlægning til et stående lån  

 eller lån med en afdragsfri periode er det derudover en betingelse, at  

 værdien af en afdragsfri periode fragår i provenuet af det nye  

 lån.
Hvis flere lån omlægges samtidig til et nyt lån,  

 beregnes restløbetiden som en vægtet sum af de enkelte  

 låns restløbetid.
§ 6. Lån kan optages som annuitetslån  

 eller serielån uden indeksregulering.
Løbetiden må ikke  

 overstige 25 år.
Stk. 2. Lån kan endvidere optages som stående  

 lån eller lån med en afdragsfri periode.
Løbetiden for  

 sådanne lån må højst være 15 år og med  

 et afdragsforløb der højst giver en gennemsnitlig  

 løbetid på 10 år.
 Stk. 3. Fællesskabets kassekredit må  

 gennemsnitlig over de sidste 12 måneder af de daglige saldi på  

 funktion 9.50, kassekreditter og byggelån, excl. byggelån, der  

 snarest efter byggearbejdet konverteres til langfristede lån, ikke  

 overstige gennemsnittet i samme periode af de daglige saldi på likvide  

 aktiver, jf. funktionerne 9.01-9.10 i »Budget- og regnskabssystem for  

 kommuner og amtskommuner« tillagt eventuelt opgjort underskud fra et  

 regnskabsår til dækning i et andet på tilsammen  

 højst 3,5% af det samlede drifts- og anlægsbudget for det  

 løbende år.
 Stk. 4. Hovedstadens Sygehusfællesskab kan  

 indgå valutaterminsforretninger i forbindelse med lånoptagelse og  

 betaling af renter og afdrag, i det omfang sygehusfællesskabet er  

 forpligtet til at modtage eller betale et beløb i fremmed valuta.
 § 7. Garanti for lån kan kun meddeles,  

 såfremt lånet opfylder de vilkår, der gælder for  

 Hovedstadens Sygehusfællesskab låntagning, jf. § 6, stk. 1 og  

 2.
 § 8. Hovedstadens Sygehusfællesskab kan ikke  

 uden Indenrigsministeriets samtykke afgive tilsagn om regelmæssige  

 ydelser og lignende, som sygehusfællesskabet ikke efter lovgivningen er  

 forpligtet til at præstere.
§ 9. Hovedstadens Sygehusfællesskab kan ikke  

 uden Indenrigsministeriets samtykke pådrage fællesskabet  

 solidarisk hæftelse gennem indtrædelse i en forening, en  

 institution, et selskab eller lignende.
Samtykke er dog ikke  

 fornødent, dersom Hovedstadens Sygehusfællesskab alene  

 hæfter med sit indskud, og der ikke pådrages fællesskabet  

 forpligtelser med hensyn til eventuelle yderligere indskud.
 § 10. Indenrigsministeren kan for det enkelte  

 regnskabsår meddele dispensation til optagelse af lån ud over,  

 hvad der følger af bestemmelserne i § 2, nr. 1-3.
 Stk. 2. Optagelse af lån i medfør af en  

 meddelt dispentation skal ske senest den 31. marts i året efter det  

 pågældende regnskabsår, hvis ikke andet er fastsat i den  

 meddelte dispentation.
 § 11. Bekendtgørelsen træder i kraft  

 den 1. januar 1999 og har virkning fra og med regnskabsåret 1999.
 Stk. 2. Bekendtgørelse nr. 2 af 2. januar 1995 om  

 Hovedstadens Sygehusfællesskabs låntagning og meddelelse af  

 garantier m.v. ophæves.
