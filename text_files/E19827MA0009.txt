 Et redningskorps har - i form af overenskomster tilbudt kommunerne at  

 levere visse serviceydelser i forbindelse med den i henhold til  

 sociallovgivningen etablerede hjemmeplejeordning.
 Disse ydelser er opdelt i 5 hovedgrupper:
 1. Udlejning af biler med radioudstyr o lign til kommunernes personale  

 samt uddannelse af personalet i brugen heraf.
2. a.
Udlejning af kommunikationsudstyr samt uddannelse af kommunernes  

 personale i betjening heraf.
b.
Endvidere modtagelse/afgivelse af meldinger til hjemmeplejens  

 personale.
 3. Udlejning af nødkaldeanlæg, herunder opsætning og afprøvning af  

 anlæggene hos hjemmeplejens klienter.
 4. Overvågning af klienter tilsluttet nødkaldeordningen.
5. a.
Modtagelse og videredisponering af opkald fra klienter.
b.
Udførelse af nødreparation eller eftersyn i klienters hjem.
 Nævnet traf afgørelse om, at de under punkt 2.b, 4. og 5.a nævnte vagt- og  

 formidlingsydelser anses for omfattet af undtagelsesbestemmelsen i lovens §  

 2, stk. 3, punkt b, om social forsorg og bistand og dermed fritaget for  

 afgift.
 Den under punkt 1., 2.a. og 3. nævnte virksomhed med udlejning af biler og  

 udstyr (herunder installation af og uddannelse i brugen af udstyret) samt de  

 under punkt 5.b. nævnte nødreparationer må efter nævnets opfattelse anses for  

 omfattet af afgiftspligten efter lovens § 2, stk. 2. Ingen af lovens  

 undtagelsesbestemmelser kan finde anvendelse på denne del af korpsets  

 ydelser.
 Ministeriet for skatter og afgifter fandt ikke grundlag for, at  

 sidstnævnte udlejnings- og reparationsvirksomhed kunne fritages for at svare  

 afgift efter lovens § 4, stk. 2 (nu § 4, stk. 4).
 Se også Dep.643 og Mn.663.
