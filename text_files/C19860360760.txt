 I forbindelse med administrationen af § 2 i bekendtgørelsen er der over  

 for direktoratet påvist et behov for ændring af de nuværende regler om  

 belægning af dagpengekort for taxachauffører.
 Ifølge ovennævnte vejledning skal taxachaufførers dagpengekort belægges  

 som følger:
 Der skal altid belægges med mindst 8 timer pr. arbejdsdag/vagt.
 Arbejdes der mere end 8 timer, belægges der med det faktiske timetal.
 Efter forhandling med landsarbejdsnævnet suppleres denne regel med  

 følgende:
 I tilfælde, hvor den medgåede arbejdstid vanskeligt kan konstateres, kan  

 belægning ske med det timetal, som fremkommer ved en omregning af indtægten  

 ved hjælp af omregningssatsen.
 Dog skal der mindst belægges med 8 timer pr. arbejdsdag/vagt.
