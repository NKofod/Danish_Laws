 I henhold til § 24, stk. 9, i lov om lægemidler, jf. lovbekendtgørelse nr.  

 452 af 10. juni 1992 som senest ændret ved lov nr. 380 af 18. maj 1994,  

 fastsættes:
 §1. Til delvis dækning af Sundhedsstyrelsens omkostninger ved  

 behandling af ansøgninger om godkendelse af og kontrol med kliniske  

 afprøvninger betaler ansøgeren et gebyr på 3.000 kr. for hver ansøgning om  

 godkendelse af en klinisk afprøvning.
 § 2.  Gebyret efter § 1 indbetales til  

 Sundhedsstyrelsen samtidig med indgivelse af en ansøgning om godkendelse af  

 en klinisk afprøvning til Sundhedsstyrelsen.
 § 3.  Bekendtgørelsen træder i kraft den 1. februar  

 1995.
