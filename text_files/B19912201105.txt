 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til film-, tv- og videomedarbejder.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Billedmediernes Faglige Udvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 praktikuddannelse og skoleundervisning opnår kompetence som film-, tv- og  

 videomedarbejder inden for det valgte speciale.
 Uddannelsens varighed og struktur m.v.
 § 4.  Uddannelsen varer 4 år og 6 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelsesloven § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen varer 75 uger inklusive 1.  

 skoleperiode.
Skoleundervisning veksler med praktikuddannelse som vist i  

 figuren og som anført nedenfor:
Model for film-, tv- og videomedarbejderuddannelsen Stk. 2.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode i  

 specialet.
 § 6.  Følgende uddannelsers 2. skoleperiode udgør 2.  

 skoleperiode i film-, tv- og videomedarbejderuddannelsen:
Fritagelse for dele af uddannelsen § 7.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Uddannelsens mål og indhold § 8.  Den uddannede film-, tv- og videomedarbejder  

 skal, under iagttagelse af gældende miljø- og sikkerhedsbestemmelser, kunne  

 udføre alle arbejdsprocesser, der forekommer inden for den branche, som  

 specialet retter sig imod.
 Stk. 2.  Den uddannede med specialet  

medieteknikmekaniker skal:
 Stk. 3.  Den uddannede med specialet av-assistent  

 skal:
Skoleundervisningen § 9.  Undervisningen skal på en helhedsorienteret måde  

 omfatte både praktisk og teoretisk undervisning med henblik på at give  

 eleverne fornødne generelle og specielle kvalifikationer, herunder  

 forudsætninger for at varetage de funktioner, uddannelsen tager sigte på.  

 Undervisningen skal samtidig give forudsætninger for ved efter- og  

 videreuddannelse at udbygge kvalifikationerne og at bidrage til elevernes  

 personlige udvikling og forståelse af samfundet og dets udvikling.
 § 10.  Skoleundervisningen efter 2. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
-------------------------------------------------------------------- -------------------------------------------------------------------- Stk. 2.  For de enkelte grundfag og valgfag følger mål  

 og øvrige rammer for undervisning-ens indhold samt vejledende uddannelsestid  

 reglerne for disse fag.
 Stk. 3.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
 § 11.  Undervisningen i 3. skoleperiode har følgende  

 formål:
 § 12.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Eleven skal kunne medvirke ved arbejde med belysning på gængse on-location  

 og studieproduktioner.
Under iagttagelse af sikkerhedsregler og ergonomi skal  

 eleven kunne medvirke ved valg og anvendelse af relevant udstyr til en given  

 opgave.
Følgende niveaukrav for disse arbejdsdiscipliner skal være opfyldt:
 Eleven skal kende almindeligt forekommende lamper, lampetilbehør,  

 lysarmaturer og deres karakteristik.
 Eleven skal kende den nødvendige el-lære og sikkerhedsreglerne ved brug af  

 udstyret.
Eleven skal kende lyslærens grundregler og kunne bruge almindeligt  

 forekommende måleudstyr.
Eleven skal kende grundprincipperne for lyssætning.
Eleven skal kunne anvende gængse professionelle videokameraer og  

 båndmaskiner og opnå kendskab til en-kamerametodik og -teknik, herunder  

 iagttagelse af sikkerhedsregler og ergonomi.
Eleven skal opnå kendskab til  

 forskellige genremæssige udtryk og kunne medvirke ved valg af  

 billedkomposition og beskæring i forhold til en given produktionsopgave.  

 Følgende niveaukrav for disse arbejdsdiscipliner skal være opfyldt:
 Eleven skal kende almindeligt forekommende professionelle kameraer og  

 båndmaskiner, optageudstyret, dets funktionsbetjeninger og sikkerhedsreglerne  

 ved brug af udstyret.
 Eleven skal kende principperne ved elektronisk billeddannelse, standarder  

 som composite, component og kende forskellige formater.
 Eleven skal opnå kendskab til objektiver, kende det grundlæggende i  

 optiklæren og dets betydning ved billedbeskæring og -komposition.
 Eleven skal kunne anvende almindelige kamerametodikker, -rutiner og  

 -bevægelser.
Eleven skal kunne arbejde med gængse professionelle 2-maskiners  

 videoredigeringsanlæg med tilbehør.
Eleven skal opnå grundlæggende kendskab  

 til forskellige genremæssige udtryk og redigeringsmetodikker, kunne medvirke  

 ved line-up-procedurer og korrektioner under redigering og kunne betjene  

 signalkorrektions-, keying- og grafikudstyr.
Følgende niveaukrav for disse  

 arbejdsdiscipliner skal være opfyldt:
 Eleven skal kende professionel to-maskinesredigering inklusive  

 karaktergenerator, key-kamera og andet hjælpeudstyr.
 Eleven skal kende systemopbygning, udstyrets betjeningsfunktioner og  

 sikkerhedsreglerne ved brug af udstyret.
 Eleven skal kende mulighederne for signalkontrol og -justering og for brug  

 af waweformmonitor og vectorscope.
 Eleven skal arbejde med enkle redigeringsmetodikker og -rutiner og få en  

 begyndende forståelse af lyd- og billedkomposition og -kontinuitet.
Eleven skal kunne medvirke ved lydoptagelser og -bearbejdning ved gængse  

 optagelses- og post-productionrutiner på videoproduktioner og kunne medvirke  

 ved valg, sammenkobling og anvendelse af relevant udstyr til en given opgave  

 i monooptagelser.
Eleven skal endvidere kunne anvende mikrofon-, klippe- og  

 mixerteknik.
Følgende niveaukrav for disse arbejdsdiscipliner skal være  

 opfyldt:
Eleven skal kende almindeligt forekommende mikrofontyper og deres  

 karakteristik.
Eleven skal endvidere arbejde med såvel 1/4-tommer-maskiner  

 som videobåndoptagere, kende betjeningsfunktioner og justeringsmuligheder på  

 udstyret samt sikkerhedsreglerne ved brug af udstyret.
 Eleven skal kende de grundlæggende principper ved lydakustik og -billeder  

 og opnå en begyndende forståelse af dets betydning ved lydoptagelsen.
 Eleven skal opnå kendskab til de grundlæggende principper ved  

 lydbearbejdning.
 Eleven skal opnå kendskab til den nødvendige elektronik og til almindeligt  

 forekommende lydudstyr inklusive gængse mixerpulte.
 Eleven skal opnå kendskab til standarder for lydbearbejdning i tv og  

 videobranchen og opnå forståelse af lydens betydning i det samlede udtryk.
 § 13.  Undervisningen i 4. skoleperiode har følgende  

 formål:
 § 14.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Eleven skal selvstændigt kunne arbejde med belysning på gængse on-location  

 og studieproduktioner, kunne træffe bevidste valg og anvende forskellige  

 lampetyper og specialarmaturer, lyseffekter samt filtre.
Eleven skal  

 endvidere kunne foretage grundlæggende dramaturgiske, æstetiske og  

 perceptionsmæssige overvejelser over lyssætningens betydning for det samlede  

 audio-visuelle udtryk.
Følgende niveaukrav for disse arbejdsdiscipliner skal  

 være opfyldt:
Eleven skal kende farveperspektiv og filtreringsteknikker og kunne arbejde  

 med blandingslys, farvetoninger og forskellige former for effektlys.
Eleven  

 skal opnå rutine i lyslægningsopgaver i forbindelse med ENG-optagelser og  

 kunne separere planer og afstande med lys.
Eleven skal opnå kendskab til lysdæmpere og styrepulte med flere presets  

 og kende udstyrets funktionsbetjeninger.
Eleven skal endvidere kunne udforme  

 en lysplan og belastningsplan og kunne forme og filtrere lys samt separere  

 planer.
Eleven skal selvstændigt kunne anvende gængse professionelle videokameraer  

 og opnå kendskab til såvel en- som flerkamerametodik og -teknik og kunne  

 medvirke ved up-linings- og indjusteringsprocedurer på kameraer med tilbehør.  

 Eleven skal opnå kendskab til forskellige genremæssige udtryk og selvstændigt  

 kunne foretage bevidste valg af billedkomposition og beskæring i forhold til  

 en given produktionsopgave, opnå grundlæggende kendskab til gældende  

 lovgivning og regler om optagelser på offentlige og private områder samt til  

 ophavsretlige regler.
Eleven skal endvidere kunne anvende gængse  

 kameratilbehørsdele og kamerabevægelsesmidler og kunne foretage  

 dramaturgiske, æstetiske og perceptionsmæssige overvejelser over  

 kamera-arbejdets betydning for det samlede audio-visuelle udtryk.
Følgende  

 niveaukrav for disse arbejdsdiscipliner skal være opfyldt:
 Eleven skal kunne anvende professionelle rør- og CCD-kameraer.
 Eleven skal kende fler-kamerametodik inklusive opsætningsprocedurer og  

 funktionsbetjening, kunne anvende tone- og effektfiltre og opnå en begyndende  

 rutine i billedbeskæring og -komposition.
 Eleven skal kunne anvende bevægelsesudstyr som dolly, kran og skinne og  

 kunne arbejde med håndholdt kamera.
Eleven skal kende studie- og OB-produktion med flerkameraoptagelser, kunne  

 tilrigge og opjustere kameraer, løbende kunne foretage korrektioner via CCU  

 og kende gængse arbejdsrutiner ved billedmixeren.
Eleven skal anvende  

 intercomsystemer, kende arbejdsrutiner ved en studie- og OB-produktion og  

 kunne følge producerens anvisninger.
Eleven skal selvstændigt kunne arbejde med gængse professionelle  

 3-maskiners videoredigeringsanlæg med tilbehør, kunne foretage  

 lineup-procedurer og korrektioner under redigering og kunne betjene  

 signalkorrektions-, keying- og grafikudstyr.
Eleven skal opnå grundlæggende  

 kendskab til de gældende ophavsretlige regler og procedurer i forbindelse med  

 anvendelsen af ophavsretligt beskyttet materiale, opnå kendskab til  

 forskellige genremæssige udtryks- og redigeringsmetodikker og kunne foretage  

 kvalificerede valg under hensyntagen til de udtryksmæssige fordringer og den  

 optimale tekniske kvalitet ved en given produktionsopgave.
Eleven skal  

 endvidere kunne foretage dramaturgiske, æstetiske og perceptionsmæssige  

 overvejelser over redigering-ens betydning for det samlede audio-visuelle  

 udtryk.
Følgende niveaukrav for disse arbejdsdiscipliner skal være opfyldt:
 Eleven skal kunne anvende professionel 3-maskines-redigering inklusive  

 billedmix, key-teknikker og andet hjælpeudstyr.
 Eleven skal kende systemopsætningen, udstyrets funktionsbetjeninger og  

 gængse opsætningsprocedurer inklusive kontrol- og justeringsmuligheder.
 Eleven skal kunne anvende gængs redigeringsmetodik, herunder off-line  

 redigering med tidskode, og opnå en begyndende rutine i arbejdet med lyd- og  

 billedkomposition og kontinuitet.
Eleven skal kunne arbejde selvstændigt med lydoptagelser og -bearbejdning  

 ved gængse optagelses- og post-production rutiner på videoproduktioner, kunne  

 medvirke ved udvælgelsen, sammenkoblingen og anvendelsen af relevant udstyr  

 til lydoptagelser i forbindelse med flerkameraproduktioner og kunne foretage  

 dramaturgiske, æstetiske og perceptionsmæssige overvejelser over lydarbejdets  

 betydning for det samlede audiovisuelle udtryk.
Eleven skal opnå  

 grundlæggende kendskab til gældende lovgivning og regler om optagelser på  

 offentlige og private områder og de gældende ophavsretlige regler.
Følgende  

 niveaukrav for disse arbejdsdiscipliner skal være opfyldt:
 Eleven skal kunne optage med flere mikrofoner samtidigt i forskellige  

 lydmiljøer.
 Eleven skal kunne anvende mikrofonmixere, splitboxe, microport og andet  

 relevant lydudstyr, og kende udstyrets betjeningsfunktioner og  

 opsætningsprocedurer under hensyn til fase- og impedansproblemer.
 Eleven skal kunne anvende optageudstyret under hensyn til optagemiljøets  

 akustik og muligheder.
Eleven skal kunne anvende tidskodesynkroniseret lydudstyr til  

 videoproduktioner, medvirke ved anvendelsen af equalizere, kompressorer,  

 støjreduktionssystemer og andet relevant hjælpeudstyr og kunne foretage  

 korrekt lydmonitorering.
Eleven skal kende udstyrets funktionsbetjeninger og  

 kunne vurdere optimal teknisk kvalitet og lydens betydning for det samlede  

 udtryk.
 § 15.  Undervisningen i 5. skoleperiode inden for  

 specialet medieteknikmekaniker har følgende formål:
 § 16.  Undervisningen i områdefag og  

 specialefag (deljob) i 5. skoleperiode for specialet medieteknikmekaniker  

 har følgende mål og øvrige rammer for indholdet:
Eleven skal kunne træffe kvalificerede valg imellem, og kunne anvende  

 forskellige lampetyper og specialarmaturer, lyseffekter og filtre.
Eleven  

 skal endvidere kunne foretage dramaturgiske, æstetiske og perceptionsmæssige  

 overvejelser over lyssætningens betydning for det samlede audiovisuelle  

 udtryk.
Følgende niveaukrav for disse arbejdsdiscipliner skal være opfyldt:
 Eleven skal kunne udarbejde lysplaner og selvstændigt kunne forme og  

 filtrere lys til en given opgave under hensyn til stemning, økonomi og  

 optagemiljøets muligheder.
 Eleven skal kunne anvende specialudstyr som følgespot, HMI-lamper m.v. og  

 kunne fejlrette til brugerniveau på normalt forekommende lysudstyr.
 Eleven skal selvstændigt kunne anvende gængse professionelle videokameraer  

 og opnå kendskab til såvel en- som flerkamerametodik og -teknik og kunne  

 gennemføre up-linings- og indjusteringsprocedurer på kameraer med tilbehør.  

 Eleven skal endvidere kunne anvende gængse kameratilbehørsdele og  

 kamerabevægelsesmidler, herunder foretage kvalificerede valg i henhold til  

 produktionsøkonomien og den udtryksmæssige fordring i en given opgave.  

 Følgende niveaukrav for disse arbejdsdiscipliner skal være opfyldt:
 Eleven skal selvstændigt kunne betjene, tilrigge og opjustere gængse  

 professionelle rør- og CCD-kameraer med almindeligt forekommende tilbehør til  

 flerkameraproduktioner i studie og med OB-vogn og herunder kunne fejlrette  

 til brugerniveau.
 Eleven skal kunne arbejde bevidst med billedbeskæring, komposition og  

 stemning i forhold til en given opgave og optagemiljøets muligheder.
 Eleven skal kunne foretage de nødvendige korrektioner under optagelsen,  

 kende almindeligt forekommende billedmixere inklusive betjeningsfunktioner og  

 programmeringsmuligheder samt, i samarbejde med producer, vælge den rigtige  

 billedbeskæring og kamerabevægelse i forhold til en given opgave.
 Eleven skal kende produktionsforløb, arbejdsrutiner og ansvarsfordeling  

 ved studie- og OB-produktioner.
Eleven skal selvstændigt kunne arbejde med gængse professionelle  

 flermaskiners video-redigeringsanlæg, herunder foretage line-up-procedurer og  

 korrektioner under redigering og kunne betjene signalkorrektions-,  

 billedmanipulations-, keying- og grafikudstyr.
Følgende niveaukrav for disse  

 arbejdsdiscipliner skal være opfyldt:
 Eleven skal selvstændigt kunne arbejde med 3-maskinesredigering inklusive  

 computereditor med listmanagement, karaktergenerator, billedmixere,  

 digitaleffekter, TC-synkroniseret ATR og andet hjælpeudstyr.
 Eleven skal kende systemopbygning, opsætningsprocedurer og  

 programmeringsfunktioner og kunne kontrollere og justere signalerne korrekt  

 og fejlrette til brugerniveau.
 Eleven skal selvstændigt kunne arbejde med klippemetodikker inklusive  

 computereditering med listmanagement og kunne arbejde bevidst med lyd- og  

 billedkomposition og -kontinuitet ud fra et givet oplæg.
Eleven skal selvstændigt kunne udvælge, sammenkoble og anvende det  

 relevante udstyr til en given opgave, både i mono og stereo.
Eleven skal  

 endvidere opnå kendskab til musikinstrumenters klang og udbredelse og til  

 musikkens grundbegreber og partiturer.
Følgende niveaukrav for disse  

 arbejdsdiscipliner skal være opfyldt:
 Eleven skal kunne foretage stereooptagelser ved hjælp af MS, X-Y og andre  

 relevante teknikker og kunne arbejde bevidst med akustik, lydbilleder og  

 stemning i forhold til et givet oplæg.
Eleven skal kunne arbejde korrekt med et stereosignal under hensyntagen  

 til optimal teknisk kvalitet og tv- og videobranchens standarder.
Eleven skal  

 kunne anvende equalizere, kompressorer, støjreduktionssystemer og andet  

 relevant hjælpeudstyr og kunne foretage korrekt lydmonitorering.
Eleven skal  

 have kendskab til sampling og bevidst kunne arbejde med lydbilleder og  

 -stemninger i forhold til et givet oplæg.
Eleven skal kunne sammenkoble branchens elektroniske udstyr til  

 funktionsdygtige systemer, der opfylder de stillede specifikationer samt krav  

 stillet af lovgivningen, kunne medvirke ved systemplanlægning og opbygning af  

 audio- og videoproduktionsanlæg, såvel transportable som stationære, og kunne  

 foretage afprøvning af et færdigt anlæg, herunder udarbejde  

 brugerinformationer.
Eleven skal kunne finde funktionsfejl på branchens  

 elektroniske udstyr og indkredse fejlen til modulniveau samt kunne udbedre  

 konstaterede fejl, herunder justere det reparerede, så udstyret opfylder  

 gældende specifikationer.
Følgende niveaukrav for disse arbejdsdiscipliner  

 skal være opfyldt:
 Eleven skal opnå det nødvendige kendskab til blokfunktioner, HF-teknik,  

 impuls- og digitalteknik, microprocessorteknik og datateknik i forbindelse  

 med systemopbygning og modulfejlfinding og opnå kendskab til analog teknik  

 samt til elektroakustik og LF-teknik.
 Eleven skal opnå kendskab til såvel intern som ekstern kommunikation,  

 såvel intercom, telefonforbindelser som trådløs.
 Eleven skal kunne udføre mekanisk og elektrisk fejlfinding og -retning til  

 modulniveau, opnå kendskab til stærkstrømsreglementet, kunne beregne  

 effektforbrug og kontrollere, at udstyret opfylder de givne specifikationer.  

 Eleven skal endvidere kunne vælge egnet måleudstyr samt foretage logisk  

 fejlsøgning til modulniveau i følgende udstyr:
- manuelt- og datastyret lysudstyr, - videokameraer og -båndmaskiner, - lydudstyr, - redigeringsudstyr og - kommunikationsudstyr.
 § 17.  Undervisningen i 5. skoleperiode inden for  

 specialet av-assistent har følgende formål:
 § 18.  Undervisningen i områdefag og  

 specialefag (deljob) i 5. skoleperiode inden for specialet av-assistent  

 har følgende mål og øvrige rammer for indholdet:
Eleven skal kunne træffe kvalificerede valg imellem, og kunne anvende  

 forskellige lampetyper og specialarmaturer, lyseffekter og filtre.
Eleven  

 skal endvidere kunne foretage dramaturgiske, æstetiske og perceptionsmæssige  

 overvejelser over lyssætningens betydning for det samlede audiovisuelle  

 udtryk.
Følgende niveaukrav for dissee arbejdsdiscipliner skal være opfyldt:
 Eleven skal kunne udarbejde lysplaner og selvstændigt kunne forme og  

 filtrere lys til en given opgave under hensyn til stemning, økonomi og  

 optagemiljøets muligheder.
 Eleven skal kunne anvende specialudstyr som følgespot, HMI-lamper m.v. og  

 kunne fejlrette til brugerniveau på normalt forekommende lysudstyr.
 Eleven skal selvstændigt kunne anvende gængse professionelle videokameraer  

 og opnå kendskab til såvel en- som flerkamerametodik og -teknik og kunne  

 gennemføre up-linings- og indjusteringsprocedurer på kameraer med tilbehør.  

 Eleven skal kunne anvende gængse kameratilbehørsdele og  

 kamerabevægelsesmidler, herunder foretage kvalificerede valg i henhold til  

 produktionsøkonomien og den udtryksmæssige fordring i en given opgave.  

 Følgende niveaukrav for disse arbejdsdiscipliner skal være opfyldt:
 Eleven skal selvstændigt kunne betjene, tilrigge og opjustere gængse  

 professionelle rør- og CCD-kamerarer med almindeligt forekommende tilbehør  

 til flerkameraproduktioner i studie og med OB-vogn og herunder kunne  

 fejlrette til brugerniveau.
 Eleven skal kunne arbejde bevidst med billedbeskæring, komposition og  

 stemning i forhold til en given opgave og optagemiljøets muligheder.
 Eleven skal foretage de nødvendige korrektioner under optagelsen, kende  

 almindeligt forekommende billedmixere inklusive betjeningsfunktioner og  

 programmeringsmuligheder og i samarbejde med producer vælge den rigtige  

 billedbeskæring og kamerabevægelse i forhold til en given opgave.
 Eleven skal kende produktionsforløb, arbejdsrutiner og ansvarsfordeling  

 ved studie- og OB-produktioner.
Eleven skal selvstændigt kunne arbejde med gængse professionelle  

 flermaskiners videoredigeringsanlæg, herunder foretage line-up-procedurer og  

 korrektioner under redigering og kunne betjene signalkorrektions-,  

 billedmanipulations-, keying- og grafikudstyr.
Følgende niveaukrav for disse  

 arbejdsdiscipliner skal være opfyldt:
 Eleven skal selvstændigt kunne arbejde med 3-maskinesredigering inklusive  

 computereditor med listmanagement, karaktergenerator, billedmixere,  

 digitaleffekter, TC-synkroniseret ATR og andet hjælpeudstyr.
 Eleven skal kende systemopbygning, opsætningsprocedurer og  

 programmeringsfunktioner og kunne kontrollere og justere signalerne korrekt  

 og fejlrette til brugerniveau.
 Eleven skal selvstændigt arbejde med klippemetodikker inklusive  

 computereditering med listmanagement og kunne arbejde bevidst med lyd- og  

 billedkomposition og -kontinuitet ud fra et givet oplæg.
Eleven skal selvstændigt kunne udvælge, sammenkoble og anvende det  

 relevante udstyr til en given opgave både i mono og stereo.
Eleven skal opnå  

 kendskab til musikinstrumenters klang og udbredelse og til musikkens  

 grundbegreber og partiturer.
Følgende niveaukrav for disse arbejdsdiscipliner  

 skal være opfyldt:
 Eleven skal kunne foretage stereooptagelser ved hjælp af MS, X-Y og andre  

 relevante teknikker og kunne arbejde bevidst med akustik, lydbilleder og  

 stemning i forhold til et givet oplæg.
Eleven skal kunne arbejde korrekt med et stereosignal under hensyntagen  

 til optimal teknisk kvalitet og tv- og videobranchens standarder.
Eleven skal  

 kunne anvende equalizere, kompressorer, støjreduktionssystemer og andet  

 relevant hjælpeudstyr og kunne foretage korrekt lydmonitorering.
Eleven skal  

 have kendskab til sampling og bevidst kunne arbejde med lydbilleder og  

 -stemninger i forhold til et givet oplæg.
Eleven skal selvstændigt kunne arbejde med gængse 16 mm filmkameraer,  

 filmklippeborde og lydoptagelsesapparatur og -bearbejdningsapparatur med  

 tilbehør.
Eleven skal opnå et grundlæggende kendskab til arbejdsmetodikken,  

 fagterminologien, arbejdsfunktionerne og ansvarsområderne ved filmoptagelser  

 og efterarbejde.
Eleven skal endvidere kunne klargøre optagelses- og  

 efterbearbejdningsapparatur til filmproduktion og gennemføre gængs  

 brugerjustering.
Eleven skal opnå et grundlæggende kendskab til  

 produktionsøkonomiske, æstetiske og andre fordele og ulemper ved  

 filmteknologien i relation til videoteknologi.
Følgende niveaukrav for disse  

 arbejdsdiscipliner skal være opfyldt:
 Eleven skal selvstændigt kunne betjene 16 mm filmkameraer med tilbehør,  

 f.eks. lys- og farvetemperaturmåler, tone- og effektfiltre, dolly, jib m.m.
 Eleven skal selvstændigt kunne betjene lydoptagelses- og  

 -bearbejdningsudstyr (1/4-tommer-maskiner, perf-maskiner og  

 2-båndsprojektor).
 Eleven skal selvstændigt kunne betjene et 16 mm klippebord med  

 hjælpeudstyr.
 Eleven skal opnå grundlæggende kendskab til de gængse filmformater, deres  

 anvendelsesområde og processen fra optagelse til færdig kopi.
 Eleven skal opnå et grundlæggende kendskab til produktionsøkonomiske,  

 æstetiske og andre fordele, muligheder og ulemper i filmteknologien set i  

 relation til videoteknologien, herunder opnå kendskab til EFC og andre  

 blandingsformer.
 § 19.  Undervisningen i 6. skoleperiode inden for  

 specialet medieteknikmekaniker har følgende formål:
 § 20.  Undervisningen i områdefag og  

 specialefag (deljob) i 6. skoleperiode inden for specialet  

 medieteknikmekaniker har følgende mål og øvrige rammer for indholdet:
Eleven skal kunne anvende, sammenkoble, servicere og udarbejde planer for  

 branchens forekommende udstyr til funktionsdygtige systemer, der opfylder  

 stillede specifikationer.
Følgende niveaukrav for disse arbejdsdiscipliner  

 skal være opfyldt:
 Eleven skal kunne udarbejde planer for opstilling og sammenstilling af  

 audio/video studie- og redigeringsfaciliteter.
 Eleven skal kunne sammenkoble branchens udstyr til funktionsdygtige  

 systemer.
 § 21.  Undervisningen i 6. skoleperiode inden for  

 specialet av-assistent har følgende formål:
 § 22.  Undervisningen i områdefag og  

 specialefag (deljob) i 6. skoleperiode inden for specialet av-assistent  

 har følgende mål og øvrige rammer for indholdet:
Eleven skal kunne arbejde med planlægningsfunktioner ved  

 produktionsstyring og programtilrettelæggelse og opnå grundlæggende kendskab  

 til produktionsforløb, administration, budgettering og forretningsgang i  

 forbindelse med produktion af video og film, herunder opnå kendskab til  

 arbejdsrutiner og metodikker ved ideudvikling og bearbejdning.
Følgende  

 niveaukrav for disse arbejdsdiscipliner skal være opfyldt:
 Eleven skal kunne medvirke ved planlægningen af en optagesituation, f.eks.  

 tilknytning af produktionsmedarbejdere og fremskaffelse af udstyr,  

 tilladelser, rekvisitter, medvirkende og research på optagestedet.
Eleven skal kunne medvirke ved udformningen af synopsis og idebearbejdning  

 samt research og udformning af storyboard.
Eleven skal kunne udforme  

 drejebog, indstillingsbeskrivelser samt billed- og lydsidebeskrivelser.
 Eleven skal opnå et grundlæggende kendskab til budgetudformning og  

 kontrol, standardkontrakter og gængse aftaleforhold inklusive  

 rettighedsforhold og clearing heraf.
Praktikuddannelsen § 23.  Virksomheden skal gennemføre praktikuddannelsen  

 således, at eleven kan nå uddannelsens mål, jf. § 8.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter en  

 skoleperiode, skal skoleundervisningen og praktikuddannelsen supplere  

 hinanden, således at eleven videreudvikler de færdigheder og rutiner, der er  

 gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden  

 introduceres eleven endvidere til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen i  

 virksomheden tilrettelægges således, at der arbejdes efter stigende  

 sværhedsgrad, og således at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven beskæftiges med arbejdsopgaver og discipliner, der er relevante og  

 værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
Stk. 7.  I den sidste praktikperiode arbejdes  

 selvstændigt med alle de produktionsmaskiner, der findes i virksomheden, og  

 med vedligeholdelses- og reparationsopgaver inden for det pågældende  

 speciale.
Eleven anvender alle former for arbejdsdiscipliner og metoder og  

 udfører arbejdet ud fra sit kendskab til det gældende kvalitetsniveau.
2. praktikperiode § 24.  I 2. praktikperiode skal eleven assistere  

 generelt i virksomheden og indføres i dens arbejdsområder, organisation og  

 jobfunktion.
Eleven deltager under vejledning i produktionen.
3. praktikperiode § 25.  I 3. praktikperiode skal eleven medvirke ved  

 arbejde med belysning på gængse on-location og studieproduktioner.
Eleven  

 skal kunne anvende gængse professionelle videokameraer og båndmaskiner, opnå  

 kendskab til enkamerametodik og -teknik og til forskellige genremæssige  

 udtryk og kunne medvirke ved valg af billedkomposition og beskæring i forhold  

 til en given produktionsopgave.
Eleven skal endvidere kunne arbejde med  

 gængse professionelle 2-maskiners videoredigeringsanlæg med tilbehør, kunne  

 medvirke ved line-up-procedurer og korrektioner under redigering og kunne  

 betjene signalkorrektions-, keying- og grafikudstyr.
Endelig skal eleven  

 kunne medvirke ved lydoptagelser og -bearbejdning ved gængse optagelses- og  

 post-production rutiner på videoproduktioner og kunne medvirke ved valg,  

 sammenkobling og anvendelse af relevant udstyr til en given opgave i  

 monooptagelser.
4. praktikperiode § 26.  I 4. praktikperiode skal eleven selvstændigt  

 kunne arbejde med belysning på gængse on-location og studieproduktioner og  

 kunne anvende forskellige lampetyper, samt kunne foretage grundlæggende  

 dramaturgiske, æstetiske og perceptionsmæssige overvejelser for det samlede  

 audio-visuelle udtryk.
Eleven skal selvstændigt kunne anvende gængse  

 professionelle videokameraer, få kendskab til såvel en- som flerkamerametodik  

 og -teknik og kunne medvirke ved up-linings- og indjusteringsprocedurer på  

 kameraer med tilbehør.
Eleven skal endvidere kunne anvende gængse  

 kameratilbehørsdele og kamerabevægelsesmidler, selvstændigt kunne arbejde med  

 lydoptagelser og -bearbejdning ved gængse optagelses og post-production  

 rutiner på videoproduktioner, kunne medvirke ved udvælgelsen, sammenkoblingen  

 og anvendelsen af relevant udstyr til lydoptagelser i forbindelse med  

 flerkameraproduktioner, selvstændigt kunne arbejde med gængse professionelle  

 3-maskiners videoredigeringsanlæg med tilbehør og kunne foretage  

 lineup-procedurer og korrektioner under redigering samt kunne betjene  

 signalkorrektions-, keying- og grafikudstyr.
5. praktikperiode § 27.  I 5. praktikperiode inden for specialet  

medieteknikmekaniker skal eleven kunne træffe kvalificerede valg  

 imellem, og selvstændigt kunne anvende, følgende professionelle udstyr:
Stk. 2.  Eleven skal kunne foretage dramaturgiske,  

 æstetiske og perceptionsmæssige overvejelser i forbindelse med det samlede  

 audio-visuelle udtryk.
Eleven skal opnå kendskab til såvel en som  

 flerkamerametodik og -teknik og kunne gennemføre up-linings og  

 indjusteringsprocedurer på kameraer med tilbehør, opnå kendskab til  

 musikinstrumenters klang og udbredelse samt til musikkens grundbegreber og  

 partiturer, kunne sammenkoble branchens elektroniske udstyr til  

 funktionsdygtige systemer, der opfylder de stillede specifikationer samt krav  

 stillet af lovgivningen.
Eleven skal endvidere medvirke ved systemplanlægning  

 og opbygning af audio- og videoproduktionsanlæg, både transportable og  

 stationære, samt foretage afprøvning af et færdigt anlæg, herunder udarbejde  

 brugerinformationer.
Endelig skal eleven finde og udbedre funktionsfejl på  

 branchens elektroniske udstyr, så udstyret efterfølgende opfylder gældende  

 specifikationer.
 § 28.  I 5. praktikperiode inden for specialet  

av-assistent skal eleven træffe kvalificerede valg imellem, og  

 selvstændigt kunne anvende, følgende professionelt udstyr:
Stk. 2.  Eleven skal kunne foretage dramaturgiske,  

 æstetiske og perceptionsmæssige overvejelser i forbindelse med det samlede  

 audio-visuelle udtryk.
Eleven skal opnå kendskab til såvel en som  

 flerkamerametodik og -teknik og kunne gennemføre up-linings og  

 indjusteringsprocedurer på kameraer med tilbehør, opnå kendskab til  

 musikinstrumenters klang og udbredelse samt kendskab til musikkens  

 grundbegreber og partiturer.
Eleven skal selvstændigt kunne arbejde med  

 gængse 16 mm filmkameraer, filmklippeborde og lydoptagelsesapparatur og  

 -bearbejdningsapparatur med tilbehør.
Eleven skal have et grundlæggende  

 kendskab til arbejdsmetodikken, fagterminologien, arbejdsfunktionerne og  

 ansvarsområderne ved filmoptagelser og efterarbejde og kunne klargøre  

 optagelses- og efterbearbejdningsapparatur til filmproduktion og gennemføre  

 gængs brugerjustering.
Endelig skal eleven have et grundlæggende kendskab til  

 produktionsøkonomiske, æstetiske og andre fordele og ulemper ved  

 filmteknologien i relation til videoteknologi.
6. praktikperiode § 29.  I 6. praktikperiode skal eleven kunne træffe  

 kvalificerede valg imellem, og selvstændigt kunne anvende, branchens  

 professionelle udstyr.
Øvrige regler vedrørende praktikuddannelsen § 30.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3 i hovedbekendtgørelsen.
§ 31.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen ved  

 praktiktidens afslutning.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbevis m.v.
Uddannelsesbevis § 32.  Ved udddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 33, og afsluttende praktikerklæring er udstedt, jf. § 31, stk.  

 2, og når den eksamen, der er beskrevet i §§ 39-41 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter, fastsat i henhold til § 41, stk. 2.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 33.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 36,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.m.
 § 34.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 valgte grundfag eller valgfag, som er afsluttet med eksamen.
Stk. 2.  Ved skoleperiodens afslutning udsteder skolen,  

 hvis eleven anmoder om det, eksamensbevis for grundfag og valgfag, som er  

 afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemførte undervisning.
Skolens bedømmelse § 35.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven, at give grundlag for udstedelse af skolevejledning  

 samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 33, stk. 2, nr. 1.
Skolevejledning § 36.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 33, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 37.  Ved karaktergivning i grundfag anvendes  

 13-skalaen, jf. § 17 i eksamensbekendtgørelsen.
 Stk. 2.  Ved karaktergivning i områdefag og specialefag  

 anvendes følgende karakterskala, idet alene en af de anførte betegnelser uden  

 tal anføres:
4 = »Særdeles tilfredsstillende udført« 3 = »Meget tilfredsstillende udført« 2 = »Tilfredsstillende udført« 1 = »Nogenlunde tilfredsstillende udført« 0 = »Ikke tilfredsstillende udført«.
 Stk. 3.  Grundlaget for de karakterer, som er nævnt i  

 stk. 2, er:
Afsluttende bedømmelse § 38.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 39-41.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 39.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en afsluttende  

 projektopgave.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegelsen.
Stk. 5.  Elevernes løsning af opgaverne bedømmes efter  

 reglerne i § 41 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 40.  Projektopgaven er en praktisk prøve, der består  

 af opgaver inden for områdefag og opgaver i emner inden for det pågældende  

 speciale.
Opgaverne fordeles til eleverne ved lodtrækning.
Stk. 2.  Varigheden af opgaverne fastsættes, når  

 opgaverne stilles.
Samtidig fastsættes det, hvilke eventuelle hjælpemidler  

 eleven kan benytte.
 Stk. 3.  Censorerne skal være til stede under de sidste  

 2 dage af prøvens afholdelse.
 § 41.  Ved bedømmelsen af projektopgaven, jf. § 40,  

 stk. 1, giver læreren og de to censorer hver en karakter.
 Stk. 2.  Eksamenskarakteren (svendeprøvekarakteren)  

 fremkommer som et gennemsnit af de tre afgivne karakterer og udtrykkes ved en  

 af de betegnelser uden tal, som er angivet i § 37, stk. 2. For at bestå  

 eksamen (svendeprøven) kræves, at gennemsnittet af de afgivne karakterer er  

 mindst »nogenlunde tilfredsstillende udført« svarende til  

 talværdien 1.
 Stk. 3.  Ved beregning af eksamenskarakteren foretages  

 afrunding af det endelige resultat efter almindelige regneregler, idet  

 karakterværdien 1 dog ikke kan fremkomme ved en forhøjelse.
Stk. 4.  Den beregning, som er nævnt i stk. 2 og 3,  

 foretages af det faglige udvalg.
Skolen indsender oplysninger om de enkelte  

 karakterer, som er givet efter stk. 1 til det faglige udvalg.
Det Faglige  

 Udvalg kan udarbejde et skema til dette formål.
§ 42.  Skolen skal tilbyde elever, som ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen påny, hvis der foreligger ganske særlige omstændigheder.
 Stk. 2.  Adgang til sygeeksamen følger  

 eksamensbekendtgørelsen.
 Ikrafttrædelses- og overgangsbestemmelser  

 m.v.
 § 43.  Bekendtgørelsen træder i kraft den 1. februar  

 1991 og har virkning fra den 1. januar 1991.
 § 44.  Elever, der har gennemført efg-basisuddannelsen  

 inden for det grafiske områdes fotolinie, er fritaget for 2. skoleperiode.
