Resumé En journalist klagede over Den Centrale Videnskabsetiske Komités  

 afslag på anmodning om aktindsigt i en forskningsprotokol.
Den centrale  

 Videnskabsetiske Komité, der ikke havde godkendt forskningsprotokollen,  

 afslog  

 aktindsigt dels under henvisning til hensynet til forskeres faglige omdømme,  

 dels under henvisning til beskyttelsen af den videnskabelige idé.
 Ombudsmanden mente at hensynet til lægens faglige omdømme kunne  

 varetages ved en anonymisering af protokollen.
Ombudsmanden udtalte endvidere generelt at offentlighedslovens  

 bestemmelser om undtagelser fra offentlighedsprincippet i et vist omfang kan  

 anvendes til beskyttelse af forskerens originale ideer mv.
Myndigheden var  

 imidlertid  

 i givet fald forpligtet til at foretage en konkret vurdering af om et sådant  

 væsentligt hensyn forelå, herunder om der var tale om en forskningsidé der  

 kunne antages at føre til videnskabelige resultater af betydning.
Myndigheden  

 skulle endvidere sandsynliggøre at aktindsigt ville medføre skade af  

 betydning.
 Da det ikke klart fremgik af sagens omstændigheder om en sådan  

 selvstændig vurdering var foretaget, henstillede ombudsmanden at Den Centrale  

 Videnskabsetiske Komité genoptog behandlingen af sagen. (J. nr.  

 1995-816-701).
Aktindsigt i sag hos Den Centrale Videnskabsetiske Komité Det fremgik af sagens akter  

 at journalist A den 14. marts 1995 anmodede Den Centrale Videnskabsetiske  

 Komité om aktindsigt i tre sager (forskningsprotokoller) der var omtalt i  

 komitéens årsberetning for 1993.
 Den 21. marts 1995 meddelte  

 komitéen at anmodningen ville blive behandlet på et møde den 31. marts 1995  

 hvorefter svar hurtigt ville blive givet.
Til brug for sagernes  

 behandling indhentede komitéen udtalelser fra de ansvarlige forskere for de  

 tre  

 projekter.
De to forskere meddelte at de gerne ville udlevere protokollerne.  

 Den tredje forsker, hvis protokol ikke var blevet godkendt af komitéen, skrev  

 den 2. april 1995 følgende til komitéen:
 "...
 Som svar på Deres brev af 21.  

 marts 1995, kan jeg meddele at jeg  

  

 ikke  

  

 kan give tilladelse til at der gives (A) eller nogen anden aktindsigt i  

 projektet "Klinisk bilateral brystkræft - højrisikomarkører".
 Indledningsvis vil jeg  

 henvise til Deres eget brev til mig af 29. december 1993, heraf fremgår at  

 komitéen var enig om at undersøgelsen i projektet er baseret på en meget  

 væsentlig  

 problemstilling.
Som en af de meget få  

 praktiserende læger i Danmark, skriver jeg forskning i min sparsomme fritid.  

 Jeg får ikke tilskud fra fonde eller løn for mit arbejde, det er ren  

 "con  

 amore". Dette projekt om bilateral mammacancer har jeg anvendt ufattelig  

 meget tid på, men som De ved haft svært ved at komme igennem med.
Jeg har  

 langt  

 fra opgivet projektet, det venter på at jeg får tid.
Ideerne til projektet er  

 mine helt egne og originale.
Projektet vil være en del af min disputats -  

 engang.
 Desuden har mit arbejde med  

 mammacancer i øvrigt betydet at en del kvinder søger lægelig bistand hos mig,  

 jeg har altså en afledt økonomisk interesse i sagen.
 Kort sagt, eller med lov om  

 offentlighed i forvaltningen paragraf 13, stk. 1, nr. 6's ord, aktindsigten  

 skal ikke imødekommes pga private interesser og deres helt særlige karakter.
Pt. har offentligheden ingen  

 legitime interesser i projektet da der jo ikke er givet tilladelse til det,  

 -no  

 harm done.
Men offentlighed om mit projekt vil skade mit arbejde uopretteligt  

 da andre så kan overtage ideen.
Ligeledes vil en sensationsartikel skrevet af  

 journalisten der ikke forstår det materielle indhold give anledning til  

 misforståelser og en forfejlet debat jeg ikke ønsker at deltage i.
Det er i forvejen  

 retssikkerhedsmæssigt meget betænkeligt at forskningsprojekter bliver udsat  

 for forhåndscensur gennem komiteer.
Det virker ikke fremmende for et kreativt  

 og dynamisk forskningsmiljø i Danmark.
Selv i grundloven står at "Censur  

 og andre forebyggende forholdsregler kan ingensinde påny indføres." Af  

 denne årsag blev sundhedsstyrelsens reklamenævn for nylig ændret til et organ  

 der efterfølgende kan påtale overtrædelser af lovgivningen.
..." Med brev af 5. april 1995 gav  

 komitéen A aktindsigt i de to protokoller hvor forskerne var indforstået med  

 udleveringen.
For så vidt angik den tredje protokol, skrev komitéen følgende:
 "...
Hvad angår projekt  

 "Klinisk bilateral brystkræft - højrisikomarkører", kan vi oplyse,  

 at  

 protokollen ikke blev godkendt, og undersøgelsen er ikke iværksat.
Kopi af  

 Den  

 Centrale Videnskabsetiske Komités afgørelse af 20.12.1993 vedlægges.
Forskeren, der er en alment  

 praktiserende læge, der forsker i sin fritid, har meddelt, at han ikke vil  

 give  

 samtykke i aktindsigt, da han agter at ændre protokollen og påny ansøge om  

 godkendelse i den regionale komité. En presseomtale nu ville kunne medføre  

 risiko for, at den videnskabelige ide kan tilegnes af andre, ligesom en  

 presseomtale  

 vil kunne skade den praktiserende læge i hans erhverv.
Kopi af forskerens  

 brev  

 vedlægges.
 Den Centrale Videnskabsetiske  

 Komité har således vurderet, at forskerens indsigelser må tages til følge.  

 Aktindsigt afslås derfor med henvisning til offentlighedslovens § 13, stk. 1,  

 nr.  

 6.
..." Komitéens afgørelse af 20.  

 december 1993 - som A modtog i anonymiseret kopi - var sålydende:
 "Den Centrale  

 Videnskabsetiske Komité behandlede ved sit møde den 10. ds. projektet  

  

 "Klinisk bilateral brystkræft -  

 højrisikomarkører"  

  

 efter at en afgørelse vdr. samme projekt i Den  

 Videnskabsetiske Komité for Københavns og Frederiksberg kommuner var  

 indanket.
Der var i Den Centrale  

 Videnskabsetiske Komité enighed om at undersøgelsen er baseret på en meget  

 væsentlig problemstilling.
Projektet kunne imidlertid i den foreliggende  

 udformning ikke godkendes. Årsagen var følgende indvendinger, der hvis  

 forskerne kan tage dem til følge, bør føre til fremsendelse af en ny  

 forsøgsplan til Den Videnskabsetiske Komité for Københavns og Frederiksberg  

 kommuner.
 Indvendingerne var følgende:
 Projektbeskrivelsen har en for dårlig standard, både  

 hvad angår de indre meningssammenhænge og sproget.
 Komitéen anerkender forskellige forskeres forskellige  

 forudsætninger og handicaps, når det gælder skriftlig udformning, men må  

 alligevel sætte en standard, der eventuelt må opnås ved supplerende hjælp, da  

 forsøgsplan, patientinformation m.m. tegner undersøgelsen i mange udadrettede  

 sammenhænge.
 I overensstemmelse med et generelt princip for sådanne  

 undersøgelser skal kontakt til pårørende ske via probanden, eller i det  

 mindste  

 med dennes tilladelse til, at henvendelse sker.
 Deltagerne bør tilbydes klinisk undersøgelse  

 supplerende med nødvendige parakliniske undersøgelser i tilfælde af, at  

 kontakten  

 giver mistanke om sygdom inden for undersøgelsens emnekreds.
 Spørgeskemaer og interviews bør afbalanceres og sproget  

 tilpasses, så ordvalget i sig selv ikke mindsker deltagerraten.
Den beskrevne rykkerprocedure går ud over hvad  

 komitésystemet sædvanligvis anerkender.
Det bør her være muligt at følge de  

 retningslinjer, som bl.a. befolkningsundersøgelserne i Glostrup benytter, jf.  

 overlæge, dr. med.
XXXXX XXXXX medlemskab af projektgruppen.
 Det blev under drøftelserne nævnt, at yderligere  

 konsulentassistance ville kunne opnås hos Søren Cold, Fyns DBCG-projekt,  

 tilknyttet onkologisk afdeling i Odense.
Komitéen henholdt sig i øvrigt til de bemærkninger, der  

 er udformet af Den Videnskabsetiske Komité for København og Frederiksberg  

 kommuner 30.6. d.å. samt Århus-komitéens bemærkninger af 31. august  

 d.å." De bemærkninger der er nævnt  

 under punkt 7 modtog A også i anonymiseret kopi.
I Århus-komitéens  

 bemærkninger  

 af 31. august 1993 konkluderedes følgende:
 "...
 Hvis vi og alle øvrige  

 komiteer skal bedømme dette projekt, skal det forbedres betydeligt, hvis det  

 overhovedet skal gennemføres (må vel afgøres i CVK). Hvis familiemedlemmer  

 boende uden for Københavns Kommune ekskluderes, er problemet selvsagt Jeres  

 alene.
..." I brev af 11. april 1995  

 klagede A til mig over afslaget på aktindsigt.
I den anledning indhentede jeg  

 en udtalelse af 8. maj 1995 fra Den Centrale Videnskabsetiske Komité, der  

 bl.a.  

 anførte følgende:
 "...
Ved afgørelsen om afslag på  

 aktindsigt i dette projekt lagde Den Centrale Videnskabsetiske Komité vægt  

 på,  

  

 at  

  

 der er tale om en privatpraktiserende  

 læge, der har ønsket at forske i sin fritid "con amore",  

  

 at  

  

 projektet ikke kunne igangsættes i  

 den foreliggende udformning, men at forskeren har udtrykt ønske om at  

 beskytte  

 sin forskningside med henblik på udarbejdelse af et nyt projekt, og  

  

 at  

  

 der var risiko for, at en  

 presseomtale af hans forskningsplans utilfredsstillende professionelle  

 standard  

 ville kunne skade hans lægepraksis.
Komiteen fandt på denne baggrund  

 forholdet  

 omfattet af offentlighedslovens § 13, stk. 1, nr. 6.
..." I min skrivelse til A udtalte  

 jeg følgende:
 "Den Centrale  

 Videnskabsetiske Komité har begrundet sit afslag på Deres anmodning om  

 aktindsigt i lægens forskningsprotokol i følgende to hovedhensyn:
 a.En offentlig omtale af den negative vurdering af hans  

 forskningsplans professionelle standard vil kunne skade hans faglige omdømme  

 og  

 dermed hans indtjeningsgrundlag i den private lægepraksis.
 b.En offentlig omtale af forskningsplanen vil medføre risiko for  

 at andre tilegner sig den videnskabelige idé, og vil derved ødelægge  

 forskerens  

 mulighed for at udarbejde et nyt projekt på samme grundlag.
 Komitéens afgørelse er  

 truffet i henhold til § 13, stk. 1, nr. 6, i lov nr. 572 af 19. december 1985  

 om offentlighed i forvaltningen:
§ 13.  

  

 Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til ...
6)private og offentlige  

 interesser, hvor hemmeligholdelse efter forholdets særlige karakter er  

 påkrævet." Bestemmelsen har karakter af  

 en generalklausul der åbner mulighed for, at aktindsigt kan nægtes i tilfælde  

 hvor der er tale om væsentlige hensyn til beskyttelse af andre offentlige og  

 private interesser end dem der er nævnt i lovens § 12 og § 13, stk. 1, nr.  

 1-5.
 Efter forarbejderne til såvel  

 den tidligere som den gældende lov er det imidlertid forudsat, at der kun vil  

 blive gjort brug af bestemmelsen i tilfælde hvor hemmeligholdelse af hensyn  

 til det offentlige eller enkeltpersoners interesse er  

  

 klart  

  

 påkrævet (min fremhævning), jf. betænkning nr. 857-1978 om  

 offentlighedslovens revision, s. 260.
 Det følger i øvrigt af  

 bestemmelsens formulering at aktindsigt kun kan afslås hvor der er  

 nærliggende  

 fare for at de nævnte interesser vil lide skade af betydning.
Ad a.
Hensynet til lægens faglige omdømme.
Om dette hensyn har Den  

 Centrale Videnskabsetiske Komité i udtalelsen til mig anført: "  

  

 at  

  

 der var risiko for, at en  

 presseomtale af hans forskningsplans utilfredsstillende professionelle  

 standard  

 ville kunne skade hans lægepraksis." Jeg må lægge til grund at  

 Deres aktindsigtsanmodning angik selve protokollen vedrørende projektet  

 "Klinisk bilateral brystkræft - højrisikomarkører", og at det var  

 protokollen som sådan Den Centrale Videnskabsetiske Komité afslog at give Dem  

 aktindsigt i.
I forbindelse med komitéens  

 afslag på Deres anmodning modtog De imidlertid - i anonymiseret form -  

 komitéens afgørelse af 20. december 1993 med den negative vurdering af  

 protokollens faglige standard.
Selve protokollen kunne uden vanskeligheder  

 have  

 været anonymiseret på tilsvarende måde og været udleveret til Dem uden at  

 dette  

 i sig selv ville have øget risikoen for at lægens praksis kunne lide skade,  

 idet det jo er komitéens afslag, og ikke selve protokollen, der eventuelt  

 kunne siges at have denne negative virkning.
Denne del af komitéens afslag  

 er derfor efter min opfattelse allerede af denne grund ikke holdbar.
Jeg har  

 gjort Den Centrale Videnskabsetiske Komité bekendt med min opfattelse.
Ad b.
Hensynet til beskyttelse af forskningsidéen.
 Det er efter min opfattelse  

 utvivlsomt at offentlighedslovens bestemmelser om undtagelser fra  

 offentlighedsprincippet i et vist omfang kan anvendes til beskyttelse af  

 forskeres (originale) idéer og af forskningsresultater der endnu er  

 foreløbige.  

 For så vidt angår den sidste gruppe, kan henvises til Folketingets  

 Ombudsmands  

 beretning for 1976, s. 96ff, hvor ombudsmanden (s. 104) bl.a. anførte  

 følgende:
 "Dette hensyn (til  

 forskningen; min bemærkning hér) kan formuleres som et hensyn til, at der  

 sikres forskere rimelige arbejdsvilkår derved, at de beskyttes mod en  

 offentliggørelse af forskningsresultater, som de endnu ikke betragter som  

 definitive, og som de derfor ikke er parat til at give fra sig, før de er  

 yderligere bearbejdet enten af den pågældende forsker selv eller i samarbejde  

 med videnskabelige kolleger.
 ...
 Dette hensyn er efter min  

 opfattelse så væsentligt, at det jævnligt vil kunne begrunde en anvendelse af  

 undtagelsesreglen i § 2, stk. 2, nr. 4 (nugældende § 13, stk. 1, nr. 6).  

 Dette  

 er også anerkendt i den forvaltningsretlige litteratur, jfr. således Niels  

 Eilschou Holm: Offentlighedsloven (1971), s. 38, hvor det anføres:
"Også hensynet til  

 forskningen vil kunne medføre indskrænkning i offentlighedens adgang til  

 indsigt, f.eks. med hensyn til foreløbige forskningsresultater, der endnu  

 ikke  

 er tilstrækkeligt gennemprøvede"." Sagen er nærmere omtalt i  

 betænkning nr. 857-1978, s.  

 262f.
Hensynet til beskyttelse af  

 en forskers originale idé kan også føre til at aktindsigt kan afslås.
For så  

 vidt angår de tilfælde hvor resultatet vil kunne udnyttes kommercielt, vil  

 hjemlen til at afslå aktindsigt skulle søges i offentlighedslovens § 12, stk.  

 1, nr. 2, hvorefter retten til aktindsigt ikke omfatter oplysninger om  

 "tekniske indretninger eller fremgangsmåder eller om drifts- eller  

 forretningsforhold  

 eller lignende, for så vidt det er af væsentlig økonomisk betydning for den  

 person eller virksomhed, oplysningen angår, at begæringen ikke  

 imødekommes". Denne bestemmelse kan imidlertid ikke antages at omfatte  

 den  

 "økonomiske betydning" der ligger i at et (succesfuldt)  

 forskningsprojekt på længere sigt kan betyde forbedrede karrieremuligheder  

 for  

 den enkelte forsker.
I disse tilfælde må hjemlen til at afslå aktindsigt -  

 som  

 også sket ved Den Centrale Videnskabsetiske Komités afgørelse - søges i  

 bestemmelsen i offentlighedslovens § 13, stk. 1, nr. 6.
Som ovenfor anført kan  

 bestemmelsen kun anvendes i de tilfælde hvor hemmeligholdelse af hensyn til  

 den  

 enkelte forskers interesse er klart påkrævet, og hvor der er nærliggende fare  

 for at denne interesse vil lide skade af betydning hvis der gives aktindsigt.  

 For at godtgøre at betingelsen for at afslå aktindsigt i det enkelte tilfælde  

 er til stede, er det nødvendigt at foretage en  

  

 konkret vurdering  

  

 af om disse væsentlige hensyn foreligger,  

 herunder om der i det hele taget er tale om en forskningsidé der kan antages  

 at  

 føre til videnskabelige resultater af betydning.
Det er endvidere nødvendigt  

 at  

  

 sandsynliggøre  

  

 at der kan blive tale  

 om skade af betydning hvis der gives aktindsigt.
 I tilfælde hvor der kan være  

 tvivl om hvorvidt en begæring om aktindsigt bør afslås efter bestemmelsen,  

 bør  

 der indhentes en udtalelse fra den hvis interesse kan være til hinder for at  

 begæringen imødekommes, jf. punkt 44 i Justitsministeriets vejledning om lov  

 om  

 offentlighed i forvaltningen.
En udtalelse hvor den  

 pågældende modsætter sig at der gives aktindsigt, er imidlertid ikke i sig  

 selv tilstrækkelig til at aktindsigt kan nægtes.
Den offentlige myndighed som  

 træffer afgørelse i aktindsigtssagen, må foretage en selvstændig  

 efterprøvelse  

 af om betingelserne er til stede.
I komitéens afslag af 5.  

 april 1995, og i udtalelsen til mig af 8. maj 1995, har komitéen henvist til  

 forskerens modvilje mod at der blev givet aktindsigt i protokollen idet han  

 ønskede at udarbejde et nyt projekt.
Det fremgår imidlertid ikke hvilke  

 selvstændige overvejelser Den Centrale Videnskabsetiske Komité har lagt til  

 grund for sit afslag.
Komitéen har således ikke i afslagsbrevet eller i  

 udtalelsen til mig godtgjort eller sandsynliggjort at der kan siges at  

 foreligge  

 en original forskningsidé af en sådan karakter,  

  

 at  

  

 den kan føre til videnskabelige resultater af betydning for den  

 pågældendes karriere, og  

  

 at  

  

 hensynet  

 hertil ville lide skade af betydning hvis den (ikke godkendte)  

 forskningsprotokol på nuværende tidspunkt blev kendt af offentligheden.
På den baggrund er jeg ikke i  

 stand til at vurdere om der har været tilstrækkeligt grundlag for at afslå  

 Deres aktindsigtsanmodning.
Jeg har derfor henstillet til Den Centrale  

 Videnskabsetiske Komité at sagen genoptages, og at komitéen træffer en ny  

 afgørelse på baggrund af det jeg har anført om anvendelsen af bestemmelsen i  

 offentlighedslovens § 13, stk. 1, nr. 6.
..." NOTER (*1) Jf.
FOB 1976, s. 96.
