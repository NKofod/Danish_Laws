Betænkning afgivet af Sundhedsudvalget den 9.  

 december 1998 Betænkning over Forslag til lov om ændring af lov om  

 lægemidler (Inddragelse af antiparasitære lægemidler til  

 dyr under apoteksforbeholdet, spredning af lagre af lægemidler i  

 beredskabsøjemed, offentliggørelse og videregivelse af  

 oplysninger fra lægemiddelstatistikken, reklamering over for  

 offentligheden, bivirkningsindberetninger m.v.) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
Udvalget har behandlet  

 lovforslaget i nogle møder og har herunder stillet  

 spørgsmål til sundhedsministeren, som denne har besvaret  

 skriftligt.
Et af udvalgets spørgsmål og sundhedsministerens  

 svar herpå er optrykt som bilag til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Dansk Kennel Klub, Dyrenes Beskyttelse, Helsebranchens Leverandørforening, Landbrugsraadet, Landbrugets Veterinære Konsulenttjeneste og Landsforeningen af Danske Mælkeproducenter.
 Der er af et mindretal stillet ændringsforslag, hvorom henvises til  

 de ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse uændret.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til vedtagelse med de  

 af mindretallet stillede ændringsforslag.
 Et tredje mindretal (Centrum-Demokraternes og Kristeligt  

 Folkepartis medlemmer af udvalget) indstiller lovforslaget til  

vedtagelse med det under nr. 1 stillede ændringsforslag.
 Et fjerde mindretal (Dansk Folkepartis medlemmer af udvalget)  

 indstiller lovforslaget til forkastelse ved 3. behandling, men kan  

 stemme for det under nr. 1 stillede ændringsforslag.
Ændringsforslag Til § 1 Af	et mindretal (V og KF), tiltrådt af et mindretal  

 (DF, CD og KRF):
 1) I den under nr. 3 foreslåede affattelse af § 3,  

 stk. 2, affattes 2. pkt. således:
»Antiparasitære lægemidler til hunde, katte og  

 kvæg samt jern- og vitaminpræparater til dyr undtages fra lovens  

 § 5.« Af	et mindretal (V og KF):
 2) Efter nr. 13 indsættes som nyt nummer:
 »01. I § 22, stk. 1, 1. pkt.,  

 indsættes efter »træde i kraft«: », bortset fra  

 antiparasitære lægemidler til dyr«.
Bemærkninger Til nr. 1 Ifølge lovforslaget skal alle antiparasitære  

 lægemidler til dyr apoteksforbeholdes.
Med ændringsforslaget  

 undtages antiparasitære lægemidler til hunde, katte og kvæg  

 fra apoteksforbeholdet.
Til nr. 2 Med ændringsforslaget ønsker  

 forslagsstillerne at undtage antiparasitære lægemidler fra  

 fastprissystemet, foreløbig for en forsøgsperiode på 3  

 år, med henblik på efterfølgende vurdering af muligheden  

 for ophævelse af fastprissystemet for alle veterinære  

 apoteksforbeholdte lægemidler.
Anne-Marie Meldgaard (S)  

  Jytte Wittrock (S)    Hanne Andersen (S)  

  Lone Møller (S) nfmd.  

  Dorte Bennedsen (S)    Jørn Jespersen (SF)  

 Yvonne Herløv Andersen (CD) fmd.  

  Morten Helveg Petersen (RV)    Frank Aaen (EL)  

  Jørgen Winther (V)    Ester Larsen (V)  

 Preben Rudiengaard (V)     Gyda Kongsted (V)  

  Henriette Kjær (KF)    Gitte Seeberg (KF)  

  Birthe Skaarup (DF)    Tove Videbæk (KRF) Fremskridtspartiet  

 havde ikke medlemmer i udvalget.
Bilag Et af udvalgets spørgsmål til  

 sundhedsministeren og dennes svar herpå Spørgsmål 11 Ministeren bedes oplyse, hvilke konsekvenser det vil have,  

 såfremt de antiparasitære lægemidler til dyr inddrages  

 under apoteksforbeholdet, men fritages fra fastprissystemet.
 Svar:
 Med forslaget til ændring af lægemiddelloven  

 inddrages de antiparasitære lægemidler under apoteksforbeholdet.  

 De har hidtil været undtaget ved en særlig bestemmelse i  

 loven.
Når lægemidlerne kommer under  

 apoteksforbeholdet som de fleste andre lægemidler, kan de gøres  

 receptpligtige.
Både spørgsmålet om apoteksforbehold og  

 receptpligt vil blive afgjort efter konkret vurdering af hvert enkelt  

 præparat.
Hvis antiparasitære lægemidler skal fritages  

 fra fastprissystemet, skal der gøres en undtagelse fra kravet i  

 lægemiddellovens § 22 om, at alle lægemiddelproducenter og  

 importører skal anmelde en apoteksindkøbspris til  

 Lægemiddelstyrelsen.
Det vil således kræve en ændring  

 af lægemiddellovens § 22, hvis de antiparasitære lægemidler  

 skal fritages fra fastprissystemet efter at være blevet  

 apoteksforbeholdte.
 Landbrugsraadet har i brev af 20. november 1998 til  

 Folketingets Sundhedsudvalg forslået en generel hjemmel til, at  

 ministeren rent administrativt kan fritage lægemidler (også andre  

 end de antiparasitære) fra at være omfattet af  

 lægemiddellovens § 22.
 Det vil efter min vurdering være vanskeligt at  

 håndtere en sådan generel bemyndigelse, fordi der ikke er faglige  

 hensyn, der i særlig grad taler for, at netop antiparasitære  

 lægemidler til dyr skal fritages, mens fastprissystemet opretholdes for  

 andre veterinære lægemidler.
Forslaget fra bl.a.
Landbrugsraadet om at fritage de  

 antiparasitære lægemidler fra fastprissystemet har bl.a. til  

 formål at skærpe konkurrencen på markedet for disse  

 præparater for derigennem at holde så lave priser som muligt.
Inddragelsen af antiparasitære lægemidler  

 under apoteksforbeholdet og receptpligten har til formål at  

 begrænse brugen af disse lægemidler til det, der er fagligt  

 belæg for.
En prissætning for disse midler i overensstemmelse med  

 den fremgangsmåde, der anvendes for øvrige lægemidler, er  

 efter min opfattelse i god overensstemmelse med formålet med den  

 foreslåede bestemmelse.
Som det fremgår af min besvarelse af  

 spørgsmål nr. 3, vil ukritisk og unødvendig brug af disse  

 midler efter Fødevareministeriets vurdering på længere  

 sigt kunne ødelægge mulighederne for animalsk  

 landbrugsproduktion i fremtiden.
 Jeg er derfor ikke indstillet på at undtage de  

 antiparasitære lægemidler fra fastprissystemet og undtage dem fra  

 den helhed, der gælder for prissætningen af apoteksforbeholdte  

 lægemidler.
 Jeg bemærker i den forbindelse, at det forhold, at  

 apoteksindkøbsprisen skal anmeldes til Lægemiddelstyrelsen, ikke  

 forhindrer konkurrence mellem de forskellige udbydere af antiparasitære  

 lægemidler.
 I lyset af det spørgsmål, som  

 Landbrugsraadets henvendelse rejser, vil jeg dog give tilsagn om, at jeg vil  

 være villig til at se på, om de nuværende regler for  

 fastsættelse af avancen for apoteksforbeholdte veterinære  

 lægemidler generelt er hensigtsmæssige.
