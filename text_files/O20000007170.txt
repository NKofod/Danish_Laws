Resumé  



  

 En journalist fik afslag på aktindsigt i det bestyrelsesmateriale om  

 Ørestadsselskabet I/S som medlemmers assistenter havde benyttet til  

 forberedelse af bestyrelsesmøderne.
Finansministeriet begrundede afslaget med  

 at dokumenterne ikke var indgået til ministeriet som led i en  

 administrativ  

 sagsbehandling efter offentlighedslovens § 4, stk. 1.
Ombudsmanden udtalte at ministeriet havde været berettiget til at  

 nægte aktindsigt i materialet indtil det tidspunkt hvor ministeriet udtrådte  

 af  

 bestyrelsen fordi materialet blev opbevaret adskilt fra ministeriets øvrige  

 sager og kun var tilgængeligt for bestyrelsesmedlemmet og dennes assistent.  

 Efter dette tidspunkt blev materialet tilgængeligt for andre ansatte i  

 ministeriet og indgik derfor til ministeriet.
Spørgsmålet var herefter om  

 materialet efter dette tidspunkt blev undergivet administrativ  

 sagsbehandling.
Ni særskilte bestyrelsessager var leveret tilbage til selskabet,  

 og det skyldtes kun  

 en journaliseringsfejl  

 og ressourcemæssige årsager at det resterende materiale fortsat blev  

 opbevaret  

 i ministeriet.
Ministeriet brugte ikke materialet.
Ombudsmanden var mest  

 tilbøjelig til at mene at materialet kun lå til opbevaring i ministeriet, og  

 at  

 der derfor ikke var grundlag for at kritisere afslaget. (J.nr.  

 2000-0047-201).
Aktindsigt.
Dokumenter indgået til myndigheden.
Opbevaring  

 eller sagsbehandling En journalist bad i brev af  

 12. maj 1999 Finansministeriet om aktindsigt i det  

 bestyrelsesmateriale, som  

 en embedsmandsgruppe  af Finansministeriet betegnet som  

 assistenter til  

 bestyrelsesmedlemmer for Ørestadsselskabet, Frederiksbergbaneselskabet og  

 Østamagerbaneselskabet  har haft som udgangspunkt for deres  

 drøftelser. Finansministeriet afslog  

 anmodningen i brev af 10. juni 1999 med følgende begrundelse:
Det er Finansministeriets  

 opfattelse, at det forhold, at assistenter til bestyrelsesmedlemmer har  

 benyttet bestyrelsesmaterialet til at forberede bestyrelsesmøder, ikke i sig  

 selv giver anledning til at materialet bliver offentlige dokumenter i  

 offentlighedslovens forstand, da dokumenterne ikke kan betragtes som indgået  

 til Finansministeriet som led i en administrativ sagsbehandling i forbindelse  

 med Finansministeriets virksomhed, jf. offentlighedslovens § 4, stk.  

 1. I brev af 4. januar 2000  

 klagede journalisten til mig.
Han skrev bl.a. om det at bestemte embedsmænd  

 optrådte som såkaldte assistenter til bestyrelsesmedlemmer hvorfor der ikke  

 blev oprettet en sag i ministeriet, i sig selv var nok til at omgå  

 offentlighedslovens bestemmelser.
I anledning af klagen bad  

 jeg Finansministeriet om en udtalelse og en nærmere redegørelse for arbejdet  

 i  

 embedsmandsgruppen, deltagerne i gruppen og hvem der havde adgang til  

 materialet.
Jeg henviste desuden til de udtalelser som ministeriet havde  

 fremsat om journalisering mv. af det materiale der var søgt aktindsigt i, i  

 forbindelse med min behandling af en anden sag, mit j.nr. 1998-1062-201. Det  

 fremgår af mit brev af 11. maj 1999 om denne anden sag at ministeriet bl.a.  

 udtalte følgende:
 Af Finansministeriets  

 journal fremgår, at der er oprettet mindst 60 sager vedrørende  

 Ørestadsselskabet.
 Ud af de 60 sager er der  

 oprettet 27 sager, hvor der er journaliseret dokumenter med decideret  

 korrespondance  

 mellem Finansministeriet og Ørestadsselskabet.
 Det bemærkes, at der på to  

 af disse 27 sager tillige er journaliseret bestyrelsesmateriale i forbindelse  

 med oprettelse af selskabet.
Ud af de 60 sager er der 9  

 sager, hvor der særskilt er journaliseret bestyrelsesmateriale.
Endelig er  

 der  

 24 sager, hvor der er journaliseret øvrigt materiale vedrørende  

 Ørestadsselskabet.
( ) Finansministeriet har  

 ikke oprettet en selvstændig sag for de embedsmandsmøder, der skal forberede  

 bestyrelsesmøderne i Ørestadsselskabet.
Forklaringen er, at materialet til  

 drøftelse på embedsmandsmøder er bestyrelsesmateriale, som journaliseres  

 særskilt.
Det kan endvidere bemærkes, at der ikke har været praksis for at  

 udarbejde materiale til brug for disse embedsmandsmøder.
 På embedsmandsmøderne forud  

 for bestyrelsesmøderne har assistenter til bestyrelsesmedlemmer for  

 Ørestadsselskabet, Frederiksbergbaneselskabet og Østamagerbaneselskabet  

 drøftet  

 de kommende bestyrelsesmøder med udgangspunkt i materialet til  

 bestyrelsesmødet.
Finansministeriet har ikke  

 udarbejdet selvstændigt materiale, som er blevet udsendt til  

 Trafikministeriet  

 forud for disse embedsmandsmøder eller i øvrigt varetaget andre former for  

 sekretariatsbetjening i forbindelse med disse møder.
Dette er forklaringen  

 på,  

 at der ikke er oprettet en sag vedrørende disse embedsmandsmøder i  

 Finansministeriets journal. Finansministeriet udtalte i  

 brev af 16. marts 2000 bl.a. følgende:
 Finansministeriet har i  

 forbindelse med Rigsrevisionens undersøgelse af Ørestadsselskabet oplyst  

 følgende om arbejdet i den embedsmandsgruppe, der forbereder  

 bestyrelsesmøderne  

 i Ørestadsselskabet:
Embedsmandsmøderne havde  

 som funktion at udveksle information mv., herunder at give interessenterne  

 mulighed for at forberede drøftelserne på bestyrelsesmøderne, herunder sikre  

 at  

 eventuelt afstemme ejerinteressernes varetagelse.
Staten blev i perioden fra  

 selskabets oprettelse til 1998 repræsenteret af Finansministeriets  

 bestyrelsesmedlem og dennes medarbejdere.
Fra 1994 [29. september] deltog  

 endvidere Trafikministeriet i formøderne.
Der blev ikke udarbejdet  

 særskilt materiale til embedsmandsmøderne.
Grundlaget for drøftelserne på  

 formødet var som oftest bestyrelsesmaterialet, hvorfor informationen blev  

 behandlet som sådan. Fra Finansministeriet deltog  

 normalt bestyrelsesmedlemmet og dennes assistent.
Finansministeriet har siden  

 overdragelsen af sager vedrørende Ørestadsselskabet til Trafikministeriet pr.  

 23. marts 1998 ikke deltaget i hverken bestyrelsesarbejdet eller i  

 embedsmandsgruppen.
I forlængelse af bestemmelserne i forretningsordenen for  

 Ørestadsselskabets bestyrelse, har Finansministeriet tilbageleveret  

 bestyrelsesmaterialet vedrørende Ørestadsselskabet, dvs. de 9  

 bestyrelsessager  

 som Finansministeriet oplyste om i brev til Folketingets Ombudsmand af 7.  

 juni  

 1998.
 En del materiale vedrørende  

 bestyrelsesarbejdet opbevares dog fortsat i Finansministeriet, da ministeriet  

   

 ligeledes som tidligere oplyst  ved en fejl i forbindelse med  

 selskabets  

 etablering, i en periode journaliserede en del bestyrelsesmateriale på de  

 løbende sager.
Materiale vedrørende  

 Ørestadsselskabet opbevares i dag  som tidligere  i et aflåst  

 skab.
Da Finansministeriet  

 deltog i bestyrelsen havde bestyrelsesmedlemmet og dennes assistent adgang  

 til  

 materialet.
I dag har kontorchefen og dennes assistent adgang til  

 materialet. I en supplerende udtalelse  

 af 22. september 2000 oplyste Finansministeriet at de 9 bestyrelsessager blev  

 tilbageleveret til Ørestadsselskabet den 20. april 1998. Angående det  

 bestyrelsesmateriale som fortsat opbevares i ministeriet, har ministeriet af  

 ressourcemæssige årsager ikke fundet det hensigtsmæssigt at afjournalisere de  

 pågældende akter.
Ministeriet gør ikke brug af materialet.
 Finansministeriet har  

 desuden telefonisk oplyst at den kontorchef som i dag har adgang til  

 materialet,  

 ikke er identisk med bestyrelsesmedlemmet.
Ombudsmandens udtalelse Finansministeriet begrundede afslaget med henvisning til  

 offentlighedslovens § 4, stk. 1. Bestemmelsen har denne ordlyd:
Enhver kan med de undtagelser, der er nævnt i §§ 7-14, forlange at  

 blive gjort bekendt med dokumenter, der er indgået til eller oprettet af en  

 forvaltningsmyndighed som led i en administrativ sagsbehandling i forbindelse  

 med dens virksomhed ( ). Retten til aktindsigt forudsætter således at dokumenterne er indgået til eller oprettet af en forvaltningsmyndighed som led i administrativ sagsbehandling i forbindelse med dens virksomhed.
Ad a) Spørgsmålet om dokumenterne er indgået til myndigheden Jeg må lægge til grund at bestyrelsesmaterialet er sendt til ministeriet og  

 journaliseret og opbevaret der.
De 9 sager hvor der særskilt er journaliseret  

 bestyrelsesmateriale, blev opbevaret i ministeriet indtil tilbageleveringen  

 den 20. april 1998. De 2 sager hvor der ved en fejl skete journalisering af  

 en del bestyrelsesmateriale, opbevares fortsat i ministeriet.
Da Finansministeriet deltog i bestyrelsen, havde bestyrelsesmedlemmet og  

 dennes assistent adgang til materialet.
I dag har en  

 kontorchef i Finansministeriet  

 og dennes assistent adgang til det bestyrelsesmateriale der fortsat opbevares  

 i ministeriet.
 Spørgsmålet er derfor om det  

 materiale de pågældende havde eller  

 har  

 adgang til, har kunnet journaliseres og opbevares i ministeriet uden at  

 materialet derved måtte anses for indgået til ministeriet, eller om  

 forudsætningen herfor må være at materialet blev holdt adskilt fra andre  

 dokumenter i ministeriet som en i forhold til de pågældende særskilt  

 korrespondance.
Jeg har tidligere givet  

 udtryk for den opfattelse at en offentligt ansat der har eksterne opgaver  

   

 f.eks. som bestyrelsesmedlem i et selskab der varetager offentlige opgaver  

  af  

 praktiske grunde må have mulighed for at råde over det journaliserings- og  

 arkiveringssystem der allerede består på (hoved)arbejdspladsen uden at  

 modtagne  

 oplysninger herved kan anses for indgået til denne myndighed.
Det er dog  

 naturligvis herved en forudsætning at det sikres at adskillelsen fra  

 myndighedens øvrige sager er reel, og at materialet således ikke har været  

 tilgængeligt for myndighedens øvrige medarbejdere, og at det ikke afgives til  

 myndigheden.  

 Jeg henviser til sagen i  

 Folketingets Ombudsmands beretning for 1994, s. 401*.
Jeg har desuden i en sag om  

 aktindsigt hos Københavns Kommune i materiale fra Ørestadsselskabet I/S  

 tilkendegivet at det afgørende for spørgsmålet om hvorvidt materialet kunne  

 anses for indgået til kommunen, var om materialet havde været tilgængeligt  

 for  

 andre i kommunen end dem der direkte havde deltaget i Ørestadsselskabet  

 I/S (i  

 modsætning til kommunens) arbejde i sagen.
Nogle af de dokumenter i hvilke  

 der  

 var begæret aktindsigt, blev opbevaret sammen med kommunens øvrige sager uden  

 at der var taget særlige forholdsregler for at sikre at kun personer med  

 hverv  

 i Ørestadsselskabet I/S havde adgang til dokumenterne.
Jeg tilkendegav som  

 min  

 opfattelse at disse dokumenter ikke kunne undtages fra aktindsigt på grundlag  

 af offentlighedslovens § 4, stk. 1. Der var dog også noget af det pågældende  

 materiale som blev holdt adskilt fra kommunens andre sager, og som alene var  

 tilgængeligt for en sekretær for et bestyrelsesmedlem i Ørestadsselskabet  

 I/S.  

 Jeg gav udtryk for at dette materiale ikke kunne siges at være indgået til  

 kommunen som forvaltningsmyndighed, og at det derfor var undtaget fra  

 aktindsigt.  

 Jeg henviser til sagen i  

 Folketingets Ombudsmands beretning for 1995, s. 132*. Desuden henvises til  

 John  

 Vogter, Offentlighedsloven med kommentarer, 3. udg., (1998), s. 116.
 Jeg må forstå  

 Finansministeriets udtalelse således at materialet vedrørende  

 Ørestadsselskabet  

 I/S blev og bliver opbevaret adskilt fra ministeriets øvrige sager, og at  

 materialet  

  så længe ministeriet deltog i bestyrelsen  alene var  

 tilgængeligt for  

 bestyrelsesmedlemmet og dennes assistent.
 Jeg må desuden forstå  

 ministeriets udtalelse således at materialet  efter at ministeriet var  

 udtrådt  

 af bestyrelsen i marts 1998  (alene) var tilgængeligt for en  

 kontorchef i ministeriet og dennes assistent.
Som nævnt må det ved  

 bedømmelsen af om materialet er indgået til myndigheden, anses for afgørende  

 om  

 det har været tilgængeligt for andre i myndigheden end dem der direkte  

 deltager  

 i Ørestadsselskabet I/S arbejde i sagen.
På denne baggrund er det min  

 opfattelse at ministeriet indtil den 23. marts 1998 var berettiget til at  

 nægte  

 aktindsigt i materialet da det blev opbevaret adskilt fra ministeriets øvrige  

 sager og alene var tilgængeligt for bestyrelsesmedlemmet i Ørestadsselskabet  

 I/S og dennes assistent.
Materialet kunne derfor ikke siges at være indgået  

 til  

 ministeriet som forvaltningsmyndighed.
Efter den 23. marts 1998,  

 hvor Finansministeriet udtrådte af arbejdet vedrørende Ørestadsselskabet I/S,  

 bliver det materiale der fortsat beror i Finansministeriet, som tidligere  

 opbevaret i et aflåst skab.
Adgangen til materialet er stadig begrænset da  

 det  

 kun er en kontorchef i ministeriet og dennes assistent der har adgang til  

 materialet.
De personer som har adgang  

 til materialet, deltager imidlertid ikke i Ørestadsselskabet I/S  

 arbejde, og  

 det er heller ikke de samme personer der nu har adgang til materialet som i  

 den  

 periode hvor Finansministeriet deltog i selskabets arbejde.
De pågældende har  

 således alene adgang til materialet i kraft af deres ansættelse i  

 Finansministeriet.
Under disse omstændigheder må materialet siges at være  

 indgået til ministeriet.
Ad b) Spørgsmålet om dokumenterne er indgået som led i administrativ  

 sagsbehandling i forbindelse med ministeriets virksomhed Om det nærmere indhold af §  

 4, stk. 1, fremgår følgende af lovens forarbejder (Folketingstidende 1985-86,  

 tillæg A, sp. 210):
 Udenfor falder således  

 dokumenter, der blot modtages til  

  

 opbevaring  

  

 (f.eks. i rigsarkiv), eller alene undergives  

  

 rent teknisk  

  

 eller lignende bearbejdning (stempling, legalisering  

 o.lign.). Tilsvarende gælder dokumenter, der er sendt til en myndighed ved en  

 åbenbar  

  

 fejltagelse  

  

 , når disse ikke  

 indgår som element i myndighedens afgørelsesgrundlag.
 Udenfor falder endvidere  

 andet papirmateriale som f.eks. undervisningsmateriale, kort,  

 bøger,  

 brochurer, selv om det produceres eller anvendes af offentlige myndigheder.  

 Indgår et sådant materiale derimod f.eks. i en klagesag over den pågældende  

 myndighed, vil det normalt på dette grundlag blive omfattet af retten til  

 aktindsigt i den pågældende klagesag.
 Om dokumentbegrebets nærmere  

 afgrænsning henvises til bemærkningerne til §§ 5 og 6 samt til udvalgets  

 overvejelser side 160 ff i betænkningen.
... I betænkning nr. 857/1978,  

 s. 160, anføres bl.a. følgende om hvilke dokumenter der bør være omfattet af  

 loven:
For det første må  

 bestemmelsen  ligesom loven i almindelighed  antages at bygge på  

 en forudsætning  

 om, at dokumenter kun bliver undergivet aktindsigt efter loven, såfremt de  

 modtages af eller afsendes fra en forvaltningsmyndighed som led i en  

 administrativ sagsbehandling.
Med denne begrænsning af lovens rækkevidde har  

 det navnlig været tanken at afskære aktindsigt med hensyn til dokumenter, der  

 blot opbevares eller befordres af en forvaltningsmyndighed eller alene gøres  

 til genstand for en teknisk bearbejdning af myndigheden.
Det gælder således  

 også for egentlige dokumenter, at de skal have karakter af aktstykker for at  

 blive omfattet af loven, sml. ovenfor under 1 om det beslægtede problem med  

 hensyn til andre genstande end skriftstykker i traditionel forstand.
At eksempelvis dokumenter,  

 der af private indleveres til postbesørgelse hos postvæsenet, ikke bør være  

 omfattet af loven, er da også efter udvalgets opfattelse indlysende.
Det  

 samme  

 gælder imidlertid ligeledes dokumenter, der af private indleveres til  

 opbevaring i det offentliges arkiver m.v.  ofte med klausuler om  

 hemmeligholdelse i en kortere eller længere årrække.
Såfremt  

 offentlighedsloven  

 blev gjort anvendelig på private arkivalier, måtte det befrygtes, at  

 indlevering af sådanne dokumenter i en række tilfælde ville blive undladt til  

 skade navnlig for forskningen.
Heller ikke i tilfælde, hvor dokumenter alene  

 indleveres til forvaltningsmyndigheder med henblik på en teknisk eller anden  

 dermed ligestillet bearbejdning, såsom stempling, legalisering o.lign., bør  

 de  

 være undergivet aktindsigt. Som det fremgår, er der  

 snævre grænser for hvilke dokumenter der ikke er omfattet af bestemmelsen.  

 Jeg  

 har tidligere givet udtryk for den opfattelse at det på baggrund af  

 forarbejderne må lægges til grund at den nævnte passus i § 4, stk. 1   

 om at  

 dokumenterne skal være indgået til myndigheden som led i administrativ  

 sagsbehandling i forbindelse med dens virksomhed  kun udeholder  

 dokumenter som  

 ikke er tillagt eller kan tillægges betydning for myndighedens administrative  

 virksomhed på området.
Det skal med andre ord typisk være dokumenter hvis  

 indhold er myndighedens almindelige løbende administrative virksomhed helt  

 uvedkommende.
Dokumenterne blev gjort til  

 genstand for administrativ sagsbehandling i den forstand at de var genstand  

 for  

 drøftelserne i embedsmandsgruppen.
Det afgørende må imidlertid være om  

 dokumenterne  

 efter at være indgået til  

  

 ministeriet  

  

 ,  

 dvs. efter den 23. marts 1998, blev undergivet administrativ sagsbehandling.
 Ministeriet har oplyst at de  

 9 særskilte bestyrelsessager blev tilbageleveret i april 1998, og at det  

 alene  

 beror på en journaliseringsfejl og ressourcemæssige årsager at det resterende  

 bestyrelsesmateriale fortsat opbevares i ministeriet.
 Finansministeriet har  

 desuden oplyst at ministeriet ikke bruger materialet.
Selv om staten ejer 45 pct.  

 af interessentskabet, jf. lov nr. 477 af 24. juni 1992 om Ørestaden mv. med  

 senere ændringer, er jeg på det foreliggende grundlag mest tilbøjelig til at  

 mene at materialet alene henligger til opbevaring i ministeriet.
Jeg har i  

 denne forbindelse lagt vægt på at administrationen af sager vedrørende  

 Ørestadsselskabet I/S nu  

 er overgået  

 til Trafikministeriet  

,  

  

 og at der ikke  

 er oplysninger om at materialet konkret er blevet anvendt i forbindelse med  

 administrativ sagsbehandling.
Jeg har herefter ikke grundlag for at kritisere  

 ministeriets afslag på aktindsigt.
Jeg foretager mig derfor  

 ikke mere i sagen. NOTER:  

 (*)  

 FOB 1994, s. 401, og  

 FOB 1995, s. 132.
