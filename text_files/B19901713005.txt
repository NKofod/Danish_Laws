 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 5-1, Erhvervsmæssig ambulanceflyvning og sygetransport, seneste  

 udgave.
 1.2 BL 5-6, Personbefordring med luftfartøj, seneste udgave.
 1.3 BL 5-13, Kabinepersonel, seneste udgave.
 1.4 BL 5-17, Flyve- og tjenestetidsbestemmelser for rute- og  

 charterflyvning med flyvemaskiner, seneste udgave.
 1.5 BL 5-21, Transport af andet farligt gods end eksplosive stoffer,  

 krigsmateriel og krigsammunition, seneste udgave.
 1.6 BL 5-26, Førstehjælpsmateriel, seneste udgave.
 1.7 BL 6-02, Bekendtgørelse vedrørende luftfartscertifikater, seneste  

 udgave.
 1.8 BL 6-03, Certificeringsbestemmelser, generelt, seneste udgave.
 1.9 BL 6-05, Helbredskrav, seneste udgave.
 1.10 BL 7-4, Flyveredningstjeneste, seneste udgave.
2. Anvendelsesområde Denne BL fastsætter - generelle bestemmelser for udstedelse af certifikat som  

 kabinebesætningsmedlem, - vilkårene for, at en certifikatindehaver kan udføre tjeneste som  

 kabinebesætningsmedlem, og - bestemmelser for den teoretiske/praktiske uddannelse til  

 kabinebesætningsmedlem.
3. Udstedelse 3.1 Certifikat som kabinebesætningsmedlem udstedes af Statens  

 Luftfartsvæsen efter ansøgning på en autoriseret formular, når ansøgeren  

 opfylder udstedelseskravene i afsnit 4.
3.2 Certifikat som kabinebesætningsmedlem udstedes uden angivelse af  

 udløbsdato.
Statens Luftfartsvæsen kan dog i særlige tilfælde fastsætte en  

 udløbsdato.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til certifikat som  

 kabinebesætningsmedlem, jf.
BL 6-05, d. være fyldt 18 år og e. i et luftfartsforetagende med tilfredsstillende resultat have  

 gennemgået en teoretisk/praktisk uddannelse på den type luftfartøj, hvorpå  

 ansøgeren skal gøre tjeneste.
 4.2 Den uddannelse, der er nævnt i pkt. 4.1 e, skal godkendes af Statens  

 Luftfartsvæsen og mindst omfatte de emner, der er nævnt i afsnit 6.
5. Rettigheder 5.1 Certifikat som kabinebesætningsmedlem giver på de vilkår, der er nævnt  

 i pkt. 5.2, indehaveren ret til at udføre tjeneste som steward/ stewardesse i  

 erhvervsmæssig luftfart.
5.2 Indehaveren skal a. medføre certifikatet, og dette skal være gyldigt, jf.
BL 6-02, b. medføre dokumentation for en gyldig helbredsmæssig godkendelse til  

 certifikat som kabinebesætningsmedlem, jf.
BL 6-05, c. medføre dokumentation for inden for de forudgående 12 måneder med  

 tilfredsstillende resultat at have gennemgået en efteruddannelse/et  

 repetitionskursus mindst omfattende de emner, der er nævnt i afsnit 6, for så  

 vidt angår luftfartøj og udstyr, normale procedurer, nødprocedurer samt  

 placering og betjening af sikkerheds- og nødudstyr, security, hygiejne,  

 flyvemedicin og førstehjælp.
 Anm.: Tilfælde, hvor certifikatet er ugyldigt, fremgår af BL 6-02.
 5.3 En indehaver af et kabinebesætningsmedlemscertifikat, der i en periode  

 på 2 1/2 år ikke har opfyldt vilkårene i pkt. 5.2 c eller ikke har haft en  

 gyldig helbredsmæssig godkendelse, skal indsende certifikatet til deponering  

 hos Statens Luftfartsvæsen.
5.4 For at få udleveret et certifikat, der er deponeret i henhold til pkt.  

 5.3, og således generhverve ret til at udføre tjeneste som  

 kabinebesætningsmedlem i et luftfartsforetagende skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til certifikat som  

 kabinebesætningsmedlem, jf.
BL 6-05, og d. påny have gennemgået den uddannelse, der er nævnt i pkt. 4.1 e.
6. Uddannelsesplan 6.1 Den uddannelse, der er nævnt i pkt. 4.1 e, skal tilrettelægges og  

 gennemføres på en sådan måde, at eleven efter uddannelsen har et  

 tilfredsstillende kendskab til luftfartøjets opbygning og indretning,  

 relevant teori og fastlagte procedurer.
Eleven skal være i stand til med  

 sikkerhed at kunne anvende fastlagte procedurer og betjene det anvendte  

 sikkerheds- og nødudstyr.
6.2 Uddannelsen skal omfatte praktiske øvelser i betjening af nødudstyr  

 samt nødevakuering og afsluttes med en skriftlig prøve.
Uddannelsen skal  

 mindst omfatte:
Love og bestemmelser - Lov om luftfart, kapitel 4 og 5 - BL 5-1, Erhvervsmæssig ambulanceflyvning og sygetransport - BL 5-6, Personbefordring med luftfartøj - BL 5-13, Kabinepersonel - BL 5-17, Flyve- og tjenestetidsbestemmelser for rute- og charterflyvning  

 med flyvemaskiner - BL 5-21, Transport af andet farligt gods end eksplosive stoffer,  

 krigsmateriel og krigsammunition - BL 5-26, Førstehjælpsmateriel - BL 6-02, Bekendtgørelse vedrørende luftfartscertifikater - BL 6-03, Certificeringsbestemmelser, generelt - BL 6-05, Helbredskrav - BL 6-37, Certifikat som kabinebesætningsmedlem - BL 7-4, Flyveredningstjeneste - Luftfartsforetagendets godkendte driftshåndbog Elementær flyvelære - Aerodynamik - Navigation - Meteorologi Luftfartøj og udstyr - Generel beskrivelse af luftfartøjets større komponenter og styreflader - Luftfartøjets motorer og principper for virkemåde - Luftfartøjets dimensioner, vægt, sædekapacitet, fart,  

 brændstofkapacitet, indretning af kabine, toiletter, galley etc.
 - Betjening af luftfartøjets sæder og sikkerhedsseler, kabinedøre, øvrige  

 døre, luger og lemme etc.
- Luftfartøjets kabinetryksystem, ventilationssystem, opvarmningssystem,  

 vandsystem og sanitære system - Luftfartøjets PA-system, nødbelysning og ELT - Luftfartøjets elektriske system, herunder betjening af ovne,  

 vandvarmere, køleanlæg etc.
- Sikkerhedsforholdsregler ved færdsel i og omkring luftfartøjer, herunder  

 i forbindelse med tankning og kast af brændstof under flyvning Normale procedurer - Klargøring af kabine - Check af nød- og sikkerhedsudstyr - Placering og fastspænding af passagerer - Sikkerhedsbriefing af passagerer - Anbringelse og sikring af håndbagage og catering - Godkendelse og håndtering af farligt gods i kabinen Nødprocedurer samt placering og betjening af sikkerheds- og nødudstyr - Procedurer ved forskellige typer nødsituationer, herunder  

 pilot-inkapacitet - Lokalisering og anvendelse af sikkerheds- og nødudstyr, herunder  

 iltudstyr og svømmeveste for passagerer - Nødevakuering af passagerer, herunder lokalisering og betjening af  

 nødudgange, slisker, gummibåde, redningstove etc.
- Afgivelse af nødsignaler, herunder betjening af nødradioudstyr - Brand- og røgbekæmpelse - Lokalisering og anvendelse af nødhjælpskasser og førstehjælpsudstyr Security - Procedurer til forebyggelse og sikring af passagerer og luftfartøj mod  

 og ved en ulovlig handling Hygiejne, flyvemedicin og førstehjælp - Klimabetingede lidelser - Smitsomme sygdomme, herunder karantænesygdomme, - Overførsel af smitte via føde og drikke - Almindeligt forekommende sygdomme (herunder endemiske) - Førstehjælp - Symptomer og første behandling ved transportsyge, iltmangel og  

 trykændringsbesvær.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af bestemmelserne i afsnit 5 straffes med bøde.
10. Ikrafttræden 10.1 Denne BL træder i kraft den 1. september 1990.
 10.2 Samtidig ophæves BL 6-37, 1. udgave af 1. juli 1975.
