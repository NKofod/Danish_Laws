Ministeriet oplyser at betalingsform for turistkørsel ikke er bestemt  

 af busloven, at kørsel med institutionsbeboere regelmæssigt må karakteriseres  

 som speciel rutekørsel eller rutelignende kørsel og at en sådan rutekørsel  

 kræver tilladelse i.h.t. loven I brev af 3. februar 1987 (j.nr. 1-70-59-4-1-86) har Storestrøms  

 Trafikselskab (STS) bedt ministeriet om at besvare følgende spørgsmål:
1. Foreligger der i gældende ret på buslovgivningsområdet en fastlæggelse  

 af betalingsformen for turistkørsel? 2. Er det f.eks. således, at en kørsel, der udføres for en gruppe  

 institutionsbeboere og i henhold til en kontrakt med vognmanden, ikke kan  

 gennemføres som turistkørsel? 3. Skal en sådan kørsel under alle omstændigheder karakteriseres som  

 bestillingskørsel og skal der, hvis den udføres regelmæssigt, søges  

 tilladelse til speciel rutekørsel? Storstrøms Trafikselskab har telefonisk oplyst, at spørgsmål 2 og 3  

 navnlig tager sigte på kørsel for kommunen i forbindelse med befordring af  

 institutionsbeboere til og fra svømmehal og bankospil m.m. ca. 1 gang  

 ugentlig.
Betalingen for kørslen erlægges af kommunen.
 I denne anledning skal ministeriet meddele følgende:
 Ad spørgsmål 1.
Lov om buskørsel indeholder ikke bestemmelser om betaling for  

 turistkørsel.
Betalingen og formen herfor kan derfor aftales frit inden for  

 lovgivningens rammer i øvrigt.
 Ad spørgsmål 2 og 3.
 Efter det for ministeriet oplyste om den omhandlede kørsels art og  

 regelmæssighed må kørslen betragtes som speciel rutekørsel, jf. § 2, stk. 2,  

 i lov om buskørsel, eller eventuelt som rutelignende kørsel, jf. lovens § 11.  

 En endelig kategorisering af kørslen må afhænge af en nøjere undersøgelse af  

 de faktiske omstændigheder.
 Uanset hvilken af ovennævnte kategorier kørslen rent faktisk henhører  

 under, kræves tilladelse hertil i henhold til lovens § 3. Foregår kørslen  

 alene inden for amtskommunen meddeles tilladelsen således af STS.
