Betænkning afgivet af Erhvervsudvalget den 13. maj 2020 Betænkning over Forslag til lov om ændring af lov om en rejsegarantifond (Ændret tilbagebetalingsmodel i forbindelse med udvidet dækningsområde for Rejsegarantifonden i ekstraordinære situationer) [af erhvervsministeren (Simon Kollerup)]:
1. Ændringsforslag Erhvervsministeren har stillet 12 ændringsforslag til lovforslaget 2. Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets forretningsordens § 8 a, stk. 2, om, at der skal gå 2 dage fra offentliggørelsen af betænkningen, til lovforslaget kommer til 2. behandling, fra bestemmelsen i § 13, stk. 1, således at 3. behandling kan finde sted tidligere end 2 dage efter 2. behandling, og fra bestemmelsen i § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.
3. Indstillinger Udvalget indstiller lovforslaget til vedtagelse med de stillede ændringsforslag.
 Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Politiske bemærkninger Socialistisk Folkeparti, Enhedslisten og Det Konservative Folkeparti Socialistisk Folkepartis, Enhedslistens og Det Konservative Folkepartis medlemmer af udvalget bemærker sig, at en voucherordning ikke er en tilfredsstillende løsning for borgerne.
Herunder noteres det, at selv om Europa-Kommissionen har præciseret, at det inden for EU-lovgivningen er tilladt at tilbyde forbrugerne en voucher, dog understreget af, at nationale tiltag skal udformes i overensstemmelse med EU-retten, så findes det ikke ønskværdigt, da det giver forbrugerne usikkerhed om deres rettigheder, som yderligere kan betyde, at forbrugerne bliver mere usikre og tilbageholdende med at handle.
Det bemærkes herudover, at også Forbrugerrådet Tænk er stærk kritisk over for en voucherordning: »Mange forbrugere er presset hårdt i den nuværende situation, og ens økonomi kan se ganske anderledes ud og påvirke ens muligheder for at rejse.
Selvfølgelig skal man kunne stole på, at de rettigheder man havde, da man bestilte sin rejse, også gælder, når krisen rammer, og tingene går galt.
Det er netop derfor, at vi har vores lovsikrede rettigheder, udtaler formand Anja Philip i artiklen »Danmark går til EU: Slut med penge tilbage for aflyst pakkerejse«, dr.dk, den 12. maj 2020.
Mange familier i Danmark har sparet op for at holde en sommerferie sammen, og her betyder en voucherordning, at deres opsparede midler beslaglægges inden for et givet rejseområde.
Det finder Socialistisk Folkeparti, Enhedslisten og Det Konservative Folkeparti ikke hensigtsmæssigt.
 Med de kommentarer vil Socialistisk Folkeparti, Enhedslisten og Det Konservative Folkeparti dog fortsat stemme for lovforslaget med respekt for den politiske aftale og de dertilhørende gode elementer, som er drøftet ved førstebehandlingen.
5) Ændringsforslag med bemærkninger Ændringsforslag Til § 1 Af erhvervsministeren, tiltrådt af udvalget:
 1) I nr. 2 ændres »I« til: »To steder i«.
[Lovteknisk korrektion] 2) Efter nr. 3 indsættes som nyt nummer:
»01. I § 7 a, stk. 5, 2. pkt., indsættes efter »stk. 1 og 2«: », og § 7 d, stk.1«.« [Konsekvensrettelse] 3) I den under nr. 4 foreslåede affattelse af § 7 a, stk. 6, ændres i 2. pkt. »To tredjedele heraf« til: »Tilbagebetalingen«, og 3. pkt. udgår.
[Ændring af tilbagebetalingsmodel] 4) I den under nr. 5 foreslåede ændring af § 7 a udgår stk. 8, og i rykningsbeskrivelsen ændres »9-10« til: »8 og 9«.
[Ændring af tilbagebetalingsmodel] 5) Efter nr. 5 indsættes som nye numre:
 »02. I § 7 a, stk. 7, der bliver stk. 8, indsættes efter »stk. 1 og 2 og«: »§ 7 d, stk. 1, og «, og efter »i medfør af stk. 2« indsættes: »og § 7 d, stk. 1«.
03 I § 7 b, stk. 1, indsættes efter »§ 7 a«: »og § 7 d, stk. 1«.« [Konsekvensrettelser] 6) Nr. 6 affattes således:
 »6. § 7 b, stk. 3, affattes således:
»Stk. 3. Rejsegarantifondens tilbagebetaling efter stk. 2 skal ske med midler fra de individuelle bidrag fra rejseudbyderne eller formidlerne for udenlandske rejsearrangører fastsat i medfør af § 7 a, stk. 7, og § 7 d, stk. 5.«« [Ændring af tilbagebetalingsmodel og konsekvensrettelse] 7) Efter nr. 6 indsættes som nyt nummer:
»04. I § 7 b, stk. 4 og 5, indsættes efter »stk. 1 og 2, og«: »§ 7 d, stk. 1, og«.« [Konsekvensrettelse] 8) Nr. 7 affattes således:
»7. I § 7 c, stk. 1, indsættes efter »rejseudbyderen«: »eller formidleren for en udenlandsk rejsearrangør«, og efter »stk. 1 og 2« indsættes: », og § 7 d, stk. 1«.« [Konsekvensrettelse] 9) I den under nr. 8 foreslåede affattelse af § 7 c, stk. 2, udgår »og gennem rejseudbyderens eller formidleren for en udenlandsk rejsearrangørs andel af det samlede kollektive bidrag betalt til fonden«.
[Ændring af tilbagebetalingsmodel] 10) Efter nr. 8 indsættes som nyt nummer:
 »05. Efter § 7 c indsættes:
»§ 7 d.
I det omfang en rejseudbyder eller en formidler for en udenlandsk rejsearrangør har afbrudt en pakkerejse, jf. § 2 a, som følge af ekstraordinære situationer, der påvirker væsentlige dele af branchen, og rejseudbyderen eller formidleren for en udenlandsk rejsearrangør efter lov om pakkerejser og sammensatte rejsearrangementer er forpligtet til helt eller delvis at yde den rejsende et forholdsmæssigt afslag i prisen for den afbrudte rejse og for rejseudbyderens ekstraomkostninger til hjemtransport, kan rejseudbyderen eller formidleren for en udenlandsk rejsearrangør få refunderet beløbet af Rejsegarantifonden.
 Stk. 2. Rejsegarantifonden kan af enhver forlange oplysninger, som skønnes nødvendige for at sikre dokumentation for refusion efter stk. 1 for afbrudte pakkerejser.
 Stk. 3. Godtgørelse efter stk. 1 sker ved træk fra fondskassen for ekstraordinære situationer.
 Stk. 4. Godtgørelse efter stk. 1 kan ydes i de perioder, hvor erhvervsministeren har aktiveret fonden for ekstraordinære situationer i medfør af § 7 a, stk. 9.
Stk. 5. Rejsegarantifondens udbetalinger efter stk. 1 tilbagebetales til Rejsegarantifonden af rejseudbyderne og formidlerne for udenlandske rejsearrangører.
Tilbagebetalingen fastsættes som et individuelt bidrag i forhold til den enkelte rejseudbyders eller formidler for en udenlandsk rejsearrangørs træk på fondskassen efter stk. 1.
§ 7 e.
Rejsegarantifonden indtræder, i det omfang den har ydet dækning i henhold til § 7 a, stk. 1 og 2, og § 7 d, i rejseudbyderens eller formidleren for en udenlandsk rejsearrangørs krav mod dennes forsikringsselskab, såfremt rejseudbyderen eller formidleren for den udenlandske rejsearrangør har tegnet en udvidet ansvarsforsikring.
Dette gælder Rejsegarantifondens dækning i henhold til § 7 a, stk. 1 og 2, for samtlige perioder, erhvervsministeren har bestemt at fondskassen for ekstraordinære situationer skal aktiveres, jf. § 7 a, stk. 9.
 Stk. 2. I forbindelse med ansøgninger om godtgørelse eller refusion i henhold til § 7 a, stk. 1 og 2, eller § 7 d skal rejseudbydere og formidlere for udenlandske rejsearrangører oplyse om eventuelle forsikringer, og såfremt rejsearrangøren eller formidleren for en udenlandsk rejsearrangør har en udvidet ansvarsforsikring, vedlægge forsikringen.
 Stk. 3. Rejsegarantifonden kan af enhver forlange alle oplysninger, som skønnes nødvendige for at sikre dokumentation for krav mod forsikringsselskaber efter stk. 1.
Stk. 4. I det omfang Rejsegarantifonden får udbetalt dækning fra forsikringsselskaber i medfør af stk. 1, udgør den udbetalte forsikringsdækning et individuelt bidrag til at nedbringe Rejsegarantifondens krav imod den enkelte rejseudbyder eller formidler for en udenlandsk rejsearrangør, jf. § 7 c, stk. 2.«« [Dækning af afbrudte rejser og præcisering af forsikringsselskabers dækning] Til § 3 11) I stk. 1 indsættes som 2. pkt.:
»For tilbagebetalinger til Rejsegarantifonden, der relaterer sig til udbetalinger efter § 7 d, stk. 1, i lov om en rejsegarantifond som affattet ved denne lovs § 1, nr. 05, finder reglerne i § 7 d, stk. 5, i lov om en rejsegarantifond som affattet ved denne lovs § 1, nr. 05, anvendelse.« [Dækning af afbrudte rejser med individuel tilbagebetalingsmodel] 12) I stk. 2 ændres »§ 1, nr. 2« til: »§ 1, nr. 5«.
[Lovteknisk korrektion] Bemærkninger Til nr. 1 I den gældende § 7 a, stk. 1, 2 pkt., henvises til stk. 8 to steder.
Til nr. 2 Der er tale om en lovteknisk korrektion som følge af den foreslåede § 7 d om dækning af afbrudte pakkerejser.
Til nr. 3 Med ændringsforslaget indføres en model, hvor tilbagebetalingen alene sker ved individuelle bidrag fastsat i forhold til den enkelte rejseudbyders eller formidler for en udenlandsk rejsearrangørs træk på fondskassen efter § 7 a, stk. 1 og 2. Hensigten med forslaget er at opnå en bedre balance ved at indføre en model, der afspejler den enkelte rejseudbyders eller formidler for udenlandske rejsearrangørers træk på statsgarantien.
For tilbagebetalinger til Rejsegarantifonden, der relaterer sig til perioden for Udenrigsministeriets rejsevejledning frem til og med den 13. april 2020, finder de hidtidig gældende regler anvendelse.
Refusioner og godtgørelser efter den gældende § 7 a, stk. 1 og 2, vil, for så vidt angår perioden til og med den 13. april 2020, blive afdraget efter gældende regler, dvs. med kollektiv betaling.
Ansøgninger efter den første periode skal færdigbehandles, inden man behandler ansøgninger for en ny periode.
Til nr. 4 Den foreslåede ændring er en konsekvens af, at rejseudbyderne og formidlerne for udenlandske rejsearrangører ikke længere kollektivt skal tilbagebetale godtgørelser og refusioner i medfør af § 7 a, stk. 1 og 2, via et formueopbyggende bidrag.
Til nr. 5 Der er tale om lovtekniske korrektioner som følge af den foreslåede § 7 d om dækning af afbrudte pakkerejser.
Til nr. 6 Den foreslåede ændring er en konsekvens af, at rejseudbydernes og formidlerne for udenlandske rejsearrangørers tilbagebetalinger efter ændringsforslag nr. 3 alene skal ske ved individuelle bidrag, og at afbrudte pakkerejser efter omstændighederne også dækkes.
Til nr. 7 Der er tale om en lovteknisk korrektion som følge af den foreslåede § 7 d om dækning af afbrudte pakkerejser.
Til nr. 8 Der er tale om en lovteknisk korrektion som følge af den foreslåede § 7 d om dækning af afbrudte pakkerejser.
Til nr. 9 Det foreslåede ændring indebærer, at Rejsegarantifondens krav mod rejseudbyderen eller formidleren for en udenlandsk rejsearrangør nedbringes forholdsmæssigt, i takt med at fonden modtager individuelle bidrag.
Dette er en konsekvens af den ændrede tilbagebetalingsmodel, hvor tilbagebetalingen alene sker ved individuelle bidrag fastsat i forhold til den enkelte rejseudbyders eller formidler for en udenlandsk rejsearrangørs træk på fondskassen.
Til nr. 10 I den eksisterende ordning er afbrudte rejser ikke inkluderet.
Som følge af covid-19 blev mange rejser afbrudt, og rejseudbyderne har ombooket flere gæster til andre fly.
Forslaget er at dække de ekstraordinære meromkostninger, som rejseudbyderne eller formidlerne for udenlandske rejsearrangører har haft til afbrudte pakkerejser.
Er pakkerejsen blevet afbrudt, kan rejseudbyderen kræve godtgørelse fra Rejsegarantifonden for de udgifter, denne har haft til afbrudte rejser, herunder nødvendige ombookinger af fly til hjemtransport og refusion af tabte feriedage til forbrugeren.
Rejseudbyderen kan få refunderet beløb, som svarer til de ydelser, der ikke er opfyldt over for den rejsende, hvis afbrydelsen skyldes ekstraordinære situationer.
Det gøres ved at udvide dækningsområdet i Rejsegarantifonden for afbrudte rejser i de perioder, erhvervsministeren har aktiveret i medfør af § 7 a, stk. 9. Det bemærkes i den forbindelse, at fondskassen for ekstraordinære situationer er aktiveret ved bekendtgørelse nr. 383 af 6. april 2020 for perioden omfattet af Udenrigsministeriets rejsevejledning frem til og med den 13. april 2020, og at afbrudte pakkerejser i denne periode således dækkes, såfremt betingelserne herfor er opfyldt.
Rejsegarantifondens bestyrelse fastsætter de nærmere betingelser herfor.
I det omfang erhvervsministeren ved bekendtgørelse fastsætter en ny periode for dækning via fondskassen for ekstraordinære situationer, vil afbrudte pakkerejser ligeledes være omfattet, såfremt betingelserne herfor er opfyldt.
 Det følger af den foreslåede § 7 d, at Rejsegarantifonden af enhver kan forlange oplysninger, som skønnes nødvendige for at sikre dokumentation for refusion efter stk. 1 for afbrudte pakkerejser.
 Det følger endvidere, at godtgørelse efter stk. 1 sker ved træk fra fondskassen for ekstraordinære situationer for de perioder, hvor erhvervsministeren har aktiveret for ekstraordinære situationer i medfør af § 7 a, stk. 9.
 Endelig følger det af bestemmelsen, at Rejsegarantifondens udbetalinger efter stk. 1 tilbagebetales til Rejsegarantifonden af rejseudbyderne og formidlerne for udenlandske rejsearrangører som et individuelt bidrag i forhold til den enkelte rejseudbyders eller formidler for en udenlandsk rejsearrangørs træk på fondskassen.
Det følger af den foreslåede § 7 e, at Rejsegarantifonden, i det omfang den har ydet dækning i henhold til § 7 a, stk. 1 og 2, eller § 7 d, indtræder i rejseudbyderens eller formidleren for en udenlandsk rejsearrangørs krav mod dennes forsikringsselskab, såfremt rejseudbyderen eller formidleren for den udenlandske rejsearrangør har tegnet en udvidet ansvarsforsikring.
Der er alene tale om en præcisering af gældende ret, hvoraf følger, at forsikringsdækningen går forud for et statsgaranteret lån.
Dette gælder Rejsegarantifondens dækning i henhold til § 7 a, stk. 1 og 2, for samtlige perioder, hvor erhvervsministeren har bestemt, at fondskassen for ekstraordinære situationer skal aktiveres, jf. § 7 a, stk. 9.
 Det følger endvidere af ændringsforslaget, at rejseudbydere og formidlere for udenlandske rejsearrangører i forbindelse med ansøgninger om godtgørelse eller refusion i henhold til § 7 a, stk. 1 og 2, har pligt til at oplyse om eventuelle forsikringer, og såfremt rejsearrangøren eller formidleren for en udenlandsk rejsearrangør har en udvidet ansvarsforsikring, skal forsikringen vedlægges.
 Derudover følger det af den foreslåede bestemmelse, at Rejsegarantifonden af enhver kan forlange alle oplysninger, som skønnes nødvendige for at sikre krav mod forsikringsselskaber efter stk. 1. Bestemmelsen sikrer, at Rejsegarantifonden kan kræve oplysninger direkte fra de rejsende, der har købt en pakkerejse hos en rejseudbyder eller en formidler af en udenlandsk rejsearrangør, der er omfattet af loven, hvis det er nødvendigt.
 Endelig følger det af ændringsforslaget, at i det omfang Rejsegarantifonden får udbetalt dækning fra forsikringsselskaber i medfør af stk. 1, udgør den udbetalte forsikringsdækning et individuelt bidrag til at nedbringe Rejsegarantifondens krav imod den enkelte rejseudbyder eller formidler for en udenlandsk rejsearrangør, jf. § 7 c, stk. 2.
 Formålet med bestemmelsen er at præcisere, at Rejsegarantifonden ikke både kan overtage kravet mod forsikringsselskabet fra rejseudbyderen og samtidig have et krav mod rejseudbyderen.
Til nr. 11 Da dækning af afbrudte rejser tilbagebetales individuelt i forhold til den enkelte rejseudbyders eller formidler for udenlandske rejsearrangørs træk fra fondskassen for ekstraordinære situationer, er det ikke de hidtidige regler, der finder anvendelse, men reglerne i det foreslåede § 7 d, stk. 5.
Til nr. 12 Der er tale om en lovteknisk korrektion, idet henvisningen til § 1, nr. 2, i den foreslåede bestemmelse i § 3, stk. 2, ikke er korrekt, men i stedet skal være det foreslåede § 1, nr. 5, som ændrer hjemmelsbestemmelsen i stk. 8 til stk. 9.
6. Udvalgsarbejdet Lovforslaget blev fremsat den 28. april 2020 og var til 1. behandling den 30. april 2020. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 4 møder.
Ekspertmøde Erhvervsudvalget afholdt den 4. maj 2020 et offentligt ekspertmøde om lovforslaget.
Bilag Under udvalgsarbejdet er der omdelt 19 bilag på lovforslaget.
Skriftlige henvendelser Udvalget har under udvalgsarbejdet modtaget 12 skriftlige henvendelser om lovforslaget.
Samråd Udvalget har stillet 1 spørgsmål til erhvervsministeren til mundtligt besvarelse, som denne har besvaret i et åbent samråd med udvalget den 5. maj 2020. Erhvervsministeren har efterfølgende sendt udvalget det talepapir, der dannede grundlag for ministerens besvarelse af spørgsmålet.
Spørgsmål Udvalget har under udvalgsarbejdet stillet 33 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Jens Rohde (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (UFG) Torsten Schack Pedersen (V) Preben Bang Henriksen (V) Lars Christian Lilleholt (V) fmd.
Anne Honoré Østergaard (V) Christoffer Aagaard Melson (V) Peter Juel-Jensen (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Birgitte Bergman (KF) Alex Vanopslagh (LA) Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
