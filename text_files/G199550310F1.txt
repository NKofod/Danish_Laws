Formålet med registeret er at tilvejebringe statistiske oplysninger om løn- og personaleforbrug m.v. i den statslige sektor, herunder tilskudsområder m.v., og i de statslige (aktie)selskaber, der er omfattet af Finansministeriets samrådsprocedure.
Personkreds: Registeret må kun indeholde oplysninger om personidentifikation (herunder cpr.-nr.), data om løngivende og pensionsbestemmende forhold, bevillings- og konteringstekniske data, specifikt forhandlingsrelevante data, oplysninger om fravær (herunder fraværsårsager) og personaleomsætning (herunder til udarbejdelse af statistisk materiale til overordnede myndigheder.
Derudover må registeret indeholde oplysninger om personer, der modtager eller har modtaget løn, pension m.v. fra staten eller fra institutioner og virksomheder, hvor staten er forhandlingsberettiget arbejdsgiverpart eller part i samråd, samt hvor der er indgået kontkret aftale med private virksomheder som selvstændige arbejdsgivere vedrørende udarbejdelse af statistiske oplysninger til Danmarks Statistik.
Endvidere må registeret indeholde personidentificerbare oplysninger om sådanne sociale forhold, der medgår i den mellem Finansministeriet og centralorganisationerne indgåede aftale om særlige foranstaltninger vedrørende beskæftigelse for særligt udsatte grupper (socialt kapitel).
 Ikrafttrædelsesdato: 15/10/1995.
