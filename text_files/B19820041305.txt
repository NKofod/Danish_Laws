 I medfør af § 25 i lov om afgift af chokolade- og sukkervarer m.m., jfr.  

 lovbekendtgørelse nr. 375 af 1. juli 1982, fastsættes følgende:
 § 1.  Ved fortoldning af varer under toldtariffens  

 pos. 18.06, 19.02, 19.08, 20.06, 21.07 og 22.02, der ikke i deres helhed er  

 afgiftspligtige efter lovens kapitel 1 eller 2, men som indeholder  

 kakaomasse, kakaopulver, kakaosmør, chokolade, mandler, nødder,  

 abrikoskerner, ferskenkerner, jordnødder eller masser fremstillet af mandler,  

 nødder, abrikoskerner, ferskenkerner og jordnødder, skal varemodtageren i  

 fortoldningsbegæringen angive varerne som afgiftspligtige efter lovens  

 kapitel 3.
 § 2.  Ved fortoldning af varer, der omfattes af  

 dækningsafgiften, skal varemodtageren i fortoldningsbegæringen angive vægten  

 af de i § 1 nævnte bestanddele, som det til fortoldning angivne vareparti  

 indeholder, samt fremlægge en erklæring herom fra fabrikanten.  

 Fabrikanterklæringen kan være anført på fakturaen over de pågældende varer og  

 skal enten indeholde oplysning om vægtindholdet af de omhandlede bestanddele  

 i det i fakturaen omhandlede vareparti eller oplysning om den procentdel,  

 vægten af disse bestanddele udgør af den til fortoldning angivne vares  

 nettovægt.
Stk. 2.  Indeholder en dækningsafgiftspligtig vare  

 masser fremstillet af mandler, nødder, abrikoskerner, ferskenkerner eller  

 jordnødder, kan varemodtageren i stedet for massens vægt angive vægten af de  

 til massens fremstilling anvendte kernebestanddele.
I så fald skal  

 fabrikanterklæringen i stedet for de i stk. 1 omhandlede oplysninger om  

 massens vægt indeholde tilsvarende oplysninger om kernebestanddelenes vægt.
 Stk. 3.  På grundlag af de efter stk. 1 eller stk. 2  

 afgivne angivelser og erklæringer beregnes dækningsafgiften med 3 kr. pr. kg  

 af kokos og 10 kr. pr. kg af andre afgiftspligtige bestanddele.
§ 3.  I tilfælde af urigtig angivelse foretager  

 toldvæsenet en nærmere undersøgelse af varen og fastsætter på grundlag heraf  

 vægten til beregning af dækningsafgift.
Denne fastsættelse skal indeholde  

 oplysning om den i § 5 nævnte klageadgang.
Stk. 2.  I tiden indtil toldvæsenet har fastsat vægten,  

 debiteres de varemodtagere, der har afgiftskredit efter toldlovens § 85, et  

 beløb beregnet på grundlag af et indhold af bestanddele af den i § 1 nævnte  

 art på 50 pct. af varens nettovægt og med anvendelse af satsen for den højest  

 beskattede af de pågældende bestanddele.
Andre varemodtagere må stille en på  

 tilsvarende måde beregnet sikkerhed.
Når toldvæsenets fastsættelse af vægten  

 foreligger, vil regulering finde sted.
§ 4.  Fremlægges fabrikanterklæring ikke, eller  

 opfylder erklæringen ikke de i § 2 fastsatte bestemmelser, beregnes afgiften  

 på grundlag af et indhold af bestanddele af den i § 1 nævnte art på 50 pct.  

 af varens nettovægt og med anvendelse af satsen for den højest beskattede af  

 de pågældende bestanddele.
Skønner toldvæsenet, at afgiften beregnet på  

 grundlag af varens virkelige indhold af de nævnte bestanddele ville udgøre et  

 højere beløb, beregnes afgiften dog på grundlag af en af toldvæsenet  

 foretagen fastsættelse af vægten til beregning af dækningsafgift.
Denne  

 fastsættelse skal indeholde oplysning om den i § 5 nævnte klageadgang.
§ 5.  De af toldvæsenet efter §§ 3 og 4 foretagne  

 fastsættelser af vægten til beregning af dækningsafgift kan af varemodtageren  

 indbringes for det efter § 37 i lov om almindelig omsætningsafgift  

 (merværdiafgift) nedsatte nævn.
Begæring om indbringelse for nævnet skal være  

 fremsat over for toldvæsenet senest 4 uger efter, at varemodtageren er gjort  

 bekendt med toldvæsenets fastsættelse af vægten.
 § 6.  Bekendtgørelsen har virkning fra den 1. juli  

 1982.
 Stk. 2.  Finansministeriets bekendtgørelse nr. 400 af 2.  

 juli 1973 om beregning af dækningsafgift efter kapitel 3 i lov om afgift af  

 chokolade- og sukkervarer m.m. ophæves.
