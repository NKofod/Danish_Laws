 I tilslutning til udenrigsministeriets bekendtgørelse nr. 26 af 26. juli  

 1951 og efterfølgende bekendtgørelser, senest nr. 85 af 16. september 1977,  

 Lovtidende C, meddeles det, at Tonga og Djibouti har underrettet det  

 schweiziske forbundsråd om deres succession med virkning fra datoen for deres  

 uafhængighed henholdsvis den 4. juni 1970 og den 27. juni 1977 i de på den  

 diplomatiske konference i Geneve den 12. august 1949 undertegnede fire  

 konventioner om henholdsvis forbedring af såredes og syges vilkår i de  

 væbnede styrker i felten (konvention 1), om forbedring af såredes, syges og  

 skibbrudnes vilkår i de væbnede styrker på søen (konvention 2), om behandling  

 af krigsfanger (konvention 3) og om beskyttelse af civile personer i krigstid  

 (konvention 4).
Udenrigsministeriet, den 1. februar 1979 F.
M.
