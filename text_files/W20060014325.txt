Skrivelse  

 om, hvorvidt en formand for et sammenlægningsudvalg, der har vedtaget et  

 bødeforelæg  

 for overtrædelse af straffelovens § 152, stk. 1, er valgbar Valgbarhedsnævnets skrivelse af 8. november 2006 til et  

 sammenlægningsudvalg) Ved brev af 26. oktober 2006 har sammenlægningsudvalget  

 for X Kommune i henhold til den kommunale valglovs § 101, stk. 4, jf. § 10 i  

 lov om revision af den kommunale inddeling, indberettet til  

 Valgbarhedsnævnet,  

 at formand for sammenlægningsudvalget NN har vedtaget et bødeforelæg på 3.000  

 kr.  

 for overtrædelse af straffelovens §  

 152, stk. 1. Det fremgår af sagen, at bødeforelægget er vedtaget den  ..  

 2006.
 Det fremgår af sagen, at den pågældende den  .. 2005 i Y  

 Kommunes administrationsbygning, som borgmester i Y Kommune i forbindelse med  

 interviews, som den pågældende gav til journalister ved DR-Regionalen, TV2 og  

 DR 1, uberettiget videregav personlige oplysninger om en 5-årig dreng i en af  

 kommunens børnehaver.
 I den anledning skal man meddele, at Valgbarhedsnævnet  

 har fundet, at den begåede handling ikke i almindeligt omdømme gør den  

 pågældende uværdig til at være medlem af et sammenlægningsudvalg.
 Den pågældende må derfor anses for valgbar.
