Opholdsrum Opholdsrum 14.100 Almindelige bestemmelser 14.110 Definitioner.
 .111 »Opholdsrum«: Indbefatter soverum, spiserum, sygerum,  

 kabys, gange i aptering og rum for sanitære installationer.
 .112 »Officerer«: Styrmænd, maskinmestre, telegrafister,  

 bedstemænd og andre medlemmer af den overordnede besætning, føreren undtaget.
 .113 »Skibsmandskabet« eller »mandskabet«: omfatter  

 enhver person, der er beskæftiget om bord, bortset fra føreren.
 .114 »Stål«: Omfatter også jern og tilsvarende egnede  

 materialer.
 14.120 Ækvivalens.
 .121 De i dette kapitel indeholdte bestemmelser kan fraviges generelt  

 efter tilladelse fra Søfartsstyrelsen, såfremt det efter forhandling med  

 fiskerierhvervets organisationer findes godtgjort, at de påtænkte afvigelser  

 frembyder tilsvarende fordele, således at de almindelige vilkår ikke er  

 mindre gunstige end dem, der ville følge af en fuldstændig gennemførelse af  

 de pågældende bestemmelser.
 14.130 Afvigelser.
 .131 For skibe med en længde L mindre end 24 m vil der under hensyntagen  

 til de for det enkelte skib foreliggende særlige omstændigheder kunne tilstås  

 afvigelser fra de i nærværende forskrifter indeholdte bestemmelser.
 14.140 Opbevaring af gods m.v.
 .141 I opholdsrum må ikke opbevares giftige, brandfarlige eller  

 ildelugtende stoffer.
.142 I opholdsrum må der ikke anbringes varer eller forråd, som ikke er  

 mandskabets personlige ejendom.
Dog kan der i skibe med en længde L mindre  

 end 24 m, når det ikke medfører fare eller ulempe for mandskabet, i  

 forbindelse med opholdsrum tillades indrettet et særligt rum eller skab til  

 opbevaring af skibsudstyr, dog ikke af den i pkt. 14.141 omhandlede art.
 14.150 Maling.
 .151 Opholdsrum, gange og kabysrum skal holdes i lyse farver.  

 Overfladebehandling, som smitter af ved berøring, må ikke anvendes.
14.200 Placering og konstruktion 14.210 Placering m.v.
 .211 Opholdsrum skal være anbragt enten under dæk eller i solide og tætte  

 opbygninger, og adgangen til dem i forhold til andre rum skal frembyde  

 tilstrækkelig sikkerhed, beskyttelse mod vejr og sø samt isolation mod varme  

 og kulde, unødig støj og uddunstninger fra andre rum.
.212 Opholdsrum må ikke anbringes foran kollisionsskoddet eller dettes  

 flugt.
Dette gælder både for opholdsrum beliggende under og over hoveddækket.  

 Såfremt kollisionsskoddet kun er ført op til hoveddækket, må opholdsrum over  

 hoveddækket ikke ligge foran for den forrest tilladte placering af  

 kollisionsskoddet.
 .213 I skibe med en bruttotonnage på 75 og derover eller med en længde L  

 på 24 m og derover må opholdsrum ikke anbringes under et dæk, der ligger  

 under fribordsdækket, jfr. 3.113. Soverum skal så vidt muligt anbringes  

 midtskibs eller agter.
 .214 Fra soverum og spiserum må der ikke være direkte adgang til fælles  

 toiletter, baderum, vaskerum, maskinrum, lastrum, lamperum, rum til  

 opbevaring af maling, storesrum, tørrerum eller lignende rum.
 .215 Hvis der fra den samme gang er indgang til såvel soverum som  

 maskinrum, skal døren til maskinrummet være af stål og være selvlukkende.
 .216 I skibe med en længde L på 24 m og derover skal der indrettes  

 tilstrækkelig og passende ventileret garderobeplads til ophængning af olietøj  

 uden for soverummene, men let tilgængelig fra disse.
 14.220 Gange.
 .221 Bredden af gange, der tjener som adgang til opholdsrum, må i  

 almindelighed ikke være mindre end 90 cm målt mellem begrænsningsskodderne.
.222 Brandskabe, ventilationskanaler, kabelbaner og lignende kan tillades  

 anbragt på begrænsningsskodderne, når det skønnes, at de ikke vil medføre  

 ulemper for passagen.
Der må dog intet sted være mindre end 60 cm fri passage  

 i en gang.
 .223 I korte lukkede gange, der normalt kun benyttes af 1 eller 2  

 personer, kan bredden tillades reduceret, idet den fri passage dog ikke må  

 være mindre end 60 cm.
 .224 Gange, som ender blindt, må ikke være længere end 7 m.
 .225 Alle gange og trapper i og til opholdsrum skal være forsynet med  

 forsvarlige håndlister eller håndgreb, så vidt muligt i begge sider.
 14.230 Udgangsforhold.
 .231 Fra hvert apteringsafsnit skal der findes mindst 2 udgange til det  

 fri placeret så langt fra hinanden som muligt.
 .232 Den ene af udgangene kan være en nødudgang gennem en luge/dør eller  

 koøje/vindue, hvortil der stilles følgende krav:
 .1 En luge/dør til frit dæk skal have en fri lysning på min. 600 x 600 mm.
.2 Lugen/døren skal indefra kunne åbnes uden brug af nøgle eller værktøj.  

 Udefra skal lugen/døren ligeledes kunne åbnes direkte, dog er det tilladt, at  

 håndtag eller anden indretning er aftageligt og placeret på et centralt sted,  

 f.eks. i styrehuset.
Lugen/døren må ikke være forsynet med hængelåsbeslag.
 .3 Et koøje/vindue, der benyttes som nødudgang, skal have en min. lysning  

 på 450 mm i diameter for koøjer og 450 mm på den smalle led for vinduer.
 .4 Hvis adgangen fra apteringen til nødudgangen foregår gennem separate  

 rum (styremaskinrum, kammer eller lign.), må døre til sådanne rum ikke kunne  

 aflåses, medmindre de er udstyret med sparkelem, som kan fjernes i  

 flugtretningen.
 .5 Der skal monteres nødvendige lejdere, trin og håndbøjler for at lette  

 adgangen gennem nødudgangen.
 .6 Der skal på passende steder, f.eks. døre, sparkelemme, ved  

 vinduer/koøjer m.v., påmærkes »NØDUDGANG«.
 .233 Udgangene skal yderligere placeres således, at en brand på een etage  

 ikke kan spærre personer inde på en anden etage.
.234 Hvis en radiostation ikke har direkte udgang til vejrdæk, skal der  

 være 2 udgangsmuligheder fra denne.
En af disse udgange kan være et vindue  

 eller koøje, der opfylder kravene i pkt. 14.232.
 14.240 Konstruktion.
 .241 Udvendige skodder samt den del af et skod, der adskiller soverum fra  

 fælles toiletrum, baderum, vaskerum, maskinrum, lastrum, lamperum, rum til  

 opbevaring af maling, storesrum, tørrerum eller lignende rum, skal være  

 forsvarligt udført af stål eller andet egnet materiale og skal være vand- og  

 gastætte.
.242 Hvis ståldæk eller stålskodder i opholdsrum danner top eller side i  

 en olietank, skal disse belægges med et ikke brændbart materiale af mindst 40  

 mm tykkelse.
I opholdsrum må ikke anbringes mandehuller eller andre åbninger  

 til olietanke.
 .243 Såfremt ankerkæder føres gennem et opholdsrum, skal de omsluttes af  

 vandtætte stålrør eller -kasser af rigelig størrelse, der er passende  

 isoleret.
 .244 Dørken i mandskabets opholdsrum skal være af egnet materiale og  

 konstruktion og skal have en overflade, der er uimodtagelig for fugt og let  

 at holde ren.
 .245 Hvor gulvbeklædningen er af sammensat materiale, skal sammenføjningen  

 med væggene være afrundet for at undgå sprækker.
 .246 Der skal tilvejebringes afløb i tilstrækkeligt omfang.
 .247 Der skal i videst muligt omfang træffes foranstaltninger til, at  

 insekter ikke kan trænge ind i mandskabets opholdsrum.
 14.250 Isolation.
.251 Udvendige skodder, skibssider og dæk m.v., der afgrænser opholdsrum,  

 skal være isoleret med mindst 50 mm godkendt, ubrændbart isoleringsmateriale.  

 Skodder mellem opholdsrum og maskinrum eller lastrum skal i stålskibe være af  

 stål.
I træskibe kan de være bygget af to lag træ med 2 lag filt eller  

 lignende imellem eller af 60 mm træ med beklædning af isoleringsplader.
.252 Der skal drages omsorg for at tilvejebringe beskyttelse mod  

 varmepåvirkninger fra damp- og/eller varmtvandsrør i opholdsrum.
Hvor  

 opholdsrum eller gange, der fører til opholdsrum, støder op til kabysrum,  

 maskinrum eller casinger, hvor temperaturforskellen mellem rummene er særlig  

 stor, skal der isoleres med godkendt, ubrændbart isolationsmateriale imellem  

 rummene.
 .253 Den benyttede isolation må ikke indeholde asbestholdige materialer.
14.300 Belysning og opvarmning 14.310 Belysning.
.311 Alle opholdsrum skal være tilstrækkeligt oplyst.
Den naturlige  

 belysning i opholdsrummene skal mindst være af en sådan styrke, at en person  

 med normalt syn på en klar dag kan læse almindelig avisskrift hvor som helst  

 i opholdsrummene.
Såfremt det ikke er muligt at skaffe tilgang af  

 tilstrækkeligt dagslys, skal der tilvejebringes kunstig belysning af samme  

 styrke.
.312 Der skal installeres elektrisk lys i mandskabets opholdsrum.
Såfremt  

 der ikke er to af hinanden uafhængige elektricitetskilder til belysning, skal  

 der kunne tilvejebringes nødbelysning ved dertil egnede batterilamper.
.313 Omtalte uafhængige elektriske energikilder kan være enten skibets  

 normale elektriske forsyningsanlæg eller den reserve- og nødenergikilde, der  

 omtales i pkt. 10.510 i kapitel X.
Antallet af hjælpemotorer tilsluttet  

 skibets normale elektriske driftssystem er således uden betydning, idet  

 pågældende nødenergikilde skal være separeret fra dette system.
Der kræves  

 imidlertid ikke separate nødstrømskredse for nødlys i opholdsrummene.
 .314 I soverum skal der ved hver køje være anbragt en læselampe med  

 afbryder.
 .315 Som retningslinie for, hvilken belysningsstyrke der må anses for  

 passende for den kunstige belysning, fastsættes følgende:
 Soverum og særskilte dagrum:
 14.320 Opvarmning.
 .321 Der skal i alle skibe være indrettet et passende opvarmningssystem  

 for opholdsrummene.
.322 Opvarmningssystemet skal altid være i funktion under skibets drift,  

 når omstændighederne nødvendiggør dets brug.
Kapaciteten skal være  

 tilstrækkelig til, at der under alle forhold kan opretholdes en rumtemperatur  

 på mindst 20 grader C.
 323 I skibe med en længde L på 24 m og derover er opvarmning ved åben ild  

 ikke tilladt.
.324 Benyttes i andre skibe ildovne, skal de være af tilstrækkelig  

 størrelse og være forsvarligt opstillet og sikret, og brændbart materiale  

 skal være beskyttet mod antændelse.
Røgrøret må ikke være forsynet med  

 spjæld.
Eventuel røghætte skal være af hensigtsmæssig konstruktion.
 .325 Elektriske ovne skal være af en type godkendt til fast montering.
 .326 Radiatorer og andre varmeapparater skal være således anbragt og  

 skærmet, at de ikke frembyder fare eller ulempe.
14.400 Ventilation 14.410 Generelt.
 .411 Alle opholdsrum skal være ventileret generelt, således at der under  

 alle forhold er såvel tilstrækkelig tilgang som afgang af luft, når døre,  

 koøjer, skylighter eller lignende er lukket.
.412 Ventilationsåbninger for såvel tilgang som afgang af luft skal  

 placeres, så rummet bliver vel ventileret.
Tilgangsåbningen skal placeres  

 således, at der ikke er risiko for indsugning af skadelige røggasser.
 .413 Ventilationsåbninger må ikke udmunde over eller umiddelbart ved en  

 køje.
 .414 Rum beregnet for brandfarlige, ætsende eller ildelugtende materialer  

 skal ventileres særskilt fra det øvrige ventilationssystem.
 14.420 Naturlig ventilation.
 .421 I skibe med naturlig ventilation kan luftafgangen ske igennem  

 luftventil i dør eller skod til en gang, hvorfra der skal være fornøden  

 afgang til det fri.
 .422 I skibe med naturlig ventilation skal såvel til- som afgangskanaler  

 til soverum have et frit gennemstrømningsareal på mindst 7,5 cm2 for hver  

 person, rummet er indrettet til, dog ikke mindre end 30 cm2.
 .423 Ved naturlig ventilation skal såvel til- som afgangskanaler til  

 spiserum og opholdsmesse m.v. have et frit gennemstrømningsareal på mindst  

 7,5 cm2 for hver siddeplads i rummet.
 .424 Ved naturlig ventilation skal kanalerne være så korte som muligt med  

 et minimum af bøjninger.
 14.430 Mekanisk ventilation.
 .431 I skibe med en længde L på 45 m og derover skal den i pkt. 14.410  

 nævnte ventilation være mekanisk.
.432 Den mekaniske ventilation skal være således dimensioneret, at  

 luftkapaciteten svarer til et luftskift på 6 gange pr. time i hvert af de  

 enkelte rum.
Toiletrum m.v., se dog pkt. 14.450.
 .433 Ventilationssystemet skal kunne reguleres.
 .434 Til- og afgangskanalerne skal være så store, at lufthastigheden i  

 kanalerne ikke overstiger 6 m/sek.
 .435 Luftafgangen kan ske til gange eller direkte til fri luft.
 .436 Recirkulation af indtil 50% af lufttilførslen kan tillades, forudsat  

 at toilet- og baderum er forsynet med særskilt mekanisk udsugning.
 .437 Ventilationssystemet skal være i stadig funktion under skibets drift.  

 Opretholdelse af den mekaniske ventilation skal sikres ved fornødne  

 reservedele, jfr. pkt. 14.446.
 .438 Skibe, hvis fartsområde omfatter fart syd for 48 grader N.br., skal  

 være forsynet med såvel mekanisk som naturlig ventilation.
 14.440 Luftkonditioneringsanlæg.
.441 Skibe med en længde L på 45 m og derover, hvis fartsområde omfatter  

 fart syd for 48 grader N.br., skal være udstyret med luftkonditionering i  

 soverum, sygerum, spiserum, fritidsrum, kontorer, radiorum og  

 maskinmanøvrerum.
Det samme gælder navigeringsrum bortset fra styrehuset.
.442 Luftkonditioneringsanlægget kan være et centralanlæg eller bestå af  

 særskilte enheder og skal være således konstrueret, at det ved 35 grader C og  

 70% relativ fugtighed ude kan opretholde 29 grader C og ca. 50% relativ  

 fugtighed inde.
Der må ikke benyttes mere end 50% returluft.
.443 Anlæggets kølemaskineri og luftkølere skal desuden være  

 dimensionerede til ved 28 grader C og 80% relativ fugtighed ude at opretholde  

 24 grader C og ca. 50% relativ fugtighed inde.
Disse konditioner skal kunne  

 opnås med de i pkt. 14.432 og pkt. 14.436 nævnte kapaciteter.
 .444 Ventilations- og luftkonditioneringsanlæg skal være forsynet med  

 passende filtre ved luftindtag og være indrettet under hensyntagen til de  

 særlige forhold, der er karakteristiske for drift til søs, og må ikke  

 forårsage generende støj eller vibrationer.
.445 Luftkonditioneringsanlægget skal være i stadig funktion under skibets  

 drift i det i 14.441 nævnte fartsområde.
Opretholdelse af driften skal sikres  

 ved fornødne reservedele.
.446 Disse reservedele skal som minimum bestå af: En reservemotor for hver  

 motortype i ventilationsanlæggene; et sæt ekstra lejer for hver motortype såvel i ventilations- som i  

 luftkonditioneringsanlægget samt et sæt ekstra lejer for ventilatoren, hvor  

 denne trækkes med remtræk fra en motor; 100% supplement af luftfiltre; et sæt kileremme af hver type; en reservedelskasse med specialværktøj samt mindre reservedele og O-ringe.
 14.450 Ventilation i toilet- og baderum.
 .451 Fra toilet- og baderum skal der være separat ventilation med afgang  

 til det fri.
 .452 I skibe med en længde L på 45 m og derover skal toilet- og baderum  

 ventileres ved et særskilt udsugningssystem direkte til fri luft.  

 Udsugningssystemet skal være dimensioneret til 10 luftskift i timen.  

 Lufttilgangen til toilet- og baderum kan ske igennem åbning under døren fra  

 det tilstødende soverum eller gang.
 14.460 Ventilation i kabys.
 .461 Hvor der er indrettet kogeplads, skal der over denne findes en  

 emhætte med aftræk til det fri.
 .462 Kanalen skal i det fri være forsynet med aftrækshætte, såfremt  

 udsugningen ikke sker mekanisk.
 14.470 Ventilation i sygerum/behandlingsrum.
.471 I sygerum skal ventilationen være udført således, at luft derfra ikke  

 kan trænge ind i andre opholdsrum.
Døre fra sygerum/behandlingsrum til gange,  

 hvorfra der er adgang til andre opholdsrum, må ikke være forsynet med  

 ventilationsåbning.
Ventilationskanaler, der betjener såvel disse som andre  

 opholdsrum, skal være forsynet med kontraklap eller andet arrangement for at  

 sikre, at luften fra sygerum/behandlingsrum ikke trænger ud i den øvrige  

 aptering.
14.500 Soverum 14.510 Generelt.
 .511 Soverummene skal være således indrettet og udstyret, at det er let at  

 holde orden i dem, og at de sikrer mandskabet i en rimelig komfort.
 14.520 Personantal.
 .521 Antallet af personer, som hvert soverum er beregnet til, må ikke  

 overstige:
 .522 Soverum skal påmærkes det antal personer rummet er bestemt for, og  

 hvem det er bestemt for.
 14.530 Gulvareal og højde.
 .531 Gulvarealet for hver person i soverummene, ud over det areal der  

 optages af køjer og skabe samt andre faste møblementer, skal mindst være:
 .532 Den frie højde i alle opholdsrum og gange skal mindst være 1,98 m.
 14.540 Køjer.
 .541 Der skal være en køje til hvert medlem af mandskabet.
 .542 Køjerne må ikke anbringes ved siden af hinanden på en sådan måde, at  

 man kun kan få adgang til en køje ved at gå hen over en anden.
.543 Der må ikke være mere end 2 køjer over hinanden; hvor det drejer sig om køjer, der er anbragt langs skibssiden, må der ikke anbringes køjer  

 over hinanden på steder, hvor der sidder et koøje over en køje.
 .544 Hvor køjerne er anbragt over hinanden, skal den underste køje være  

 anbragt mindst 30 cm over dørken, medens den øverste køje skal være anbragt  

 nogenlunde midt imellem bunden af den nederste køje og loftet.
.545 Køjernes indvendige minimumsdimensioner skal mindst være 1,98 x 0,68  

 m.
I skibe med en længde L mindre end 24 m dog mindst 1,98 x 0,58 m.
Hvor  

 særlige forhold gør sig gældende, kan en mindre bredde i køjernes ene ende  

 tillades.
 .546 Hver køje med tilhørende køjeudstyr skal udføres af egnede  

 materialer.
 .547 Hvor køjerne er anbragt over hinanden, skal der være en støvtæt bund  

 under den øverste køje.
 14.550 Inventar.
.551 Soverummene skal være forsynet med klædeskabe, der kan aflåses, og  

 som er udstyret med en stang til ophængning af tøj på bøjler.
Der skal  

 desuden være et skab el.lign. med skuffeplads på mindst 0,056 m3 for hver  

 person, rummet er bestemt for.
 .552 Der skal i hvert soverum være et bord eller skrivebord og et passende  

 antal siddepladser.
 .553 Inventaret skal være udført af et egnet materiale.
 .554 Soverummene skal forsynes med gardiner for koøjerne.
.555 Soverum eller toiletrum skal udstyres med et spejl, en boghylde og et  

 tilstrækkeligt antal knager.
Desuden skal der være et lille vægskab til  

 toiletartikler til hver person, rummet er bestemt for.
14.600 Spise-, kabys- og proviantrum 14.610 Spiserum.
 .611 I skibe, der medfører et mandskab på 4 personer og derover, skal  

 spiserum være adskilt fra soverummene.
 .612 Spiserum skal være tilstrækkeligt store og veludstyrede til det antal  

 personer, der til enhver tid må antages at benytte dem, og være udstyret med  

 borde og siddepladser i tilstrækkeligt antal.
 .613 Hvis spiserum og kabys er adskilt, skal de anbringes så nær ved  

 hinanden som muligt.
.614 Til spiserum, der ikke er anbragt umiddelbart ved siden af kabyssen,  

 skal der være et pantry eller spiserum, der skal udstyres med tilstrækkelig  

 skabsplads til spisegrejer samt mulighed for opvask.
Inventaret i spiserum  

 skal udføres af egnet materiale.
 14.620 Kabys.
 .621 Kabyssen skal være adskilt fra soverum.
 .622 Kabysrummet skal være egnet og tilstrækkeligt stort til formålet, og  

 der skal være god belysning, ventilation og tilstrækkeligt afløb.
 Afløb skal opfylde bestemmelserne i pkt. 14.715.
.623 Kabysrummet skal være udstyret med kogegrejer, skabe og hylder i  

 fornødent omfang samt vaske og opvaskestativer af rustfrit materiale.  

 Drikkevand skal tilføres kabysrummet gennem rørledninger; Såfremt tilførslen  

 sker under tryk, skal der træffes foranstaltninger til undgåelse af  

 tilbageløb.
Hvor kabysrummet ikke har varmtvandsinstallation, skal anden  

 mulighed for opvarmning af vand forefindes.
 14.630 Proviantrum.
.631 Der skal indrettes et tilstrækkeligt stort proviantrum, som kan  

 holdes tørt, køligt og velventileret.
I skibe med en længde L på 24 m og  

 derover skal der forefindes køleskabe eller andre indretninger til opbevaring  

 af levnedsmidler ved lav temperatur.
 14.700 Toiletter, baderum og rum til tøjvask m.v.
 14.710 Toiletter og baderum.
 .711 I skibe med en længde L mindre end 24 m skal der for hver påbegyndt 8  

 personer installeres mindst 1 toilet.
 .712 I skibe med en længde L på 24 m og derover skal der for alle  

 medlemmer af mandskabet, som ikke har soverum med selvstændigt toilet og bad,  

 indrettes følgende sanitære installationer for hvert påbegyndt antal  

 personer:
.1 1 badekar og/eller brusebad for hver 8 personer .2 1 toilet for hver 6 personer .3 1 håndvask for hver 4 personer.
.713 I skibe med en længde L på 45 m og derover skal der i bekvem nærhed  

 af kommandobroen findes yderligere et særskilt toilet.
I skibe med en længde  

 L på 85 m og derover skal der i bekvem nærhed af maskinrummet desuden findes  

 yderligere et særskilt toilet.
 .714 Toiletter og baderum skal opfylde følgende krav:
 .1 Ethvert toilet skal være med vandskylning.
 .2 Ethvert særskilt toiletrum skal være forsynet med en håndvask.
 .3 Installationer for koldt og varmt ferskvand skal installeres særskilt  

 til hvert enkelt bad og håndvask.
 .4 Håndvaske, bruserum og badekar skal være tilstrækkelig store og  

 forarbejdet af egnet materiale.
.5 Dørken skal være af et egnet materiale og skal være forsynet med  

 passende afløb.
I særskilte toiletrum kræves dog ikke gulvafløb.
 .6 Skodder skal være af egnet materiale og skal være vandtætte mindst 300  

 mm over dørkens niveau.
.7 Toiletter skal anbringes bekvemt i forhold til soverum og vaskerum, men  

 adskilt fra disse.
Der må ikke være direkte adgang fra et soverum, der er  

 bestemt for flere end en person, eller andre rum bortset fra lukkede gange.
 .8 Døre til toilet- og baderum skal kunne aflåses.
.715 Gulvafløbene skal være af en tilstrækkelig dimension og således  

 indrettet, at risikoen for tilstopning reduceres til det mindst mulige.
De  

 skal desuden være lette at holde rene.
Afløbene må ikke passere igennem  

 ferskvandstanke, og passerer de igennem kabys, spise- eller soverum, skal  

 afløbene isoleres og inddækkes.
 14.720 Rum for tøjvask m.v.
 .721 I skibe med en længde L på 24 m og derover skal der være passende  

 mulighed for vask og tørring af tøj under hensyntagen til mandskabets  

 størrelse og rejsens normale varighed.
.722 Indretningerne til vask af tøj skal omfatte egnede vaskekummer  

 forsynet med afløb eller vaskemaskine med tilhørende installationer.
Såfremt  

 det ikke er praktisk muligt at indrette et særskilt rum til tøjvask, kan  

 installationerne herfor indrettes i bade- eller vaskerum.
Der skal være  

 passende forsyning af koldt og varmt ferskvand til tøjvask.
.723 Der skal være mulighed for at tørre tøj i et rum adskilt fra soverum  

 og spiserum.
Tørrerummet skal være passende ventileret og opvarmet og  

 udstyret med tørresnore eller andre indretninger til tørring af tøj.
 .724 Såfremt indretning af særligt tørrerum ikke er muligt, vil det i pkt.  

 14.216 omhandlede rum kunne benyttes.
 14.800 Sygerum m.v.
 14.810 Almindelige bestemmelser.
.811 I skibe med en længde L på 45 m og derover skal der findes særskilt  

 sygerum.
I sygerummet skal der findes 1 seng, når mandskabets antal er 18  

 eller derunder, og ellers 2.
.812 I skibe, hvor hvert medlem af mandskabet har eget soverum med  

 tilhørende toilet og bad, kan der i stedet for krævede sygerum indrettes et  

 enkelt behandlingsrum uanset mandskabets størrelse.
Behandlingsrummet skal  

 være udstyret med en enkelt seng og skal have en størrelse og en indretning  

 som sygerummet.
Behandlingsrummet skal være hensigtsmæssigt udstyret,  

 herunder med håndvask og badekar, og med direkte adgang til et toiletrum.
 .813 Sygerummet/behandlingsrummet skal være anbragt på et dertil egnet  

 sted, hvor ulemperne fra støj og rystelser er mindst mulige, hvor de syge vil  

 kunne få gode forhold, og hvor de kan blive forsvarligt passet i al slags  

 vejr.
.814 Der skal være bekvem adgang fra det fri til rummene med en person  

 liggende på en båre.
Alle døråbninger fra det fri til sygerummet skal være  

 mindst 750 mm brede.
 14.820 Sygerum.
 .821 Sengen eller sengene skal stå frit, således at de er tilgængelige fra  

 mindst 3 sider, d.v.s. de 1 langsider og en gavl.
 .822 Der skal ved hver seng være en trykknap med ringeledning til en på et  

 passende sted anbragt klokke.
.823 Der skal umiddelbart op til sygerum og med direkte adgang herfra  

 findes et vaskerum med toilet og håndvask.
Desuden skal der i sygerummet  

 eller i dets vaskerum forefindes et badekar med tilhørende installationer og  

 med en indvendig længde på mindst 1500 mm.
 .824 Størrelsen af gulvarealet skal i sygerum/behandlingsrum være mindst  

 6,5 m2. Gulvarealet måles som angivet i pkt. 14.531, idet arealet af  

 sengen(e) kan indgå i arealet.
 .825 Sygerum/behandlingsrum skal påmærkes som sådant og må ikke benyttes  

 til andre formål.
 14.830 Hejsebåre.
 .831 I skibe med en længde L på 24 m og derover skal der forefindes en  

 hejsebåre af en egnet type.
