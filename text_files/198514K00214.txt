Nr BTL 214 Betænkning over Forslag til lov om ændring af lov om afgift af benzin   

 Nr L 214 1985-86, 1. samling Blad nr 684 Afgivet af skatte- og afgiftsudvalget Afgivet: 19860320 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, økonomiministeren og industriministeren, som disse har besvaret dels skriftligt, dels i samråd.
En række af udvalgets spørgsmål og ministeren for skatter og afgifters svar herpå er optrykt som bilag til betænkningen.
Udvalget har endvidere modtaget mundtlige og/ eller skriftlige henvendelser fra:
Dansk Metal - afd. 13, Industrirådet, Lærere på Værebroskolen, Oliebranchens Fællesrepræsentation, Pædagogisk Medhjælperforbund og SiD - Postarbejderafdelingen.
En del af disse henvendelser er af generel karakter og omfatter også øvrige lovforslag i forbindelse med det økonomiske indgreb.
Ministeren for skatter og afgifter har vedrørende begrænsning af långivningen til forbrugsformål over for udvalget oplyst følgende:
1. I 1985 gennemførtes i to omgange stramninger i reglerne for realkreditinstitutternes udlån.
Tilsynet med institutterne er i denne forbindelse blevet intensiveret.
Såfremt det konstateres, at institutterne ikke følger de fastlagte retningslinjer, vil boligministeren gribe ind, herunder søge folketingets tilslutning til at gennemføre egentlige sanktionsbestemmelser, f.eks. i form af pålæggelse af bødestraf.
2. I øjeblikket kan finanslån i udlandet ikke optages af banker, sparekasser, fondsbørsvekselerere, realkreditinstitutter m.fl.
Denne undtagelse udvides til at omfatte ejendomsadministrationsvirksomheder og finansieringsvirksomheder, der foretager udlån til personlige ikke-erhvervsmæssige formål.
Endvidere kan der ikke tages afløsningslån på tidligere optagne finanslån, hvis betingelserne for disse ikke mere opfyldes.
2. Med henblik på at afdæmpe kreditudvidelsen i pengeinstitutterne har Nationalbanken sænket forrentningen af pengeinstitutternes særlige indskud i Nationalbanken fra 2 pct. under pengemarkedsrenten til 4 pct. under pengemarkedsrenten.
4. Regeringen og det radikale venstre vil anmode om, at det af Nationalbanken og pengeinstitutternes organisationer nedsatte udvalg skærper henstillingerne til institutterne om tilbageholdenhed med markedsføring af forbrugslån.
Nationalbanken har samtidig tilkendegivet, at den vil følge en tilsvarende linje over for andre private långivere.
Endvidere har ministeren for skatter og afgifter oplyst, at han efter samråd med justitsministeren fremsætter et lovforslag med henblik på at fritage sikkerhedsudstyr, bl.a. blokeringsfri bremser, for registreringsafgift inden for en ramme af 200 mill. kr.
Der er af ministeren for skatter og afgifter samt af et mindretal stillet ændringsforslag, hvorom henvises til de ledsagende bemærkninger.
Herefter indstiller et mindretal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse med det af ministeren for skatter og afgifter stillede ændringsforslag.
Mindretallet er enig om at regulere energiafgifterne, når de aktuelle råvarepriser ændres.
Regulering vil første gang kunne finde sted 15. maj 1986 efter nedenstående retningslinjer.
Regulering finder sted halvårligt, hvis prisen på benzin (98 oktan) beregnet pr. 1. oktober og pr. 1. april som et gennemsnit af de af Danmarks Statistik offentliggjorte priser for de forudgående 2 måneder afviger 10 pct. fra en notering, der er beregnet på grundlag af en råoliepris på 17,5 dollar pr. tønde og en dollarkurs på 8,50 kr.
 På tilsvarende måde reguleres afgifterne på andre energiprodukter.
Mindretallet er endvidere enig om at følge udviklingen med henblik på, om salget af blyfri benzin er tilfredsstillende, jfr.
 bemærkningerne i småtryk nr. 49.
Et andet mindretal (socialdemokratiets medlemmer af udvalget) indstiller lovforslaget til forkastelse ved 3. behandling.
Mindretallet kan dog stemme for det af socialistisk folkeparti stillede ændringsforslag.
Mindretallet er tilhænger af, at der i en situation med faldende energipriser målt i danske kroner sker en forhøjelse af energiafgifterne, således at tilskyndelsen til at foretage energibesparende investeringer fastholdes, men de forslag, regeringen har fremsat om forhøjelse af energiafgifterne, skal lægges oven i den forhøjelse, der blev gennemført i december måned 1985. Forhøjelsen mere end modsvarer det konstaterede fald i forbrugerpriserne, således at nettoresultatet bliver en stigning i energipriserne, selv i forhold til marts måned 1985, da dollarkursen var højest.
Faktisk er forbrugerprisen på fjernvarme og elektricitet steget siden marts måned 1985, gasprisen er faldet med 4 pct., benzinprisen med 15 pct. og prisen på flydende brændsel med 23 pct.
Dette skal sammenholdes med de foreslåede afgiftsstigninger på 15 pct. af forbrugsprisen på fjernvarme baseret på kul, 10 pct. på fjernvarme baseret på olie, 10 pct. på elektricitet, 20 pct. på autogas, 24 pct. på benzin og 38 pct. på flydende brændsel (fyringsgasolie), jfr. de seneste oplysninger, der forelå for udvalget forud for betænkningsafgivelsen.
Gennemførelsen af de foreslåede afgiftsstigninger vil således bringe energipriserne op på det højeste niveau nogen sinde i Danmarkshistorien.
F.eks. vil benzinprisen komme op på 6,81 kr. literen ifølge det svar, der er afgivet af ministeren for skatter og afgifter - ca. 61 øre mere end i marts 1985 - og fyringsolie vil koste 4.209 kr. pr.
1000 liter - 500 kr. mere end i marts 1985. Forslagene har således et andet formål, nemlig at begrænse forbruget generelt.
Det understreges også af, at lovforslagene indgår som led i en samlet økonomisk politik, der har medført en skævere fordeling af indkomster og formuer de seneste år.
På den baggrund virker afgiftsforhøjelserne urimelige over for store samfundsgrupper - ikke mindst de offentligt ansatte der er sakket bagud i realløn.
For så vidt angår lovforslagene om forhøjelsen af energiafgifterne kommer dette til udtryk i, at regeringen ikke har fremsat forslag om sociale kompensationer for de stigende energipriser.
De socialdemokratiske repræsentanter har over for ligningsrådet rejst spørgsmålet om en ændring af fradragssatserne for kørsel i egen bil og befordring mellem hjem og arbejdsplads for 1986 under hensyntagen til forhøjelsen af energiafgifterne.
Endelig har regeringen gennem sin nedskæringspolitik begrænset befolkningens muligheder for at spare på energiregningen.
Det gælder også mulighederne for at skifte fra privatbilkørsel til kollektive transportmuligheder.
Nedskæringerne af bloktilskuddene har forringet mulighederne for at udbygge den kollektive trafik.
De 300.000 familier, der bor i private udlejningsejendomme, kommer også til at bære den fulde afgiftsbyrde, fordi regeringen har fjernet tilskuddet til isolering pr. 1. januar 1985. På samme måde har regeringen forringet mulighederne for, at befolkningen i de områder, hvor der hverken kommer fjernvarme eller naturgas, kan spare på energiregningen, ved gang på gang at stemme imod socialdemokratiets forslag om at afsætte flere penge til vedvarende energi.
Mindretallet er også betænkelig ved, at fyringsolie og fjernvarme forhøjes forholdsvis mere end kul og elvarme, hvilket vil medføre en uheldig forvridning af varmeplanlægningen.
Den foreslåede ændring af forskellen mellem prisen på blyfri og blyholdig benzin fra 75 til 25 øre literen strider mod socialdemokratiets miljøpolitiske holdning.
 Indførelsen af en afgift på petroleum rammer også svage grupper.
 Prisen for en dunk petroleum vil stige fra 31,60 kr. til 39,20 kr.
Endelig vil afskaffelsen af den tidligere regel om, at vindmøller og andre vedvarende energianlæg får refunderet energiafgiften, forringe vilkårene for den vedvarende energi.
 Socialdemokratiet må derfor afvise regeringens forslag.
Et tredje mindretal (socialistisk folkepartis medlemmer af udvalget) indstiller lovforslaget til forkastelse ved 3. behandling, men har stillet ændringsforslag.
Et fjerde mindretal (fremskridtspartiets medlem af udvalget) indstiller lovforslaget til forkastelse ved 3. behandling og udtaler:
Påskepakken er en helt traditionel socialdemokratisk afgiftspakke, der øger skattetrykket med 10,5 milliarder kroner.
Formålet med afgiftspakken er at begrænse forbruget og formindske betalingsbalanceunderskuddet.
Fremskridtspartiet er enig med regeringen i, at forbruget er for stort her i landet.
Men det er ikke det private forbrug, der er for stort.
Det er derimod det offentlige forbrug, der er alt for stort.
Derfor skulle der i stedet for gennemføres en række offentlige besparelser på et beløb, der mindst svarede til, hvad der nu skal kræves ind i afgiftsforhøjelser.
Det ville give den samme forbrugsbegrænsning, men det ville ikke have afgiftspakkens omkostningsforøgende effekt.
Det, der nu vil ske, er, at lønmodtagerne som kompensation for de nye afgifter, vil kræve lønforhøjelse.
Og hver gang lønmodtagerne skal have 2 kroner mere i timen bliver virksomhedens lønudgift på grund af indkomstskatten 5 kroner mere i timen.
Det gør virksomhederne mindre konkurrencedygtige.
Det betyder, at det bliver mere vanskeligt at sælge dansk producerede varer ude i verden, og resultatet bliver sandsynligvis en endnu dårligere handelsbalance, et endnu større underskud på betalingsbalancen.
Det er i det hele taget forkert, når man tror, at problemet med betalingsbalanceunderskuddet kan løses med stigende skatter.
Al erfaring viser jo, at hver gang der er indført nye skatter og afgifter, er det gået endnu værre, og sådan vil det også gå denne gang.
Problemet med betalingsbalanceunderskuddet kan vi ikke spare os ud af.
Det skal vi producere os ud af.
Men en forudsætning for at få mere gang i produktionen er, at man stopper skatteforhøjelsespolitikken og i stedet for koncentrerer sig om at få gennemført kraftige skattelettelser.
Olieafgiften vil i forhold til gældende priser forhøje varmeudgiften for et ganske almindeligt parcelhus med ca. 4.000 kr. om året.
For en enlig folkepensionist og alle andre med en tilsvarende lav indtægt, der i forvejen har et stramt budget, vil det være helt umuligt at afse dette beløb til den forhøjede varmeudgift.
Det må forudses, at afgiftsforhøjelsen vil medføre, at pensionister og andre med en dårlig økonomi vil komme til at sidde og fryse i deres bolig til vinter.
Det samme forhold gør sig gældende for de mange pensionister og andre lavindkomstfamilier, der bor i en petroleumsopvarmet lejlighed.
Forholdet forværres ved, at det ofte er de ringeste og mest utætte lejligheder, der opvarmes med petroleum.
Forhøjelsen af benzinafgiften vil for en bilist med et kørselsbehov på 15.000 km betyde en årlig merudgift på knap 2.000 kr.
En så kraftig forøgelse af kørselsudgifterne vil udover reallønsforringelsen have mange negative konsekvenser.
Det bliver en endnu dårligere forretning for en ledig at køre langt efter et arbejde.
Derfor vil lovforslaget både medføre mere arbejdsløshed og mere mangel på arbejdskraft for de virksomheder, der ikke er beliggende i nærheden af byerne.
En anden negativ følgevirkning af »påskepakken 1986« vil være,  

 at Flensborg og andre tyske byer fremover bliver handelscentre for mange danskers køb af dagligvarer.
Hvor meget dette konkret vil koste i form af tab af såvel arbejdspladser som valuta, kan der naturligvis ikke siges noget helt konkret om.
Givet er det imidlertid, at hvor de danske indkøbsrejsende hidtil har koncentreret sig om enkelte varegrupper som øl, vin, sukker m.m., så vil de nye afgiftsstigninger medføre, at stort set alt, eksempelvis benzin, støvsugere, fyringsolie, fødevarer, alle former for hårde hvidevarer - ja næsten alt - med stor økonomisk fordel kan erhverves syd for grænsen.
Den skæve grænsehandel vil blive endnu skævere og den sidste rest af optimisme forsvinde til et sted syd for grænsen.
Vedrørende de forhøjede afgifter på charterrejser er dette reelt også en skat på eksportvirksomheder, fordi over 200.000 udlændinge, fortrinsvis svenskere og tyskere, køber deres ferierejser i Danmark.
Med afgiftsstigningerne foreligger der en stor risiko for, at charterselskaberne vil miste disse kunder, hvilket naturligvis igen vil medføre et stort provenutab for staten.
At charterafgiften tilmed er diskriminerende, fordi den kun rammer charterselskaberne og deres kunder, medens dyre ferierejser med f.eks.
SAS eller andre selskaber går fri, gør kun nævnte afgift endnu mere usmagelig og fantasiløs.
BEMÆRKNINGER Til § 1 Af ministeren for skatter og afgifter, tiltrådt af et mindretal (KF, V, RV, CD og KrF):
1) I den foreslåede affattelse af § 1, stk. 1, litra a, ændres »380 øre« til: »370 øre«, og i den foreslåede affattelse af § 1,  

 stk.
 1, litra b, ændres »355 øre« til: »345 øre«.
Af et mindretal (SF):
2) I den foreslåede affattelse af § 1, stk. 1, litra b, ændres »355 øre pr. liter« til: »305 øre pr. liter«.
BEMÆRKNINGER Til nr. 1 Ændringen medfører, at det forventede provenu mindskes med knap 200 mill. kr. årligt.
Til nr. 2 Ved ændringsforslaget ændres prisforskellen pr. liter mellem blyholdig og blyfri benzin fra de foreslåede 25 øre til 75 øre.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
Bilag Nogle af udvalgets spørgsmål til ministeren for skatter og afgifter og dennes svar herpå Spørgsmål 1:
Ad udvalgets betænkning over L 96 afgivet den 8. december 1985 a) Der ønskes ajourført tabel over kursen på US-dollars.
b) Der ønskes en ajourført tabel over udviklingen i forbrugerpriserne.
 Svar:
a) I nedenstående oversigt er anført kroner pr. 100 enheder for US-dollars.
b) Oversigt over udviklingen i forbrugerpriserne (forbrugerprisindeks) for visse energiprodukter 1980 = 100 A) Benzin1) B) Flydende brændsel til opvarmning C) Fjernvarme2) D) El E) Gas3) F) Forbrugerpriser i alt G) Energi priser i alt4) 1) Benzin og olie til transport.
2) Kul m.v., fuel og fyringstjære afsættes ikke direkte til forbrugerne.
Afgifterne belaster fjernvarme- og kraftværkers varmeleverancer efter brændselsforbrug.
 3) Naturgas, bygas og LPG.
 4) Udregnet med vægtfordeling april 1984.
 Spørgsmål 4:
Der ønskes en oversigt over udviklingen i råolieprisen måned for måned 1984-86 målt i US-dollar pr. tønde.
 Svar:
Spotmarkedsprisen på råolie fra Brentfeltet har udviklet sig således i US-dollar pr. tønde fob:
 *) 1.-13. marts.
Det bemærkes, at der findes mange priser på råolie, og for den samme råolie afviger priserne mellem råolie solgt i enkeltlaster (spotmarkedet) og solgt på kontrakt.
Prisen afviger tillige mellem kontrakterne.
En råoliepris, der har stor betydning for forsyningen af Danmark, er spotmarkedsprisen på nordsøolie.
Det er normalt at betragte olien fra Brentfeltet som en referencekvalitet, som er udtryk for prisniveauet for nordsøolier.
Det er angivet fra britisk side, at ca. 70 pct. af nordsøolien handles til spotmarkedets priser.
 Spørgsmål 13:
Der ønskes oplysninger om benzin- og oliepriserne pr. 1. marts hvert af årene 1979-86.
 Svar:
 Forbrugerpriserne (inkl. afgift) har udviklet sig således:
 Spørgsmål 14:
Hvad er prisen for en liter benzin (blyholdig), når afgiften er slået fuldt ud igennem, under forudsætning af en råoliepris på 15 dollar pr. tønde og en dollarkurs på 8,50 kr.
1) 92 oktan 2) 96 oktan 3) 98 oktan? Svar:
 1) 6,80 kr.
 2) 6,89 kr.
 3) 6,94 kr.
Det bemærkes, at der ikke er en entydig sammenhæng mellem råoliepris og benzinpris.
Den 13. marts 1986 var den internationale benzinpris ifølge Rotterdam-noteringen 98 øre pr. liter (98 oktan, blyholdig). Denne pris svarer stort set til den aktuelle importpris.
 Spørgsmål 23:
Ad svaret på spørgsmål 16 Procenterne udbedes ligeledes for perioden marts 1985-februar 1986.
 Svar:
Forbrugerpriserne på fjernvarme og el er fra marts 1985 til februar 1986 steget med henholdsvis 3,2 pct. og 2,1 pct., mens følgende energiprodukter i samme tidsrum er faldet i pris: Benzin med 14,6 pct., flydende brændsel med 23 pct. og gas med 4,4, pct.
Energiprodukterne som helhed er fra marts 1985 frem til februar 1986 faldet med 10,9 pct.
 Spørgsmål 34:
Ad svaret på spørgsmål 2 Der anmodes om en ajourført oversigt med de foreslåede nye afgifter indregnet.
I oversigten bedes punktafgift (kr./ GJ) på petroleum indføjet.
Endvidere bedes elektricitet opdelt i elvarme og anden elektricitet.
 Svar:
I kolonnen er anført en oversigt over afgiftsbelastningen efter energiindhold, såfremt de af regeringen fremsatte ændringsforslag gennemføres.
 *) Afgiften er omregnet til bruttoenergiforbruget.
Spørgsmål 9 til forslag til lov om ændring af lov om forskellige forbrugsafgifter. (Forhøjelse af afgiften af fjernsynsapparater, videoapparater og visse husholdningsapparater) (L 210).
 Ad svaret på spørgsmål 2:
Udvalget skal anmode om en ajourført liste efter de seneste ændringer.
 Svar:
Beregnede prisstigninger (med uændret absolut avance) for forbrugeren som følge af de foreslåede afgiftsforhøjelser inklusive 22 pct.
 moms.
 Vareområde:
A) Alm. detailpris inkl. moms B) Punktafgift C) Moms D) Afgifter i alt E) Punktafgift i pct. af detailpris F) Afgifter i alt i pct. af detailpris *) Heri indgår den i december 1985 fastsatte afgiftsstigning pr. 1.
 juli 1986 på 25 øre pr. liter.
 ) Heri indgår den i december 1985 fastsatte afgiftsstigning pr. 1.
 juli 1986 på 95 kr. pr. t.
Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Udvalget har stillet spørgsmål til ministeren for skatter og afgifter og finansministeren, som disse har besvaret dels skriftligt og dels i samråd.
Et af udvalgets spørgsmål og ministeren for skatter og afgifters svar herpå er optrykt som bilag til denne tillægsbetænkning tillige med aftalen mellem regeringen og det radikale venstre om det samlede økonomiske indgreb.
Herefter indstiller et flertal (socialdemokratiets, socialistisk folkepartis og fremskridtspartiets medlemmer af udvalget) lovforslaget til forkastelse.
Et mindretal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) indstiller lovforslaget til vedtagelse i den affattelse, hvori det foreligger efter 2. behandling.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
Bilag 1 Et af udvalgets spørgsmål og ministeren for skatter og afgifters svar herpå.
 Spørgsmål:
I forlængelse af svaret på spørgsmål 5, 6 og 7 ønskes oplyst, hvad literprisen (forbrugerprisen) på almindelig benzin (98 oktan) vil blive, såfremt der forudsættes en afstand på 75 øre til den blyfri benzin, og under forudsætning af, at provenukravet opretholdes.
 Svar:
Efter det stillede ændringsforslag, hvorefter afgiftssatserne reduceres med 10 øre pr. liter i forhold til lovforslagets satser, vil følgende afgiftssatser give provenuneutralitet:
blyfri benzin: 320 øre pr. liter blyholdig benzin: 395 øre pr. liter (jfr. besvarelsen af spørgsmål 8).
Under antagelse af en benzinpris ekskl. afgift på 187,4 øre pr. liter for blyholdig benzin og 192,4 øre pr. liter for blyfri benzin vil forbrugerprisen inkl. afgift og 22 pct. moms være 6,19 kr. for blyfri benzin og 7,17 kr. for blyholdig benzin.
Bilag 2 BUDGETDEPARTEMENTET 18. marts 1986 Oversigt over forslag til afdæmpning af stigningen i det private forbrug - afgiftsforhøjelser m.v. marts 1986, efter afslutningen af drøftelserne mellem firkløverregeringen og det radikale venstre.
I.
Afgiftsforhøjelser, der dæmper væksten i det private forbrug 7. Kommunale investeringer For anlægsudgifter til energi fastsættes der en beløbsramme på 500 mill. kr. til dispensationer fra tilskudsnedsættelsen som følge af anlægsarbejder ifølge lov nr. 580.
Endvidere fremsættes der lovforslag om, at kommunale investeringer i fritidshuse friholdes for at indgå i beregningsgrundlaget for tilskudsnedsættelsen bestemt af anlægsudgifter.
8. Karensdagen Der er iværksat en undersøgelse af karensdagens virkninger.
Undersøgelsen forestås af Amternes og Kommunernes Forskningsinstitut og forventes færdig 1. september 1986.
Regeringen og det radikale venstre er på den baggrund enige om at afvente resultatet af undersøgelsen med det sigte at afskaffe karensdagen 1. januar 1987.
9. Begrænsning af långivningen til forbrugsformål I 1985 gennemførtes i to omgange stramninger i reglerne for realkreditinstitutternes udlån.
Tilsynet med institutterne er i denne forbindelse blevet intensiveret.
Såfremt det konstateres, at institutterne ikke følger de fastlagte retningslinier, vil boligministeren gribe ind, herunder søge folketingets tilslutning til at gennemføre egentlige sanktionsbestemmelser, f.eks. i form af pålæggelse af bødestraf.
I øjeblikket kan finanslån i udlandet ikke optages af banker, sparekasser, fondsbørsvekselerere, realkreditinstitutter m.fl.
Denne undtagelse udvides til at omfatte ejendomsadministrationsvirksomheder og finansieringsvirksomheder, der foretager udlån til personlige ikke-erhvervsmæssige formål.
Endvidere kan der ikke tages afløsningslån på tidligere optagne finanslån, hvis betingelserne for disse ikke mere opfyldes.
Med henblik på at afdæmpe kreditudvidelsen i pengeinstitutterne har Nationalbanken sænket forrentningen af pengeinstitutternes særlige indskud i Nationalbanken fra 2 pct. under pengemarkedsrenten til 4 pct. under pengemarkedsrenten.
Regeringen og det radikale venstre vil anmode om, at det af Nationalbanken og pengeinstitutternes organisationer nedsatte udvalg skærper henstillingerne til institutterne om tilbageholdenhed med markedsføring af forbrugslån.
Nationalbanken har samtidig tilkendegivet, at den vil følge en tilsvarende linie over for andre private långivere.
10. Reguleringsmekanisme for energiafgifterne De under pkt. 1 nævnte energiafgifter reguleres, når de aktuelle råvarepriser ændres.
Regulering vil første gang kunne finde sted 15. maj 1986 efter nedenstående retningslinier.
Regulering finder sted halvårligt, hvis prisen på benzin (98 oktan) beregnet pr. 1. oktober og pr. 1. april som et gennemsnit af de af Danmarks Statistiks offentliggjorte priser for de forudgående 2 måneder afviger 10 pct. fra en notering, der er beregnet på grundlag af en råoliepris på 17,5 dollar pr. tønde og en dollarkurs på 8,50 kr.
 På tilsvarende måde reguleres afgifterne på andre energiprodukter.
Udkast til betænkningsbidrag (folketingets skatteudvalg) Begrænsning af långivningen til forbrugsformål 1. I 1985 gennemførtes i to omgange stramninger i reglerne for realkreditinstitutternes udlån.
Tilsynet med institutterne er i denne forbindelse blevet intensiveret.
Såfremt det konstateres, at institutterne ikke følger de fastlagte retningslinier, vil boligministeren gribe ind, herunder søge folketingets tilslutning til at gennemføre egentlige sanktionsbestemmelser, f.eks. i form af pålæggelse af bødestraf.
2. I øjeblikket kan finanslån i udlandet ikke optages af banker, sparekasser, fondsbørsvekselerere, realkreditinstitutter m.fl.
Denne undtagelse udvides til at omfatte ejendomsadministrationsvirksomheder og finansieringsvirksomheder, der foretager udlån til personlige ikke-erhvervsmæssige formål.
Endvidere kan der ikke tages afløsningslån på tidligere optagne finanslån, hvis betingelserne for disse ikke mere opfyldes.
3. Med henblik på at afdæmpe kreditudvidelsen i pengeinstitutterne har Nationalbanken sænket forrentningen af pengeinstitutternes særlige indskud i Nationalbanken fra 2 pct. under pengemarkedsrenten til 4 pct. under pengemarkedsrenten.
4. Regeringen og det radikale venstre vil anmode om, at det af Nationalbanken og pengeinstitutternes organisationer nedsatte udvalg skærper henstillingerne til institutterne om tilbageholdenhed med markedsføring af forbrugslån.
Nationalbanken har samtidig tilkendegivet, at den vil følge en tilsvarende linie over for andre private långivere.
Bidrag til socialudvalgets betænkning over forslag til lov om dagpenge ved sygdom eller fødsel og om ophævelse af lov om begrænsning af løn under sygdom (L 13 og 23, ophævelse af karensdag) Et flertal af udvalget indstiller forslaget til forkastelse.
Flertallet fremhæver, at regeringen efter aftale med det radikale venstre har iværksat en undersøgelse af karensdagens virkninger.
Undersøgelsen forestås af Amternes og Kommunernes Forskningsinstitut og forventes færdig 1. september 1986.
Flertallet ønsker på denne baggrund at afvente resultatet af undersøgelsen med det sigte at afskaffe karensdagen 1. januar 1987.
Reguleringsmekanisme for energiafgifterne Der er enighed om at regulere energiafgifterne, når de aktuelle råvarepriser ændres.
Regulering vil første gang kunne finde sted 15. maj 1986 efter nedenstående retningslinier.
Regulering finder sted halvårligt, hvis prisen på benzin (98 oktan) beregnet pr. 1. oktober og pr. 1. april som et gennemsnit af de af Danmarks Statistik offentliggjorte priser for de forudgående 2 måneder afviger 10 pct. fra en notering, der er beregnet på grundlag af en råoliepris på 17,5 dollar pr. tønde og en dollarkurs på 8,50 kr.
 På tilsvarende måde reguleres afgifterne på andre energiprodukter.
 Blyfri benzin:
 25 øre i afgiftsdifferentiering, men forbrugsudviklingen følges.
 Elopvarmning:
Midlertid ordning.
Afgift på 29,5 øre for forbrug under 4.000 kWh.
Forbrug over 4.000 kWh afgiftsbelægges med 26 øre.
Ordningen tages op til overvejelse i løbet af efteråret 1986.
 Regulering af energiafgifter:
 Afgifterne reguleres ved prisændringer over 10 pct.
 Sikkerhedsudstyr:
Inden for en ramme af 200 mill. kr. stilles lovforslag om lempelse af registreringsafgiften for sikkerhedsudstyr, specielt blokeringsfri bremser.
 Luksusvarer:
 Glødelamper + 38 mill. kr. (afgiftsforhøjelse pr. pære ca. 50 øre).
 Giftskatter:
Vin + 95 mill. kr. (afgiftsforhøjelse pr. liter ca. 2 kr. i alt, inkl. lovforslag).
Cigaretter + 70 mill. kr. (afgiftsforhøjelse i alt pr. cigaret ca. 10 øre pr. stk.).
Børsstempelafgift Der afgives betænkning over lovforslaget.
 Benzinafgifts-loven:
Flertallet er enig om at følge udviklingen med henblik på, om salget af blyfri benzin er tilfredsstillende, jfr. bemærkningerne i småtryk nr. 49.
 Sikkerhedsudstyr:
Skatteministeren fremlægger efter samråd med justitsministeren et lovforslag med henblik på at fritage sikkerhedsudstyr, bl.a.
blokeringsfri bremser, for registreringsafgift inden for en ramme af 200 mill. kr.
