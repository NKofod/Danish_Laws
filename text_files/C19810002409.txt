(Om bestyrelsesvederlag, ugiftes  

 samlivsforhold og om genhusning af husstande ved sanering m.v.) I.
Vederlag til almennyttige boligselskabers bestyrelser for arbejde med  

 afdelinger i drift 1. I § 5, stk. 5 og 6, i lov om boligbyggeri  

 (lovbekendtgørelse nr. 354 af 30. juli 1980) er fastsat, at størrelsen af  

 vederlag, der tillægges almennyttige boligselskabers bestyrelser for deres  

 arbejde, skal godkendes af boligministeren, og at ministeren kan fastsætte  

 nærmere retningslinjer herom.
 For så vidt angår  selskabsbestyrelsernes  arbejde med  

afdelinger i drift  er sådanne retningslinjer fastsat i pkt. 5 i  

 boligministeriets cirkulære af 24. juni 1975 om organisation og udlejning af  

 almennyttigt byggeri.
 Da størrelsen af de vederlag, der i det enkelte tilfælde kan afholdes uden  

 godkendelse af boligstyrelsen ikke - bortset fra en mindre ændring i 1967 -  

 er blevet reguleret siden 1959, er det under hensyn til den økonomiske  

 udvikling fundet rimeligt at forhøje beløbssatserne for disse  

 bestyrelsesvederlag.
 Bestyrelseshverv i almennyttige boligselskaber skal fremdeles betragtes  

 som tillidshverv af almennyttig karakter, der ikke kan vederlægges efter  

 erhvervsmæssige synspunkter, og vederlag til bestyrelsens medlemmer bør  

 derfor holdes på et beskedent niveau, ligesom det er en forudsætning for  

 ydelse af sådanne vederlag, at de samlede administrationsudgifter ligger på  

 et rimeligt niveau.
2. Under de forudsætninger, der er nævnt i pkt. 1, kan  

 der herefter med virkning fra den 1. marts 1981 til selskabernes bestyrelser  

uden særlig godkendelse fra boligstyrelsen i det enkelte tilfælde  

  ydes et vederlag, hvis dette (inkl. godtgørelse for tabt arbejdsfortjeneste)  

 for samtlige bestyrelsesmedlemmer tilsammen ikke overstiger et årligt beløb,  

 svarende til 20 kr. pr. lejemål for de første 100 lejemål i selskabet og 12  

 kr. for hvert af selskabets øvrige lejemål.
Denne højeste grænse for  

 størrelsen af det vederlag, der kan udbetales uden særlig godkendelse, kan  

 efter bestyrelsens bestemmelse reguleres i overensstemmelse med Danmarks  

 Statistiks timelønsindeks for industriens arbejdere med indekset for januar  

 måned 1981 som basis, svarende til de nævnte satser på henholdsvis 20 kr. og  

 12 kr. pr. lejemål.
Regulering kan ske een gang årligt, første gang tidligst  

 den 1. marts 1982. Det forudsættes, at selskabernes bestyrelser ikke træffer  

 en generel beslutning om fremtidig automatisk regulering af vederlaget efter  

 de nævnte retningslinjer, men at bestyrelsen, hvis den ønsker vederlaget  

 reguleret, må træffe beslutning herom efter en konkret vurdering, således at  

 regulering kun foretages, når vederlagets størrelse ikke skønnes rimeligt  

 efter omfanget af det med bestyrelseshvervet forbundne arbejde.
 Det påhviler selskabets revisor at påse, at bestyrelsesudgifterne er i  

 overensstemmelse med retningslinjerne herfor, jfr. pkt. 13 d i  

 boligministeriets cirkulære af 24. juni 1975 om de almennyttige  

 boligselskabers økonomi m. v.
 Bestyrelsen træffer selv bestemmelse om fordeling af det samlede vederlag  

 til de enkelte medlemmer, og om vederlaget skal udbetales som et fast årligt  

 beløb eller som mødediæter o.l.
 Bestyrelsen vil herved bl. a. kunne tilgodese de medlemmer, der som følge  

 af deres varetagelse af bestyrelseshvervet mister arbejdsfortjeneste.
 Godtgørelse til udenbys boende bestyrelsesmedlemmer for rejseudgifter m.  

 v. bør ikke overstige de satser, der til enhver tid er fastsat efter statens  

 regler om time- og dagpenge m. v.
3. Hvis der foreligger ganske særlige forhold, der gør  

 arbejdet for bestyrelsen eller enkelte medlemmer af denne særligt byrdefuldt,  

 kan der  med boligstyrelsens godkendelse i hvert enkelt tilfælde  til  

 en bestyrelse eller til enkelte medlemmer af denne, særlig bestyrelsens  

 formand, ydes et større, men dog under alle omstændigheder beskedent  

 vederlag.
Ansøgning herom, bilagt selskabets seneste årsregnskab og budget,  

 må indsendes til boligstyrelsen gennem vedkommende kommunalbestyrelse og  

 udførligt begrundes.
Det må særligt oplyses, om bestyrelsens arbejde på grund  

 af særegne omstændigheder måtte være ganske særligt byrdefuldt, eller om der  

 påhviler enkelte bestyrelsesmedlemmer, herunder formanden, særlige  

 administrative opgaver, som ikke omfattes af en bestyrelses normale  

 virksomhed, f. eks. administrativt arbejde, der sædvanligvis udføres af en  

 forretningsfører.
4. Som anført under pkt. 1 omhandler nærværende  

 cirkulære alene vederlag for  selskabs bestyrelsers arbejde med  

 afdelinger i drift.
Bestyrelsesudgifter, der vedrører afdelinger under  

 opførelse, kan som hidtil medtages på byggeregnskabet, jfr. bilag 2 i  

 boligministeriets cirkulære af 4. juni 1975 om støtte til almennyttigt  

 nybyggeri m. v.
Hvervet som medlem af en afdelingsbestyrelse er fortsat  

 ulønnet.
5. Opmærksomheden henledes på, at der i en årrække har  

 været gældende særlige lovbestemmelser om begrænsning af udbytter, tantieme  

 og vederlag m. v.
Det har været forudsat, at disse bestemmelser også  

 omfattede de ovenfor nævnte vederlag.
II.
Ugiftes - såkaldte »papirløses« - samlivsforhold 6. I § 12 i lov om boligbyggeri (lovbekendtgørelse nr.  

 354 af 30. juli 1980) er fastsat, at ledige lejligheder skal stilles til  

 rådighed for boligsøgende, som efter deres økonomiske forhold samt deres  

 husstandsstørrelse og -sammensætning har særligt behov for boliger af den  

 pågældende art, og at boligministeren fastsætter nærmere regler herom.  

 Sådanne regler er fastsat i boligministeriets bekendtgørelse nr. 157 af 24.  

 april 1975 om almennyttig boligvirksomhed.
I bekendtgørelsen (§ 15, stk. 3)  

 er blandt andet indsat en bestemmelse om, at personer, der lever sammen uden  

 at være gift, ved  tildeling  af lejligheder skal sidestilles med  

 ægtepar.
Det er i tilslutning hertil i pkt. 11 i boligministeriets cirkulære  

 af 24. juni 1975 om organisation og udlejning af almennyttigt byggeri  

 yderligere præciseret, at denne bestemmelse tager sigte på samlivsforhold af  

 mere varig karakter, at begge personer bør påføres lejekontrakten, og at  

 bestemmelsen også omfatter samlivsforhold mellem personer af samme køn.
7. For at modvirke misbrug og omgåelse af reglerne om  

 tildeling af ledige lejligheder i almennyttigt byggeri - d.v.s. tilfælde hvor  

 det tilsigtes, at kun den ene af parterne (permanent) skal bebo boligen - har  

 mange boligselskaber indført den praksis, at der ved tildeling af en  

 lejlighed til boligsøgende, der lever sammen uden at være gift, i  

 lejekontrakten indføjes en klausul om, at begge parter skal flytte, såfremt  

 den ene flytter.
Sådanne klausuler har i nogle tilfælde givet anledning til  

 vanskeligheder, og disse problemer har tidligere været forelagt for  

 boligstyrelsen, der på et tidligt tidspunkt har givet udtryk for, at sådanne  

 kontraktvilkår i givet fald vil kunne kræves efterlevet.
Det er dog samtidig  

 udtalt, at der i tilfælde af denne art efter boligstyrelsens opfattelse bør  

 lægges vægt dels på, om den part, der bliver i boligen, selvstændigt kan  

 godkendes til denne, dels på samlivsforholdets varighed.
Spørgsmålet om rækkevidden og fortolkningen af sådanne  

 »flytteklausuler« i lejekontrakter har blandt andet på baggrund af  

 en henvendelse til folketingets ombudsmand - været taget op til fornyet og  

 principiel behandling.
Det er herefter styrelsens opfattelse, at sådanne  

 klausuler kun bør kræves efterlevet i det omfang, det må skønnes nødvendigt  

 for at modvirke omgåelse af reglerne om tildeling af ledige lejligheder.
En klausul af den nævnte art bør i hvert fald ikke gøres gældende, når  

 boligtagernes samliv i boligen har haft en vis varighed.
En periode på 2 år  

 fra lejemålets begyndelse må i så henseende kunne anses som tilstrækkelig.  

 Man henviser i denne forbindelse til § 16, stk. 2, i den ovenfor nævnte  

 bekendtgørelse om almennyttig boligvirksomhed, hvorefter en person, som i  

 mindst 2 år har haft fælles husstand med en nu afdød lejer, under nærmere  

 angivne vilkår kan stille krav om at få overdraget lejligheden.
Selv om  

 samlivet ikke har bestået i 2 år, bør en »flytteklausul« dog ikke  

 gøres gældende, når omstændighederne i øvrigt ikke tyder på, at der har været  

 tilsigtet omgåelse af gældende bestemmelser, ligesom der fortsat uanset  

 samlivets varighed - bør lægges vægt på, om den part, der er forblevet i  

 boligen, selvstændigt kan godkendes til denne.
Det må naturligt tilstræbes, at boligsøgende i videst muligt omfang er  

 bekendt med rækkevidden af bestemmelser i lejekontrakten.
Boligstyrelsen har  

 derfor den 22. januar 1981 autoriseret nedennævnte tillæg til typeformular B  

 1977:
»Fraflytter den ene af to boligtagere, som begge er påført  

 kontrakten, men ikke er ægtefæller, lejligheden, har den anden kun ret til at  

 fortsætte lejemålet alene, når Stk. 2.  Har en boligtager efter stk. 1 ikke ret til at  

 fortsætte lejemålet, kan selskabet opsige lejemålet med 3 måneders varsel,  

 selv om lejemålet måtte være indgået for en bestemt længere tid eller med  

 længere opsigelsesfrist.« Det skal påny understreges, at begge parter i i samlivsforholdet - som det  

 allerede er nævnt ovenfor - af bevismæssige grunde bør påføres  

 lejekontrakten.
III.
Genhusning af husstande ved sanering m. v.
8. Boligbyggerilovens § 53 samt boligministeriets  

 ovenfor nævnte bekendtgørelse af 24. april 1975 om almennyttig  

 boligvirksomhed, § 15, stk. 6-9, indeholder nærmere bestemmelser om de  

 almennnyttige boligselskabers medvirken ved genhusning af husstande, der  

 bliver husvilde i forbindelse med gennemførelse af sanering m. v.
Efter  

 lovens § 53 samt bekendtgørelsens § 15, stk. 6, kan tilsagn om støtte til en  

 almennyttig boligbebyggelse betinges af, at en del af lejlighederne i det  

 enkelte byggeforetagende anvises til husstande, som bliver husvilde ved  

 nedlæggelse af lejligheder som følge af sanerings- eller  

 kondemneringsvirksomhed eller gennemførelse af gade- og vejanlæg og andre  

 offentlige anlæg.
Efter bekendtgørelsens § 15, stk. 7-9, jfr. bekendtgørelse nr. 175 af 29.  

 april 1977 og bekendtgørelse nr. 142 af 30. marts 1979, skal samtlige  

 afdelinger i almennyttige boligselskaber til stadighed medvirke til  

 genhusning af husstande, der bliver husvilde som følge af  

 saneringsvirksomhed.
Genhusningspligten områder, hvor erstatningsboligudvalg  

 eller samarbejdsudvalg er nedsat i henhold til bestemmelserne i §§ 56 og 57 i  

 lov om sanering og i områder, hvor boligministeren efter indstilling fra  

 kommunalbestyrelsen eller et godkendt saneringsselskab måtte have bestemt  

 dette.
I de seneste år har genhusningspligten dog omfattet hver 3. ledige  

 lejlighed i afdelinger i hovedstadsområdet.
9. Ved lov nr. 272 af 16. juni 1980 om ændring af lov  

 om sanering er indført genhusningsforpligtelse for ejere af private  

 udlejningsejendomme.
Da denne genhusningsforpligtelse foruden husstande, der  

 bliver husvilde som følge af saneringsvirksomhed, også omfatter husstande,  

 der bliver husvilde som følge af beslutninger i medfør af lov om boligtilsyn,  

 og da pligten her efter lovbestemmelsen omfatter hver 3. ledige lejlighed,  

 har boligstyrelsen ved bekendtgørelse nr. 624 af 29. december 1980 om ændring  

 af bekendtgørelse om almennyttig boligvirksomhed udvidet de almennyttige  

 boligselskabers genhusningsforpligtelse i tilsvarende omfang.
De herefter  

 gældende bestemmelser om omfanget af genhusningsforpligtelsen for  

 almennyttige boligafdelinger er aftrykt som bilag til nærværende cirkulære.
10. De almennyttige boligselskabers medvirken til  

 genhusning består herefter i, at selskaberne i de i pkt. 8 nævnte områder  

 skal stille indtil hver 3. ledige lejlighed til rådighed for udsanerede og  

 udkondemnerede husstande, medens der ikke længere skønnes at være behov for  

 særlige bestemmelser om genhusning af husstande, der bliver husvilde som  

 følge af brandsikring.
Det er forudsat, at genhusningspligten i det  

 almennyttige byggeri søges opfyldt efter samme retningslinjer som  

 genhusningspligten for private udlejningsejendomme.
Ved opgørelsen af det antal lejligheder, der i almennyttigt boligbyggeri  

 skal stilles til rådighed for genhusning, skal fortsat, jfr. bekendtgørelsens  

 stk. 8, bortses fra lejligheder, der overdrages til boligsøgende, der  

 allerede har bolig i den samme afdeling.
Boligstyrelsen forudsætter endvidere  

 - uden at det er fundet nødvendigt at fastsætte konkrete bestemmelser herom -  

 at kommunerne og saneringsselskaberne efter forhandling med boligselskaberne  

 i de enkelte tilfælde om fornødent accepterer, at der tillige bortses fra  

 sådanne lejligheder, der i medfør af bestemmelserne i § 60 i lov om sanering  

 er undtaget fra private udlejeres genhusningsforpligtelse, såsom boliger til  

 ejendomsfunktionærer, boliger, der overdrages ved bytning og boliger, der  

 står i umiddelbar forbindelse med et forretningslokale og udlejes i  

 forbindelse med dette.
 Boligsøgendes vedtægtsmæssige rettigheder og eventuelle kommunale  

 anvisningsrettigheder skal derimod fortsat respektere  

 genhusningsforpligtelser.
Boligstyrelsen, den 11. februar 1981 AXEL G.
POULSEN /H.
E.
Rasmussen Bilag Bestemmelser om genhusning af husstande i almennyttige boligafdelinger Uddrag af boligministeriets bekendtgørelse nr. 157 af 24. april 1975 om  

 almennyttig boligvirksomhed, jfr. boligstyrelsens bekendtgørelse nr. 624 af  

 29. december 1980 om ændring af bekendtgørelse om almennytig boligvirksomhed.
§ 15 Stk. 6.  Ledige lejligheder, som ved tilsagn om  

 statstøtte er forbeholdt anvendt til husstande, der bliver husvilde som følge  

 af sanering eller beslutninger i medfør af lov om boligtilsyn eller som følge  

 af gennemførelse af gade- og vejanlæg eller andre offentlige anlæg, skal  

 anmeldes til erstatningsboligudvalget i medfør af lov om sanering § 56 eller  

 samarbejdsudvalget efter samme lovs § 57. Det pågældende udvalg foretager  

 anvisning af de ledige lejligheder til husstande, for hvem de ved tilsagnet  

 er forbeholdt eller til husstande, der derved frigør en lejlighed til  

 anvisning efter det angivne formål.
I det omfang, det angivne formål ikke  

 herved tilsidesættes, skal udvalget ved lejlighedernes anvisning iagttage  

 reglerne i stk. 1. Såfremt erstatningsboligudvalg eller samarbejdsudvalg ikke  

 er nedsat, varetages de nævnte beføjelser af kommunalbestyelsen.
Stk. 7.  Samtlige afdelinger i et selskab skal til  

 stadighed medvirke til genhusning af husstande, der bliver husvilde som følge  

 af saneringsvirksomhed eller beslutninger i medfør af lov om boligtilsyn.  

 Dette gælder, selv om et tilsagn om statsstøtte ikke er gjort betinget som  

 anført i stk. 6, og uanset om et eventuelt vilkår i tilsagnet alene har  

 sigtet på første udlejning efter ibrugtagelsen.
Genhusningspligten gælder dog  

 alene i sådanne områder, hvor erstatningsboligudvalg eller samarbejdsudvalg  

 er nedsat, jfr. stk. 6, samt i områder, hvor boligministeren efter  

 indstilling fra enten kommunalbestyrelsen eller et godkendt saneringsselskab  

 måtte bestemme dette.
Boligsøgendes eventuelle vedtægtsmæssige rettigheder  

 skal respektere denne pligt.
Stk. 8.  I afdelinger, som er omfattet af pligten i stk.  

 7, skal indtil hver 3. ledige lejlighed i afdelingen stilles til rådighed for  

 genhusning af husstande, der bliver husvilde som følge af saneringsvirksomhed  

 eller beslutninger i medfør af lov om boligtilsyn.
Ved opgørelsen heraf ses  

 der dog bort fra lejligheder, der overdrages boligsøgende, der allerede har  

 bolig i samme afdeling.
For de lejligheder der er omfattet af  

 genhusningspligten, finder reglerne i stk. 6 og stk. 9 anvendelse.
Stk. 9.  En afdelings pligt i henhold til stk. 7-8  

 betragtes som opfyldt i det omfang, der mellem afdelingen og et godkendt  

 saneringsselskab indgås aftale om, at saneringsselskabet indenfor en vis  

 periode kan disponere over lejligheder til genhusning, der i antal svarer til  

 det i stk. 8 anførte.
Sådanne aftaler skal anmeldes til de i stk. 6 nævnte  

 udvalg.
