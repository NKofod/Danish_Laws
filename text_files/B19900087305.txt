§ 1 I § 29, stk. 1, i bekendtgørelse nr. 224 af 30. marts 1990 om  

 uddannelsesstøtte (støttetildeling og kontrol af egenindkomst m.v. i perioden  

 den 1. august til den 31. december 1990) indsættes efter 1. pkt.:
 »Indkomst, som er indtjent i perioden den 1. august til den 31.  

 december 1990, men som efter de skatteretlige regler indkomstbeskattes i  

 kalenderåret 1991, skal dog fradrages ved opgørelsen af  

 egenindkomsten.«.
§ 2 Bekendtgørelsen træder i kraft den 28. december 1990.
Undervisnings- og Forskningsministeriet,  

 den 14. december 1990 P.M.V.
