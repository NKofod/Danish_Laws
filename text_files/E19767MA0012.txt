En fiskeeksportvirksomhed har anskaffet en varevogn på gule nummerplader  

 med tilladt totalvægt ikke over 3 tons.
Varevognen anvendes af selskabets  

 kølemester til befordring mellem virksomhedens køle- og frysehus og hans  

 private bopæl.
Kølemesteren har ansvaret for driften af selskabets køle- og  

 frysehus, og han tilser hver aften - og i weekenden - maskineriet i  

 frysehuset.
Varevognen anvendes tillige af kølemesteren til kørsel til  

 virksomheden, når kølemaskineriet på grund af forstyrrelser i  

 elektricitetsforsyningen automatisk er stoppet og skal sættes i gang på ny.
 Den merværdiafgift, der er betalt i forbindelse med anskaffelsen af den  

 omhandlede varevogn, kan ikke medregnes til virksomhedens indgående afgift,  

 idet varevognen ikke udelukkende anvendes i forbindelse med virksomhedens  

 afsætning af varer og afgiftspligtige ydelser, jf lovens § 16, stk 1.
 Se også Mn.402, Mn.446, Mn.447, Mn.1021, Mn.1066, Mn.1068, Mn.1096 og  

 Mn.1099 samt Højesterets dom af 19. oktober 1984.
