 I medfør af § 1, stk. 3, § 4, stk. 1, nr. 5, stk. 3 og 4, § 5, stk. 1, 3  

 og 4, § 6, stk. 4, og § 7, stk. 1, i lov nr. 1209 af 27. december 1996 om  

 Elsparefonden fastsættes:
Tilskudsberettigede bygninger § 1.  Der kan gives statstilskud til installation af  

 centralvarmeanlæg i elopvarmede bygninger, som er beliggende i områder, hvor  

 der findes fjernvarme- eller naturgasforsyning, eller som i den kommunale  

 planlægning i henhold til lov om varmeforsyning er udlagt til forsyning med  

 fjernvarme eller naturgas.
 Stk. 2.  Tilskud kan gives til:
 Stk. 3.  Tilskuddet ydes til bygningsejere, herunder  

 afdelinger af almennyttige boligorganisationer, selvejende institutioner og  

 private boligforeninger m.v.
 Stk. 4.  I bygninger til kombineret bolig- og  

 erhvervsbrug ydes der kun tilskud til den del, der anvendes til beboelse.
Stk. 5.  Tilskud gives til installation af  

 centralvarmeanlæg i hele bygningen.
Elsparefonden kan træffe bestemmelse om,  

 at der kan gives tilskud til centralvarme i de øvrige dele af en bygning, som  

 allerede delvis er opvarmet med centralvarme, jf. dog § 6, stk. 6, nr. 4.
 § 2.  Tilskud er betinget af:
 Stk. 2.  Hvis der ikke er forsyningsmulighed ved  

 afslutningen af arbejdet, er tilskud betinget af, at forsyningsvirksomheden  

 forpligter sig til at etablere et midlertidigt varmeforsyningsanlæg i  

 bygningen.
 § 3.  Det er en betingelse for at yde tilskud, at den  

 kollektive varmeforsyningsvirksomhed, som bygningen skal tilsluttes,  

 tilkendegiver overfor Elsparefonden, at virksomheden vil yde et rimeligt  

 økonomisk bidrag, som nævnt i stk. 2, til gennemførelsen af omstillingen.
Stk. 2.  Bidraget anses for rimeligt, hvis dets  

 størrelse i et rimeligt omfang modsvarer den selskabsøkonomiske fordel for  

 forsyningsvirksomheden ved at tilslutte pågældende bygning eller  

 bygningskategori, men dog ikke overstiger den selskabsøkonomiske fordel.
Ved  

 opgørelsen af bidraget kan forsyningsvirksomheden medtage ydelser som nævnt i  

 stk. 3, som virksomheden allerede har ydet til omstillingen af pågældende  

 elopvarmede bygninger.
 Stk. 3.  Bidraget skal have en form, der er egnet til at  

 fremme omstillingen, såsom nedsættelse af tilslutningsafgiften,  

 introduktionsrabat på levering af energi, tilskud til installationsarbejder  

 eller anden lignende økonomisk ydelse.
 Stk. 4.  Der kan dog ydes tilskud, uanset at  

 forsyningsvirksomheden ikke bidrager til omstillingen som nævnt i stk. 1,  

 hvis forsyningsvirksomheden godtgør, at tilslutningen af bygningen ikke  

 indebærer en selskabsøkonomisk fordel.
Stk. 5.  Elsparefonden kan fastsætte nærmere regler om,  

 hvorledes forsyningsvirksomhederne skal dokumentere deres bidrag overfor  

 fonden.
Elsparefonden kan endvidere fastsætte nærmere regler om, at  

 forsyningsvirksomhederne skal indsende oplysninger til fonden om  

 tilslutningsvilkår og tekniske vilkår for forsyning af forbrugerne.
 § 4.  Der kan ikke gives tilskud efter bestemmelserne  

 i denne bekendtgørelse, hvis der ydes tilskud til de tilskudsberettigede  

 arbejder fra andre statslige tilskudsordninger.
Stk. 2.  Der kan ikke gives tilskud til bygninger, der  

 er omfattet af en beslutning i henhold til kap.
II og III eller § 72 i lov om  

 byfornyelse og boligforbedring, såfremt beslutningen omfatter installation af  

 centralvarme eller varmt brugsvand i bygningen.
 Stk. 3.  Der kan ikke gives tilskud til bygninger, hvor  

 der er nedlagt forbud mod benyttelse efter § 73 i lov om byfornyelse og  

 boligforbedring, med mindre kommunalbestyrelsen har godkendt et  

 forbedringsforslag for bygningen ifølge lovens § 75. Tilskud kan ikke  

 udbetales, med mindre benyttelsesforbudet er ophævet.
 Stk. 4.  Der kan ikke gives tilskud til bygninger, der  

 påregnes nedrevet inden for en kortere årrække.
Tilskudsberettigede arbejder § 5.  Tilskuddet gives til installation af  

 centralvarme i bygningen inklusive installationer til fremføring af varmt  

 brugsvand, men eksklusive det dertil hørende opvarmningsanlæg.
Som  

 tilskudsberettigede arbejder regnes endvidere automatik til begrænsning af  

 energiforbruget.
 Stk. 2.  Hvis særlige fredningsmæssige eller  

 bygningstekniske forhold gør det praktisk umuligt at installere  

 centralvarmeanlæg i bygningen, gives tilskuddet til følgende  

 foranstaltninger:
 Stk. 3.  I bygninger som nævnt i stk. 2 kan der tillige  

 gives tilskud til installation af bygas- opvarmningsanlæg med tilhørende  

 rørføring, hvis der er mulighed for bygasforsyning i pågældende område.  

 Bestemmelserne i § 2 og § 16, stk. 2, om tilslutning til forsyningsnettet  

 finder tilsvarende anvendelse ved tilslutningen til bygasnettet med de  

 ændringer, der følger af forholdene.
§ 6.  Tilskud ydes til pågældende installationsarbejde  

 med materialer og ledsagende nødvendige følgearbejder samt til teknisk  

 rådgivning og bistand i forbindelse med arbejdets gennemførelse.
Tilskud ydes  

 ikke alene til indkøb af materialer.
Stk. 2.  Tilskudsberettigede arbejder og udførelser skal  

 være i overensstemmelse med gældende forskrifter og standarder.  

 Tilskudsberettigede centralvarmeanlæg skal udføres som almindeligt anerkendt  

 installation, f.eks. et væskebårent radiatorsystem, et gulvvarmeanlæg eller  

 et luftopvarmet system med fordeling til de enkelte rum.
Anlægget skal  

 forsynes med radiatortermostatventiler eller andet tilsvarende  

 reguleringsudstyr.
 Stk. 3.  Tilskud er betinget af, at det tilhørende  

 opvarmningsanlæg er indrettet til opvarmning af brugsvand.
Stk. 4.  Elsparefonden kan træffe bestemmelse om, at  

 tilskud er betinget af, at centralvarmeanlægget og det tilhørende  

 opvarmningsanlæg eller de i § 5, stk. 2 og 3, nævnte installationer og  

 materialer opfylder nærmere angivne krav til energieffektivitet, holdbarhed  

 og nedsat miljøbelastning.
Elsparefonden offentliggør de nævnte bestemmelser.
Stk. 5.  Hvis der skal udarbejdes en energimærkning for  

 pågældende bygning ifølge lov om fremme af energi- og vandbesparelser i  

 bygninger, er tilskud betinget af, at der er blevet udarbejdet en gyldig  

 energimærkning.
Elsparefonden kan bestemme, at tilskud i andre, nærmere  

 angivne tilfælde er betinget af, at der bliver udarbejdet en energimærkning  

 af bygningen.
 Stk. 6.  Der kan ikke ydes tilskud til:
 § 7.  Tilskud er betinget af, at arbejdet udføres af  

 en virksomhed, som er registreret efter momsloven, og som driver bygge- og  

 anlægsvirksomhed.
Stk. 2.  Tilskud er endvidere betinget af, at det  

 tilskudsberettigede arbejde ikke er påbegyndt, før der meddeles tilsagn om  

 tilskud.
Omstilling af en elopvarmet bygning anses for påbegyndt, når  

 installationen af centralvarmeanlægget påbegyndes fysisk i bygningen.  

 Kontrahering, indkøb af materialer, installation af opvarmningsanlæg samt  

 tilslutning til forsyningsnettet anses ikke for påbegyndelse.
 Fordeling af tilskudsmidler,  

 tilskudsstørrelser m.v.
§ 8.  Elsparefonden afsætter årligt tilskudsmidler til  

 at omstille elopvarmede bygninger i nærmere bestemte prioriterede områder,  

 som er geografisk afgrænsede.
Elsparefonden udvælger et prioriteret område ud  

 fra en vurdering af, hvorvidt det vil medføre særlig væsentlige miljøfordele  

 at omstille elopvarmede bygninger i området til kollektiv varmeforsyning, og  

 hvorvidt det vil være økonomisk fordelagtigt at foretage en samlet omstilling  

 af bygningerne.
 Stk. 2.  Elsparefonden udpeger en koordinator for hvert  

 område, som skal gennemføre en kampagne for omstillingen af elopvarmede  

 bygninger i en nærmere fastsat periode med samlet behandling af  

 tilskudsansøgninger, fordelagtige priser for installationsarbejder m.v., jf.  

 § 12.
 Stk. 3.  Inden Elsparefonden udbyder opgaven som  

 koordinator, indhenter fonden oplysninger fra pågældende forsyningsvirksomhed  

 om dens bidrag til omstillingen, jf. bestemmelserne i § 3, og om  

 tilslutningsvilkår og tekniske vilkår for forsyning af forbrugerne.
§ 9.  Elsparefonden afsætter endvidere årligt  

 tilskudsmidler til omstilling af elopvarmede bygninger uden for de i § 8  

 nævnte prioriterede områder.
Elsparefonden kan træffe beslutning om fordeling  

 af disse tilskudsmidler mellem større geografiske områder.
 Stk. 2.  Elsparefonden kan dog bestemme, at der ikke  

 gives tilskud efter stk. 1 i et nærmere bestemt område, hvis fonden inden for  

 en periode af højst 3 år forventer at udvælge dette område som prioriteret  

 område efter bestemmelserne i § 8.
Stk. 3.  I de i stk. 1 nævnte områder udpeger  

 Elsparefonden en koordinator, som behandler ansøgninger om tilskud fra de  

 enkelte bygningsejere.
Elsparefonden kan tillige træffe bestemmelse om, at  

 der i nærmere angivet omfang skal tilvejebringes fordelagtige standardpriser  

 for installationsarbejder.
 Stk. 4.  Pågældende forsyningsvirksomhed indsender  

 oplysninger om dens bidrag til omstillingen, jf. bestemmelserne i § 3, i  

 forbindelse med den enkelte bygningsejers ansøgning om tilsagn om tilskud.  

 Elsparefonden kan dog anmode forsyningsvirksomhederne om at indsende  

 oplysninger om bidrag til bygninger i deres forsyningsområde i en nærmere  

 angivet periode.
§ 10.  Elsparefonden fastsætter størrelsen af tilskud  

 til omstilling af elopvarmede bygninger og til de i § 5, stk. 2 og 3, nævnte  

 foranstaltninger.
Tilskud kan fastsættes for hvert af de i §§ 8 og 9 nævnte  

 områder.
Tilskud fastsættes inden udpegningen af koordinatoren.
 Stk. 2.  Tilskud fastsættes på grundlag af en vurdering  

 af miljømæssige, samfundsøkonomiske og brugerøkonomiske  

 hensyn.Tilskudsstørrelser for de enkelte kategorier af bygninger og arbejder  

 fastsættes ud fra objektive og gennemsigtige kriterier.
 Stk. 3.  Tilskud kan ikke overstige 75 % af de godkendte  

 tilskudsberettigede omkostninger incl. moms.
 Stk. 4.  Elsparefonden fastsætter tillige kriterier for  

 beregningen af tilskud samt frister for indgivelse af ansøgning om tilsagn om  

 tilskud.
 Stk. 5.  Elsparefonden offentliggør oplysninger om  

 tilskudsstørrelser, retningslinier for beregning af tilskud, frister for  

 ansøgninger om tilskud samt oplysning om, hvortil ansøgninger indsendes.
§ 11.  Elsparefonden fastsætter en årlig tilsagnsramme  

 for tilskudsgivningen i hvert af de i §§ 8 og 9 nævnte områder.
Hvis  

 Elsparefonden finder, at tilsagnsrammen for et område i et år ikke udnyttes i  

 rimeligt omfang, kan Elsparefonden træffe bestemmelse om overførsel af midler  

 til tilsagnsrammen i samme år for et andet område.
 Stk. 2.  Ansøgninger, der af bevillingsmæssige årsager  

 ikke kan imødekommes i det enkelte finansår, tildeles plads på systemets  

 venteliste i den rækkefølge, hvori de indgår.
Stk. 3.  Ansøgninger om tilskud til de i § 5, stk. 2 og  

 3, nævnte foranstaltninger indsendes i forbindelse med ansøgninger om tilskud  

 til omstilling af elopvarmede bygninger i pågældende område.
Tilsagn gives  

 inden for de tilsagnsrammer, der er fastsat for området.
Stk. 4.  Elsparefonden kan indgå rammeaftaler med  

 leverandører, installatører og andre om standardpriser for leverancer,  

 arbejder og tjenesteydelser i forbindelse med omstillingen af elopvarmede  

 bygninger.
Koordinatoren og installatører, der udfører tilskudsberettigede  

 arbejder, skal have adgang til at kunne benytte de indgåede aftaler.
§ 12.  Koordinatoren skal behandle ansøgninger om  

 tilsagn og udbetaling af tilskud og yde information og vejledning til  

 tilskudsmodtagere efter fondens nærmere bestemmelse.
Fonden kan endvidere  

 bestemme, at koordinatoren skal bistå ansøgerne med udarbejdelse af  

 ansøgninger.
Stk. 2.  I prioriterede områder indgår koordinatoren  

 endvidere efter Elsparefondens nærmere bestemmelse rammeaftaler med  

 installatører og andre virksomheder om standardpriser for nærmere angivne  

 tilskudsberettigede arbejder.
Tilskudsmodtagerne skal have adgang til at  

 kunne benytte de indgåede aftaler.
 Stk. 3.  I andre områder, jf. § 9, kan Elsparefonden  

 beslutte, at koordinatoren skal indgå aftaler som nævnt i stk. 2.
 Stk. 4.  I prioriterede områder kan Elsparefonden  

 beslutte, at koordinatoren skal tilbyde tilskudsmodtagerne at udbyde  

 tilskudsberettigede arbejder samlet på disses vegne og kontrahere med  

 installatører m.v. om arbejdets udførelse.
 Stk. 5.  Elsparefonden kan dog beslutte, at fonden helt  

 eller delvis selv udfører de ovennævnte opgaver, herunder de opgaver, som  

 påhviler koordinatoren ifølge §§ 16-19.
§ 13.  Elsparefonden udbyder koordinatorens opgaver,  

 jf. § 12, mellem forsyningsvirksomheder og andre virksomheder, organisationer  

 m.v. efter gældende regler om udbud af offentlige tjenesteydelser.
En  

 forsyningsvirksomhed, der har indsendt en anmeldelse om bidrag efter  

 bestemmelserne i § 3, kan deltage i et udbud på lige fod med andre.
 Stk. 2.  Elsparefonden kan udbyde koordinatorens opgaver  

 samlet eller fordelt i flere entrepriser efter fondens nærmere bestemmelse.
 Stk. 3.  I udbuddet skal Elsparefonden udbede sig  

 fornødne oplysninger fra tilbudsgiverne med henblik på, at fonden kan vurdere  

 tilbuddene efter bestemmelserne i stk. 3. Fonden skal herunder udbede sig  

 oplysninger om, hvilke rammeaftaler tilbudsgiveren kan stille til rådighed,  

 jf. § 12, stk. 2.
Stk. 4.  Elsparefonden antager det økonomisk mest  

 fordelagtige tilbud.
Ved vurderingen af tilbuddene skal fonden tage hensyn  

 til miljømæssige og samfundsøkonomiske forhold med henblik på at opnå størst  

 mulig miljømæssig virkning af tilskudsmidlerne.
Endvidere skal der tages  

 hensyn til en effektiv anvendelse af tilskudsmidlerne, den tekniske kvalitet  

 af tilbuddene og deres brugerøkonomiske konsekvenser.
Elsparefonden kan  

 forkaste et udbud, hvis de modtagne tilbud ikke findes fordelagtige.
 § 14.  Aftalen mellem Elsparefonden og koordinatoren  

 om gennemførelsen af de udbudte opgaver indgås for en nærmere angivet  

 periode, men med forbehold for aftalens ophør i efterfølgende finansår.
 Stk. 2.  Aftalen skal indeholde:
 Stk. 3.  Elsparefonden underretter koordinatoren om  

 tilskudsstørrelser og -kriterier og andre forhold, som koordinatoren skal  

 iagttage.
 § 15.  Koordinatoren skal aflægge regnskab til  

 Elsparefonden for anviste udbetalinger af tilskud, ledsaget af fornøden  

 dokumentation for, at betingelserne for udbetalingen er opfyldt.
Stk. 2.  Koordinatoren skal ved udførelsen af sine  

 opgaver handle uafhængigt af andre økonomiske interesser.
Koordinatoren skal  

 ved regnskabsaflæggelsen gøre rede for eventuelle muligheder for sammenstød  

 med andre økonomiske interesser.
 Stk. 3.  Koordinatoren skal efter anmodning meddele  

 Elsparefonden alle sådanne oplysninger, som er nødvendige for fondens tilsyn  

 med udførelsen af opgaverne.
 Stk. 4.  Bestemmelserne om udbud af offentlige arbejder  

 finder anvendelse ved udbud af tilskudsberettigede arbejder.
 Stk. 5.  Elsparefonden kan fastsætte nærmere regler om  

 udførelsen af koordinatorens opgaver ifølge ovenstående bestemmelser.
Ansøgning om tilsagn om tilskud § 16.  Bygningsejeren indsender ansøgning om tilsagn  

 om tilskud til koordinatoren.
Ansøgning om tilskud til bygninger, der er  

 opdelt i ejerlejligheder, indsendes samlet af ejerforeningen.
Ansøgningen  

 skal udfærdiges på særlige skemaer, der rekvireres hos koordinatoren.
 Stk. 2.  Ansøgningen om tilsagn skal vedlægges:
 Stk. 3.  På bygningsejerens anmodning indsender  

 pågældende forsyningsvirksomhed en meddelelse til Elsparefonden om bidrag til  

 omstillingen, jf. bestemmelserne i § 3, med mindre forsyningsvirksomheden  

 allerede har givet meddelelse til Elsparefonden.
 § 17.  På grundlag af ansøgningen kan koordinatoren  

 meddele skriftligt tilsagn om tilskud på Elsparefondens vegne.  

 Tilsagnsbeløbet kan ikke forhøjes.
 Stk. 2.  Oplysninger i BBR om bygninger, arealer,  

 anvendelse og opvarmningsform samt oplysninger i energimærkning og energiplan  

 om bygningens energimæssige forhold lægges til grund ved fastsættelsen af  

 tilskud.
Udbetaling af tilskud § 18.  Bygningsejeren indsender ansøgning om  

 udbetaling af tilskud til koordinatoren.
Ansøgningen skal udfærdiges på et  

 særligt skema, som fremsendes til ansøgeren sammen med meddelelsen af tilsagn  

 om tilskud.
 Stk. 2.  Koordinatoren behandler ansøgningen om  

 udbetaling og anviser godkendte tilskud til udbetaling fra Elsparefonden.
 Stk. 3.  Ansøgningen skal vedlægges følgende  

 oplysninger:
 § 19.  Tilskuddet kan kun udbetales, hvis arbejdet er  

 afsluttet inden for den i tilsagnet fastsatte frist, og ansøgningen om  

 udbetaling er indsendt senest 6 måneder efter denne frist, samt hvis de  

 ovenfor anførte betingelser i øvrigt er opfyldt.
 Stk. 2.  Koordinatoren kan meddele fristforlængelse,  

 hvis der foreligger særlige grunde, og begrundet ansøgning om  

 fristforlængelse er indsendt inden fristens udløb.
Stk. 3.  Tilskuddet kan kun udbetales til  

 tilsagnsmodtageren.
Efter tilsagnsmodtagerens begæring kan koordinatoren dog  

 overføre et meddelt tilsagn om tilskud til et penge- eller  

 realkreditinstitut, som yder lån til finansiering af anlægget.
Forskellige bestemmelser, ikrafttræden § 20.  Elsparefonden kan træffe afgørelse om, at  

 tilsagn om tilskud bortfalder, hvis ansøgeren har afgivet urigtige eller  

 vildledende oplysninger eller fortiet oplysninger af betydning for  

 ansøgningen, eller hvis betingelserne for at yde tilsagn ikke længere er til  

 stede.
Hvis tilskuddet er udbetalt, kan det kræves tilbagebetalt.
 Stk. 2.  Når koordinatoren under varetagelsen af sine  

 opgaver bliver opmærksom på forhold, som omhandlet i stk. 1, skal  

 koordinatoren forelægge sagen til afgørelse for Elsparefonden.
 § 21.  Elsparefondens afgørelser efter denne  

 bekendtgørelse kan ikke indbringes for anden administrativ myndighed, jf. dog  

 stk. 3.
 Stk. 2.  Koordinatorens afgørelser om tilsagn om tilskud  

 og om udbetaling af tilskud kan indbringes for Elsparefonden.
 Stk. 3.  Elsparefondens og koordinatorens afgørelser om  

 udbud kan påklages efter gældende bestemmelser om klager over udbud af  

 offentlige arbejder og ydelser.
§ 22.  Ifølge § 8, stk. 1, i lov om Elsparefonden  

 straffes den, der giver urigtige oplysninger i forbindelse med ansøgning om  

 tilsagn eller om udbetaling af tilskud, med bøde eller hæfte, med mindre  

 højere straf er forskyldt efter anden lovgivning.
Der kan ifølge denne  

 bestemmelses stk. 2 pålægges selskaber m.v. (juridiske personer) strafansvar  

 efter reglerne i straffelovens 5. kapitel.
 § 23.  Bekendtgørelsen træder i kraft den 15. juli  

 1997.
