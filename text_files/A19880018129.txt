 Herved bekendtgøres lov nr. 213 af 8. juni 1966 om  

 translatører og tolke med de ændringer, der følger af lov nr. 851 af 23.  

 december 1987.
Beskikkelse som translatør og tolk § 1.  Translatører og tolke beskikkes af Erhvervs- og  

 Selskabsstyrelsen.
Stk. 2.  Ret til at få beskikkelse som translatør og  

 tolk har enhver person, der Stk. 3.  Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.
Endvidere kan beskikkelse  

 nægtes, såfremt den pågældende i stilling eller erhverv har udvist en sådan  

 adfærd, at der er grund til at antage, at han ikke vil drive virksomhed som  

 translatør og tolk på forsvarlig måde.
 Stk. 4.  Erhvervs- og Selskabsstyrelsen kan undtage fra  

 betingelsen i stk. 2, nr. 1. I så fald kan beskikkelsen begrænses og  

 betinges.
 § 2.  For beskikkelse som translatør og tolk betales  

 en af Erhvervs- og Selskabsstyrelsen fastsat afgift.
 Stk. 2.  Forinden beskikkelsen udleveres, skal den  

 pågældende underskrive en højtidelig forsikring om, at han med omhu og  

 nøjagtighed vil udføre de hverv, der betros ham, og samvittighedsfuldt  

 opfylde sine pligter som translatør og tolk.
§ 3.  Erhvervs- og Selskabsstyrelsen fastsætter de  

 nærmere bestemmelser om den i § 1, stk. 2, nr. 5, omhandlede eksamen,  

 herunder betingelserne for at indstille sig til eksamen, eksamenskravene,  

 eksamens afholdelse, bedømmelsen m.v.
I andre sprog end engelsk, fransk,  

 spansk og tysk kan Erhvervs- og Selskabsstyrelsen lade eksamen aflægge for  

 særlige, med henblik herpå nedsatte udvalg.
Er det ikke muligt at nedsætte et  

 sådant udvalg, kan Erhvervs- og Selskabsstyrelsen i stedet forlange, at  

 vedkommende på anden måde godtgør sine kundskaber såvel i dansk som i  

 vedkommende fremmede sprog.
 Stk. 2.  Til bistand for Erhvervs- og Selskabsstyrelsen  

 ved administrationen af loven, herunder af bestemmelserne i henhold til stk.  

 1, nedsætter Erhvervs- og Selskabsstyrelsen en kommission  

 (Translatørkommissionen).
§ 4.  Beskikkelse som translatør og tolk bortfalder,  

 når vedkommende dør.
Det samme gælder, hvis han ophører med at opfylde  

 betingelserne i § 1, stk. 2, nr. 1, 2 og 4, medmindre Erhvervs- og  

 Selskabsstyrelsen tillader, at beskikkelsen opretholdes.
 Stk. 2.  Er en beskikkelse som translatør og tolk  

 bortfaldet efter stk. 1 eller frakendt efter borgerlig straffelovs § 79, skal  

 den straks tilbageleveres Erhvervs- og Selskabsstyrelsen.
 Stk. 3.  Ophører grunden til en beskikkelses bortfald at  

 bestå, eller udløber eller ophæves frakendelsen af en beskikkelse, skal  

 beskikkelsen efter begæring og uden betaling af afgift på ny sættes i kraft  

 og udleveres den pågældende.
Translatørers rettigheder og pligter § 5.  Kun personer, der har beskikkelse som translatør  

 og tolk, må benytte betegnelsen »translatør«.
Andre må heller ikke  

 benytte danske eller udenlandske betegnelser, der er egnet til forveksling  

 hermed.
 § 6.  Translatører og tolke skal udføre de dem  

 betroede hverv med omhu og nøjagtighed og med den hurtighed, som hvervets  

 beskaffenhed tillader.
 Stk. 2.  Før et kontorsted etableres, skal der indgives  

 anmeldelse herom til Erhvervs- og Selskabsstyrelsen.
 § 7.  Erhvervs- og Selskabsstyrelsen kan fastsætte  

 nærmere regler for translatørers og tolkes virksomhed og herunder bestemme,  

 at visse erhverv og stillinger ikke kan forenes med hvervet som translatør og  

 tolk.
 § 7 a.  Industriministeren kan fastsætte regler om  

 klageadgangen for afgørelser, der træffes af Erhvervs- og Selskabsstyrelsen  

 og af Translatørkommissionen, herunder at afgørelserne ikke kan indbringes  

 for højere administrativ myndighed.
 Straffe- og ikrafttrædelsesbestemmelser  

 m.v.
 § 8.  Overtrædelse af bestemmelserne i § 4, stk. 2, §  

 5 og § 6 straffes med bøde, medmindre strengere straf er forskyldt efter den  

 øvrige lovgivning.
 Stk. 2.  I forskrifter, der gives af Erhvervs- og  

 Selskabsstyrelsen i medfør af loven, kan der fastsættes straf af bøde for  

 overtrædelse af bestemmelser i forskrifterne.
 Stk. 3.  Borgerlig straffelovs §§ 144, 150-152 og  

 154-157 finder tilsvarende anvendelse på translatører og tolke.
 § 9.  Denne lov træder i kraft den 1. januar 1967.
 Stk. 2.  Samtidig ophæves §§ 74-77 i næringslov nr. 138  

 af 28. april 1931.
§ 10.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som  

 landsdelens særlige forhold tilsiger.
Lov nr. 851 af 23. december 1987  

 indeholder følgende ikrafttrædelsesbestemmelse:
 Loven træder i kraft den 1. januar 1988.
