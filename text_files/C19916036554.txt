 Konkurrencerådet besluttede, som meddelt tidligere, på sit møde den 9. maj  

 1990, at tilladelsen til at foreningens medlemmer kan håndhæve bindende  

 bruttopriser ikke kan fortsætte under konkurrenceloven, idet tilladelsen dog  

 blev forlænget til den 1. januar 1991.
 Rådets afgørelse blev indbragt for ankenævnet, og da klagesagen trak ud  

 blev dispensationen forlænget til den 1. juli 1991, jf. rådets brev af 9.  

 november 1990.
 Ankenævnet har ved kendelse af 19. juni 1991 stadfæstet rådets afgørelse.  

 Som meddelt i forbindelse med ankesagen er rådet imidlertid parat til at tage  

 hensyn til de administrative problemer, dispensationens bortfald kan medføre  

 for gennemførelse af ændrede regler for tobaksbeskatningen.
 Under henvisning hertil skal man herved meddele, at tilladelsen, i henhold  

 til konkurrencelovens § 14, stk. 1, til at foreningens medlemmer kan håndhæve  

 bindende bruttopriser forlænges til den 1. januar 1992 fra hvilket tidspunkt  

 den bortfalder.
