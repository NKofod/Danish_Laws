Den 8. juli 1987 undertegnedes i København en aftale mellem Danmark og  

 Ghana om et dansk statslån på 100 millioner kroner til Ghana.
Lånet blev  

 samtidig konverteret til en bunden gave med samme administrative betingelser  

 som lånet.
Konverteringen skete på basis af folketingsdebatten den 21. maj  

 1987 om samarbejdet med udviklingslandene, hvorefter Danmark vil yde bundne  

 gaver til lande med et bruttonationalprodukt under 400 USdollars pr.  

 indbygger (Ghanas er på 390 USdollars).
 Ifølge aftalen, som trådte i kraft på datoen for undertegnelsen, vil  

 beløbet blive anvendt til finansiering af dansk udstyr til bygning af  

 korntørringsanlæg, et kraftværk samt til renovering af et mejeri og kølehuse,  

 som tidligere er blevet finansieret fra dansk side.
