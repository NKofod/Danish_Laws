Opbygning og varighed Uddannelsens mål Lærlingen skal i læretiden opnå erhvervskompetence som  

 autoelektromekaniker i overensstemmelse med nedenstående uddannelsesregler og  

 den for teknisk skole fastsatte kursusplan.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen på virksomheden tilrettelægges således, at lærlingen  

 beskæftiges ved og opnår praktiske færdigheder i de faglige  

 arbejdsdiscipliner, der er gennemgået under det/de forudgående skoleophold.
 Vejledning til brug ved uddannelsens tilrettelægning fås hos  

 Metalindustriens lærlingeudvalg.
Teknisk skole Den faglige del af undervisningen på teknisk skole omfatter praktik og  

 teori med hovedvægt på uddannelse i brug af håndværktøj, måleinstrumenter og  

 andet værkstedsudstyr samt reparationsteknik og systematisk fejlfinding.
 Pensum er opdelt således:
 Trin 1 (forskole) - varighed 11 uger.
 Skruestiksarbejde, boring og rivning, blød- og hårdlodning, gassvejsning  

 og CO2-svejsning, tyndpladearbejde, kravning af rør samt øvelser i  

 demontering og montering.
 Trin 2 - varighed 6 uger.
 Batterier, starteranlæg for personvogne samt jævnstrømsdynamoanlæg for  

 person- og lastvogne.
 Trin 3 - varighed 6 uger.
 Vekselstrømsgeneratoranlæg for personvogne, hovedlysanlæg, viskeranlæg,  

 vaskeranlæg samt el-varmeruder.
 Trin 4 - varighed 6 uger.
 Tændingsanlæg, kontrol- og tegngivningsudstyr, radioanlæg samt orientering  

 om forbrændingsmotorer, specielt benzinanlæg.
 Trin 5 - varighed 6 uger.
 Starteranlæg og vekselstrømsgeneratoranlæg for lastvogne og busser,  

 magnet- og halvledertændingsanlæg, manøvreudstyr, ekstraudstyr samt  

 orientering om forbrændingsmotorer specielt dieselanlæg.
 Trin 6 - varighed 2 uger.
Repetition afsluttet med en faglig prøve i henhold til lærlingelovens § 15 Undervisningen på teknisk skole omfatter endvidere arbejderbeskyttelse og  

 sikkerhed på arbejdspladsen samt undervisning i almene fag.
Uddannelsesregler Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
 Uddannelsen skal omfatte eftersyn, fejlfinding, reparation, justering og  

 kontrol af autoelektriske anlæg på personvogne, lastvogne og busser i henhold  

 til fabrikkernes forskrifter og de til enhver tid i lovgivningen fastsatte  

 forskrifter.
 Følgende arbejdsområder skal indgå i uddannelsen.
- akkumulatorer - starteranlæg med tilhørende starter, indrykningssystem og styrekreds - jævnstrømsladeanlæg med tilhørende dynamo, regulator og kontrolkreds - vekselstrømsladeanlæg med tilhørende generator, regulator og konrolkreds - batteritændingsanlæg - lysanlæg, herunder montering af ekstralygter - ledningsanlæg og strømforbrugere i øvrigt, herunder viskeranlæg,  

 vaskeranlæg, horn, afviserblink, varme- og defrosteranlæg,  

 forvarmningssystemer og instrumenter.
 Ønskeligt supplement til virksomhedsuddannelsen.
- tændingsanlæg med halvledere - el-styringsanlæg for transmissioner - motorvarmere - viklearbejde - indsprøjtning. og karbureringssystemer - montering af radiomodtager/båndoptager, herunder antenner.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
Førerbevis Lærlingen skal inden udlæringen have førerbevis til personmotorvogn under  

 3500 kg, og læremesteren betaler udgifterne hertil, herunder for indtil 10  

 timers køreundervisning hos en af ham godkendt kørelærer.
 Lærlingerådet, den 13. august 1976.
 P.F.V.
