(Til alle frie grundskoler) Hermed fremsendes Undervisningsministeriets endelige cirkulære af 4. marts  

 1992 om lokallønsordningen for de frie grundskoler.
Cirkulæret erstatter  

 ministeriets foreløbige cirkulære af 24. januar 1992 om lokal lønpulje ved de  

 frie grundskoler.
 Det er nu fastsat, at alle skoler - uanset tilhørsforhold - sender  

 forhandlingsresultatet og den endelige opgørelse over forbrugte puljemidler  

 til Vikarkassen for friskoler, private grundskoler m.v.
Ændringerne i forhold til det foreløbige cirkulære af 24. januar 1992 er  

 markeret med streg i margenen.
Ud for hver overskrift er anført henvisninger  

 til de relevante bestemmelser i cirkulæret.
 Cirkulæret udsendes, da aftalen mellem Finansministeriet og Lærernes  

 Centralorganisation af 4. december 1987 om kommunens folkeskolepulje er  

 ændret ved aftale af 28. juni 1991.
Puljens størrelse (§ 3, stk. 1) Meddelelse om skolens pulje for overenskomståret 1. april 1991 - 31. marts  

 1992 er udsendt som bilag til cirkulæret af 24. januar 1992.
 Skolens pulje beregnes for begge årene i overenskomstperioden 1. april  

 1991 - 31. marts 1993 som skolens andel af den samlede pulje i forhold til  

 skolens normerede løntimetal pr. 1. september 1991, således som dette  

 anvendes ved beregningen af rammetilskuddet for perioden 1. august 1991 til  

 31. december 1991.
 Fra og med overenskomståret 1991-92 indgår tilskud til skolens pulje i  

 det generelle driftstilskud (tilskud for perioden 1. april 1991 til 31.  

 december 1991 indgår i rammetilskuddet for perioden 1. august 1991 til 31.  

 december 1991).
 Der udbetales således ikke længere et særskilt beløb til dette formål.
 Den samlede pulje til de frie grundskoler udgør i overenskomståret 1.  

 april 1991 - 31. marts 1992 4.082.000 mio. kr. (niveau 1. april 1991) og for  

 overenskomståret 1. april 1992 - 31. marts 1993 5.541.000 mio. kr. (niveau 1.  

 april 1991) incl. særlig feriegodtgørelse.
 Umiddelbart efter 1. april 1992 vil Undervisningsministeriet meddele  

 puljens størrelse for overenskomståret 1. april 1992 - 31. marts 1993 opgjort  

 i niveau 1. april 1992.
Hvad kan puljen anvendes til ? (§ 4) Ordningens hovedprincip er, at der kan gives engangsvederlag, personlige  

 omklassificeringer og varige personlige tillæg.
 Puljen kan således anvendes i forbindelse med fx rekruttering og  

 fastholdelse samt til betaling for særlig indsats efter objektive kriterier.
 Opgaver, som vederlægges efter andre regler fx i Undervisningsministeriets  

 cirkulære af 11. december 1989 om indgåelse af lokalaftale ved frie  

 grundskoler om vederlag for særlige arbejdsopgaver (tilsyn m.v.), skal ikke  

 betales med midler fra denne pulje.
 Puljen kan ligeledes anvendes til individuelle lønforbedringer.
 Det indskærpes, at den tidligere meddelte puljestørrelse skal anvendes til  

 formålet, jf. cirkulærets § 1, stk. 1. Undladelse af at anvende puljen hertil  

 indebærer, at skolen skal tilbagebetale puljen til Vikarkassen.
Aftaleindgåelse (§ 1) Aftale indgås mellem skolens styrelse og repræsentanten for Frie  

 Grundskolers Lærerforening (FGL).
 Hvis der på en skole ikke er valgt en repræsentant for FGL, forhandler en  

 eller flere repræsentanter for skolens lærere eller lærerne i fællesskab med  

 skolens styrelse.
 Forhandlingsresultatet sendes til Vikarkassen og skal tiltrædes af  

 Vikarkassen og FGL i fællesskab, før en lokal aftale anses for at være  

 indgået.
Forhøjelse eller nedsættelse af puljen (§§ 6 og 7) Parterne har mulighed for at aftale, at en del af puljen overføres til  

 skolens vederlagspulje, jf. cirkulæret herom.
Beløb, der overføres, må højst  

 udgøre halvdelen af denne pulje.
Det er også muligt at forhøje denne pulje ved at overføre midler fra  

 skolens vederlagspulje.
Dette sker ligeledes ved aftale mellem skolens  

 styrelse og repræsentanten for Frie Grundskolers Lærerforening.
Hvilke typer lønforbedringer ? (§ 4) Puljen kan anvendes til engangsvederlag eller til personlige tillæg.  

 Personlige tillæg kan aftales ydet for en periode (fx et antal år) eller så  

 længe, den pågældende person er ansat i den stilling/varetager den funktion,  

 som tillægget er knyttet til.
Der er endvidere mulighed for personlige  

 omklassificeringer, såfremt stillingsindehaveren er aflønnet i lønrammer over  

 lærerlønrammeforløbet, for tiden stillinger i lønramme 25 og derover.  

 Personlige omklassificeringer bortfalder ved ledighed i stillingen.
Hvor store lønforbedringer ? (§ 4) Der er ikke nogen maksimums- eller minimumsgrænse for størrelse af den  

 enkelte individuelle lønforbedring.
 Engangsvederlag og særlige tillæg ydet af puljen indgår i den årsløn, som  

 den sædvanlige feriegodtgørelse beregnes efter.
Lønforbedringer og overtidssatser (§ 4) Lønforbedringer, der ydes som personlige tillæg, indgår i  

 beregningsgrundlaget ved beregningen af overtimebetaling.
 Lønforbedringer, der ydes som engangsvederlag, indgår ikke i  

 beregningsgrundlaget ved beregningen af overtimebetaling.
Opgørelse af puljen (§ 8) Skolen skal føre regnskab med forbruget af skolens pulje og hvert år sende  

 en opgørelse over forbruget af den pulje, der er meddelt af  

 Undervisningsministeriet for det pågældende overenskomstår til Vikarkassen.  

 Opgørelsen skal være underskrevet af både skolens styrelse og repræsentanten  

 for FGL eller de(n) repræsentant(er), som lærerne har valgt ved skoler, hvor  

 der ikke er valgt en repræsentant for FGL, jf. § 1, stk. 3, i cirkulæret.
Frist for opgørelse af puljen for overenskomståret 1. april 1991 - 31.  

 marts 1992 (§ 8) Fristen for indsendelse af opgørelse for overenskomståret 1991-92 er nu  

 fastsat til den 15. marts 1992. Skoler, der allerede har indsendt opgørelse  

 over forbrugte puljemidler til Frie Grundskolers Fællesråd, skal ikke  

 foretage sig videre.
Frist for opgørelse af puljen for overenskomståret 1. april 1992 - 31.  

 marts 1993 (§ 8) Fristen for indsendelse af opgørelse for overenskomståret 1992-93 er den  

 15. februar 1993.
Afsluttende bemærkninger Ved tildeling af varige tillæg har skolen ved fordelingen af næste års  

 pulje forlods brugt den andel af den samlede pulje, som de/det varige tillæg  

 udgør.
Vælger skolen helt eller delvis at undlade at bruge den afsatte pulje,  

 skal de ubrugte midler tilbageføres til en central pulje ved, at disse  

 indbetales til Vikarkassen.
Tilbagebetaling for et overenskomstår medfører  

 ikke, at skolens pulje for næste overenskomstår reduceres med det  

 tilbageførte beløb.
Med venlig hilsen Dorthe Brinck kontorfuldmægtig Undervisnings- og Forskningsministeriets cirkulære af 4. marts 1992 Cirkulære om lokal lønpulje ved de frie grundskoler (Til alle frie grundskoler) I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, er der den 28.  

 juni 1991 indgået rammeaftale mellem Finansministeriet og Lærernes  

 Centralorganisation om kommunens folkeskolepulje.
Denne aftale finder  

 tilsvarende anvendelse for ledere, lærere og børnehaveklasseledere ved de  

 frie grundskoler dog med de afvigelser, der følger af forskellene mellem de  

 to skoleformer.
 Undervisningsministeriet fastsætter herefter følgende:
AFTALEINDGÅELSE § 1.  Med henblik på, at den enkelte skole kan yde  

 individuelle lønforbedringer til skolens lærere, afsættes der til hver skole  

 en pulje.
 Stk. 2.  Puljen anvendes ved aftale mellem skolens  

 styrelse og repræsentanten for Frie Grundskolers Lærerforening (FGL).
Stk. 3.  Hvis der på en skole ikke er valgt en  

 repræsentant for FGL, forhandler en eller flere repræsentanter for skolens  

 lærere eller lærerne i fællesskab med skolens styrelse.  

 Forhandlingsresultatet fremsendes til Vikarkassen for friskoler og private  

 grundskoler m.v.
Vikarkassen og FGL i fællesskab tiltræder resultatet som  

 aftale for skolen.
PERSONKREDS § 2.  Ordningen omfatter ledere, lærere og  

 børnehaveklasseledere, i dette cirkulære betegnet lærere, ved frie  

 grundskoler.
SKOLENS PULJE § 3.  Skolen disponerer i overenskomstperioden 1.  

 april 1991 til 31. marts 1993 hvert år inden 15. februar over en pulje til  

 individuelle lønforbedringer.
Puljens størrelse beregnes ud fra skolens  

 normerede løntimetal pr. 1. september 1991. Undervisningsministeriet meddeler  

 skolen puljens størrelse for hvert overenskomstår.
 Stk. 2.  I skolens pulje indgår følgende:
LØNFORBEDRINGSFORMER § 4.  Individuelle lønforbedringer kan ydes i form af:
 Stk. 2.  Engangsvederlag og personlige tillæg, ydet  

 efter dette cirkulære, er ikke-pensionsgivende.
 Stk. 3.  Personlige tillæg, ydet efter dette cirkulære,  

 reguleres som særlige tillæg til tjenestemænd i overensstemmelse med den til  

 enhver tid gældende aftale mellem Finansministeriet og  

 Centralorganisationernes Fællesudvalg om justering af tjenestemandslønninger.
PROCEDURE § 5.  Forslag om anvendelse af puljen kan fremsættes  

 af både skolens styrelse og af repræsentanten for FGL, jf. dog § 1, stk. 3.  

 Forslag fremsættes skriftligt.
 Stk. 2.  Forhandlingen af fremsatte forslag gennemføres  

 snarest muligt og senest 6 uger efter, at de er modtaget af den anden part.
 Stk. 3.  Forslag kan kun gennemføres, hvis der ved  

 aftale er opnået enighed mellem parterne.
ANDEN ANVENDELSE AF PULJEN § 6.  Udover at anvende puljen til individuelle  

 lønforbedringer kan parterne indgå aftale om, at en del af puljen anvendes  

 til vederlag for særlige arbejdsopgaver (tilsyn m.v.), jf. §§ 1-7 i  

 Undervisningsministeriets cirkulære af 11. december 1989 om indgåelse af  

 lokalaftale ved frie grundskoler om vederlag for særlige arbejdsopgaver  

 (tilsyn m.v.), herefter kaldet vederlagscirkulæret.
Stk. 2.  Indgås en sådan aftale, nedsættes puljen med  

 det beløb, som overføres.
Det overførte beløb anvendes efter reglerne i  

 vederlagscirkulæret.
 Stk. 3.  Beløb, som er overført i perioden 1989-91, må  

 sammen med beløb overført efter 1. april 1991 til enhver tid højst udgøre 1/2  

 af den i det pågældende år til rådighed værende pulje, jf. § 3.
 Stk. 4.  Beløb fra den i dette cirkulære beskrevne  

 pulje, der er overført til vederlagspuljen, tilbageføres til puljen, hvis  

 vederlaget bortfalder som beskrevet i vederlagscirkulærets § 12, stk. 3.
FORHØJELSE AF PULJEN § 7.  Hvis skolens styrelse og repræsentanten for FGL,  

 jf. dog § 1, stk. 3, indgår aftale efter reglerne i vederlagscirkulærets §  

 13, stk. 3, om at overføre et antal enheder fra skolens pulje til vederlag  

 for særlige arbejdsopgaver til den i dette cirkulære beskrevne pulje,  

 forhøjes den med det dertil svarende beløb.
 Stk. 2.  Det overførte beløb anvendes efter reglerne i  

 dette cirkulære.
 Stk. 3.  Hvis der på skolen opnås enighed om, at der er  

 behov for flere puljemidler end tildelt, jf. § 3, inklusive eventuelt  

 overførte midler i henhold til stk. 1, kan skolen søge om at få del i  

 eventuelle overskydende midler fra andre skoler i henhold til § 8, stk. 2.
 Stk. 4.  Et eventuelt tildelt beløb i henhold til stk. 3  

 kan kun anvendes til engangsvederlag.
OPGØRELSE AF FORBRUGET § 8.  Skolens styrelse fører regnskab over, hvor stor  

 en del af skolens pulje, der er anvendt.
Stk. 2.  Opgørelse over anvendelsen af skolens pulje for  

 hvert overenskomstår underskrives af skolens styrelse og repræsentanten for  

 FGL, jf. dog § 1, stk. 3. For overenskomståret 1991-92 er fristen for  

 indsendelse af opgørelsen den 15. marts 1992. For overenskomståret 1992-93 er  

 fristen for indsendelse af opgørelsen den 15. februar 1993. Ubrugte  

 puljemidler sendes ligeledes til Vikarkassen.
Vikarkassen kan indhente  

 ansøgninger fra skolerne om tildeling af ubrugte puljemidler.
Vikarkassen og  

 FGL i fællesskab indgår i så fald sammen aftale om fordeling af de herved  

 indkomne puljemidler.
Vikarkassen sender hvert år en samlet opgørelse over  

 forbruget til Undervisningsministeriet.
 Stk. 3.  Ubrugte puljemidler sendes af Vikarkassen til  

 Undervisningsministeriet.
IKRAFTTRÆDEN § 9.  Cirkulæret har virkning for overenskomstperioden  

 1. april 1991 - 31. marts 1993.
 Stk. 2.  Undervisningsministeriets foreløbige cirkulære  

 af 24. januar 1992 om lokal lønpulje ved de frie grundskoler ophæves.
Undervisnings- og Forskningsministeriet,  

 den 4. marts 1992 P. m. v.
 e. b.
