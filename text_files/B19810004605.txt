 I medfør af § 12 i lov nr. 606 af 23. december 1980 om miljøstøtte  

 fastsættes:
 § 1.  Miljøkreditrådet træffer afgørelser i sager om  

 miljøstøtte.
 Stk. 2.  Miljøkreditrådets afgørelser kan ikke  

 indbringes for anden administrativ myndighed.
 Stk. 3.  Miljøkreditrådet afgiver hvert år en  

 redegørelse til miljøministeren om de afgørelser, der er truffet i det  

 forløbne finansår.
 § 2.  Ved formandens forfald på et miljøkreditrådsmøde  

 udpeger rådet af sin midte en mødeleder, der varetager formandens funktioner.
 § 3.  Miljøkreditrådet kan give andre end de i rådet  

 direkte repræsenterede myndigheder og organisationer lejlighed til at  

 fremkomme med synspunkter under rådets behandling af konkrete sager, der  

 vedrører disses interesseområder.
§ 4.  Rådet afholder møde på de af rådet vedtagne  

 faste mødedage.
Formanden kan indkalde til ekstraordinære møder.
 § 5.  Rådet er beslutningsdygtigt, når mindst 6  

 medlemmer (eller suppleanter) er til stede.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens  

 (mødelederens) stemme afgørende.
 § 6.  Rådet kan beslutte, at visse nærmere afgrænsede  

 afgørelser kan træffes af sekretariatet på rådets vegne.
 § 7.  Intet medlem af miljøkreditrådet må deltage i  

 behandlingen af en sag, når der foreligger omstændigheder, som er egnede til  

 at vække tvivl om vedkommendes fuldstændige upartiskhed.
 Stk. 2.  Den, for hvis vedkommende nogen af de i stk. 1  

 nævnte forhold foreligger, skal omgående underrette formanden for  

 miljøkreditrådet herom.
 Stk. 3.  Miljøkreditrådet træffer beslutning om,  

 hvorvidt et medlem kan deltage i rådets forhandlinger og afstemninger om en  

 sag som følge af bestemmelsen i stk. 1. I afgørelsen af disse spørgsmål  

 deltager det pågældende medlem ikke.
 Stk. 4.  Når et medlem har veget sit sæde, kan den for  

 det pågældende medlem udnævnte suppleant indkaldes til deltagelse i  

 behandlingen og afgørelsen af den pågældende sag.
 § 8.  Såfremt sager, der skal behandles af udvalget,  

 ikke er udsendt til medlemmerne senest 1 uge før det pågældende møde, kan  

 behandlingen kun finde sted, såfremt samtlige i mødet deltagende medlemmer  

 samtykker heri.
 § 9.  De af rådet trufne afgørelser indføres i et  

 mødereferat.
Stk. 2.  Et mindretal kan kræve sin afvigende mening  

 optaget i mødereferatet.
I tilfælde af afstemning angives resultatet heraf.
 Stk. 3.  Dagsordener og mødereferater udsendes til  

 samtlige rådets medlemmer og suppleanter.
 § 10.  Denne bekendtgørelse træder i kraft den 1.  

 marts 1981.
 Stk. 2.  Bekendtgørelsen gælder for det miljøkreditråd,  

 der nedsættes af miljøministeren efter § 9 i lov nr. 606 af 23. december  

 1980.
 Stk. 3.  For det miljøkreditråd, der blev nedsat efter §  

 11 i lov nr. 682 af 23. december 1975, og som træffer afgørelse i sager om  

 støtte efter overgangsbestemmelserne i lov nr. 606 af 23. december 1980,  

 gælder bekendtgørelse nr. 292 af 13. maj 1976 dog indtil 1. juli 1981.
