Tilgodehavende udbytte   

 ikke skattefrit for modtagende selskab vedskattefri spaltning Spørgsmål Svar Ad spm. 1: Se styrelsens indstilling og  

 begrundelse.
 Ad spm. 2: Ja.
 Ad spm. 3: Nej.
Beskrivelse af de  

 faktiske forhold A ApS ejes af 5 anpartshavere, således at  

 de hver ejer 20 % af anpartskapitalen.
 A ApS er stiftet i 1997 i forbindelse med  

 en skattefri aktieombytning.
 A ApS ejer hele aktiekapitalen i B A/S,  

 der driver virksomhed med oversættelse, tolkning samt anden  

 kommunikationsvirksomhed  

 i Danmark og i udlandet.
 De 5 anpartshavere er alle ansatte i B  

 A/S.
 Ved skrivelse af 30. marts 2004 har Told-  

 og Skattestyrelsen givet tilladelse til at gennemføre skattefri spaltning af  

 A  

 ApS.
 Spaltningen vil blive gennemført som en  

 fuld spaltning af A ApS, således at hver af de nuværende 5 anpartshaveres  

 nystiftede selskaber modtager nettoværdier pr. spaltningsdatoen svarende 20 %  

 af værdierne i A ApS.
 Den ene af anpartshaverne ønsker at  

 udtræde som anpartshaver i B A/S og ønsker at opstarte egen virksomhed  

 uafhængigt  

 af de øvrige anpartshavere.
 Denne anpartshavers selskab vil således  

 ikke komme til at eje aktier i B A/S, mens de øvrige 4 selskaber hver kommer  

 til at eje 25 % af aktiekapitalen i B A/S.
 Nedenfor er vist den nuværende  

 selskabsstruktur samt strukturen efter den påtænkte spaltning:
Selskabsstruktur før spaltningen Selskabsstruktur efter den  

 ønskede spaltning Spaltningen ønskes gennemført med  

 virkning pr. 1. juli 2003.
 Den 23. oktober 2003 afholdtes der  

 generalforsamling i B A/S, hvor det blev besluttet at udlodde kr. 500.000 i  

 udbytte til A ApS.
 I den fælles regnskabsopstilling for  

 de 5 modtagende selskaber i forbindelse med spaltningen blev det pågældende  

 udbytte angivet som "tilgodehavende udbytte" på kr. 100.000 til  

 hvert  

 af de 5 modtagende selskaber.
 I forbindelse med sagsbehandlingen  

 af anmodningen om tilladelse til skattefri spaltning har Told- og  

 Skattestyrelsen meddelt, at der er risiko for, at det "tilgodehavende  

 udbytte" på kr. 100.000, som modtages af 5 ApS ikke vil være skattefrit  

 udbytte.
 Den 26. februar 2003 sender Told- og  

 Skattestyrelsen en skrivelse til X Kommune og anmoder kommunen om at udtale  

 sig  

 om spørgsmålet.
 X Kommune svarer i skrivelse af 11.  

 marts 2004, at udbyttet vil være skattepligtigt for 5 ApS.
 Skatteyders revisor kommenterer  

 ligeledes skrivelsen af 26. februar 2004 fra Told- og Skattestyrelsen.
 Spørgsmålet er herefter, om  

 udbyttet, der allerede er udloddet som skattefrit udbytte, bliver  

 skattepligtigt,  

 såfremt der efterfølgende gennemføres en spaltning som beskrevet.
 Som følge af uklarheden om det  

 pågældende udbytte er spaltningen endnu ikke vedtaget.
Revisors udlægning af sagens problemstilling B A/S har den 23. oktober 2003 besluttet at  

 udlodde udbytte på kr. 500.000 til sit moderselskab, A ApS.
Den 23. oktober 2003 ejer A ApS  

 samtlige aktier i B A/S og har gjort det i flere år.
Betingelserne, for at A  

 ApS kan modtage udbyttet skattefrit, er således opfyldt.
 I henhold til SEL § 13, stk. 1, nr.  

 2, 2. pkt. er udbytte skattefrit, hvis det udbyttemodtagende selskab,  

 moderselskabet, ejer mindst 20 % af aktiekapitalen i det udbyttegivende  

 selskab, datterselskabet, i en sammenhængende periode på mindst et år, inden  

 for hvilken periode udbytteudlodningstidspunktet skal ligge.
 Told- og Skattestyrelsen har  

 tilkendegivet, at hvis A ApS spaltes med virkning fra 1. juli 2003, er det  

 tvivlsomt, om udbyttet vil være skattefrit for 5 ApS, der efter spaltningen  

 ikke kommer til at eje aktier i B A/S.
 Uanset hvorledes forholdet anskues,  

 er det revisors opfattelse, at der ikke er grundlag for at beskatte 5 ApS som  

 følge af udbytteudlodning den 23. oktober 2003 ved en efterfølgende  

 spaltning.
 Revisor anfører, at  

 problemstillingen kan anskues fra to vinkler:
1.   

 Enten er det forholdene  

  

 før  

  

 spaltningen, der er afgørende 2.   

 Eller det er forholdene  

  

 efter  

  

 spaltningen, der er afgørende.
Ad 1 Såfremt det er forholdene  

  

 før  

  

 spaltningen,  

 der er afgørende, er A ApS utvivlsomt skattefri af det modtagne udbytte.
Der  

 ses hverken i FUL eller SEL grundlag for at antage, at udbytte, der er  

 modtaget  

 som skattefrit udbytte, skulle blive skattepligtigt, fordi der gennemføres en  

 skattefri spaltning.
Ad 2 Hvis det er forholdene  

  

 efter  

  

 spaltningen,  

 der er afgørende, udbetales udbyttet til de 4 selskaber, der ejer aktier i  

 det  

 udbyttebetalende selskab.
Da 5 ApS ikke er aktionær modtager det ikke  

 udbytte.  

 Selskabet modtager det afsatte udbytte som led i den ligelige fordeling af  

 aktiver og passiver ved den skattefri spaltning, hvorfor en beskatning reelt  

 vil være i strid med spaltningen.
Der må tages udgangspunkt i  

 spaltningsplanerne, hvor aktiver/passiver fordeles i åbningsbalancen.  

 Fordelingen af det udloddede udbytte må anses for en fordeling af likvider,  

 der  

 er tilstede i det spaltede selskab, hvilket ikke har nogen skattemæssige  

 konsekvenser for 5 ApS.
Dette skal ses i sammenhæng med at spaltningen  

 gennemføres med tilbagevirkende kraft.
Det er vor opfattelse, at det er  

 forholdene, på det tidspunkt hvor der træffes beslutning om udlodning af  

 udbytte, der er afgørende for, hvorledes udbyttet skal beskattes.
Det gælder  

 uanset efterfølgende dispositioner. 5 ApS eksisterer ikke på tidspunktet,  

 hvor  

 det i B A/S besluttes at udlodde udbytte, ligesom de fire øvrige selskaber  

 ikke  

 eksisterer på det tidspunkt.
Udbyttet er udloddet til B A/S' moderselskab, A  

 ApS, hvor betingelserne for skattefrit udbytte er opfyldt.
 Fra praksis kan henvises til  

 følgende afgørelser:
I TfS  

 2001.710 havde aktionæren i selskabet A den 18. november 1999 gennemført en  

 skattefri aktieombytning, hvor aktierne i A blev indskudt i et  

 holdingselskab.  

 Den 16. juni 2000 udlodder A udbytte til holdingselskabet.
Den 26. oktober  

 2000  

 underskrives spaltningsplan m.v., hvorefter holdingselskabet skal  

 ophørsspaltes  

 med virkning fra 1. maj 2000. Spaltningen vedtages således mere end et år  

 efter  

 aktieombytningen, det vil sige på et tidspunkt, hvor holdingselskabet har  

 ejet  

 aktierne i A i mere end et år.
Det anføres ikke direkte i afgørelsen, men det  

 synes at fremgå, at aktierne i A blev fordelt ligeligt mellem de to nye  

 holdingselskaber.
Ligningsrådet fandt, at successionsprincippet i  

 fusionsskattelovens § 8 skulle medføre, at de modtagende selskaber skulle  

 anses  

 for at have anskaffet aktierne i A på samme tidspunkt som holdingselskabet,  

 hvilket ville sige den 18. november 1999. Dette tidspunkt ansås for afgørende  

 for ejertid i relation til beskatning efter selskabsskattelovens § 13, stk.  

 1,  

 nr. 2, hvorfor spørgsmålet besvaredes bekræftende.
 I LV 2004-1 beskrives afgørelsen som  

 følger under afsnit S.C.1.2.4.4.1:
"SKM2001.319.LR  

 (TfS 2001, 710) fandt Ligningsrådet, at udbytte, som blev deklareret på  

 selskabet  

 A's ordinære generalforsamling til selskabet B, skulle anses for skattefrit  

 datterselskabsudbytte,  

 selv om B var blevet spaltet med regnskabsvirkning før generalforsamlingen i  

 A.  

  

 Derimod kunne udbytte ikke modtages skattefrit i en situation, hvor  

 udbytteudlodningstidspunktet,  

 dvs. vedtagelsen på den ordinære generalforsamling i datterselskabet, ikke lå  

 inden for den periode, hvor det udbyttemodtagende selskab havde ejet  

 datterselskabet i en sammenhængende periode på mindst et år  

  

 (vor  

 fremhævning)." Som det fremgår af den fremhævede  

 tilføjelse i LV, skal det udbyttemodtagende selskab i sig selv opfylde  

 betingelserne for at modtage udbytte skattefrit.
Reglen i FUL § 8 omhandler  

 alene behandlingen af aktiver og passiver i det  

  

 modtagende  

  

 selskab.  

 Afgørelsen i TfS 2001.710 handler om behandlingen af en indkomst i de  

 modtagende selskaber.
De modtagende selskaber er skattefri af udbyttet, når  

 det  

 indskydende selskab er skattefri af udbyttet.
I nærværende tilfælde er  

 betingelserne for skattefrit datterselskabsudbytte, ligesom i TfS 2001.710,  

 opfyldt, hvorfor udbyttet er skattefrit for det spaltede selskab.
Det er  

 forholdene på tidspunktet for en given dispositions gennemførelse (her  

 vedtagelse  

 af udbytte på generalforsamling), der er afgørende for den skattemæssige  

 kvalifikation heraf.
 Det faktum, at det er forholdene på  

 tidspunktet for en given disposition, der er afgørende, illustreres af  

 Ligningsrådets bindende forhåndsbesked under journalnummer 02/00-4286-00058.
Et  

 selskab A erhvervede alle aktier i selskabet B den 1. juli 1999. På  

 generalforsamling i B den 15. november 1999 blev det besluttet at udlodde  

 udbytte til A.
A og B søgte herefter om tilladelse til skattefri fusion,  

 således at B ville være det fortsættende selskab (omvendt lodret fusion).  

 Fusionen skulle gennemføres pr. 1. juli 1999. Der blev givet tilladelse til  

 den  

 skattefri fusion.
Ligningsrådet blev forespurgt, om udbyttet ville være  

 skattefrit, hvis fusionen blev vedtaget i foråret 2000, det vil sige mindre  

 end  

 et år efter, at A erhvervede aktierne i B.
Hvis Ligningsrådet besvarede  

 spørgsmålet benægtende, blev det spurgt, om udbyttet ville være skattefrit,  

 hvis fusionen først blev vedtaget den 30. juni 2000. Ligningsrådet anførte,  

 at  

 hvis fusionen først blev vedtaget den 30. juni 2000, ville udbyttet være  

 skattefrit, idet ejertidskravet i SEL § 13, stk. 1, nr. 2 alene i dette  

 tilfælde  

 ville være opfyldt.
 Det forhold, at der sker succession  

 medfører således ikke, at der skal bortses fra tidligere gennemførte  

 dispositioner, eller at disse skattemæssigt skal behandles, som om de var  

 foretaget af eller med andre skattesubjekter.
 Hvis eksempelvis en far, der har  

 drevet en personlig virksomhed, dør, og sønnen overtager virksomheden efter  

 reglerne om succession, medfører dette selvsagt ikke, at sønnen skal anses  

 for  

 at have erhvervet faderens indkomst, mens faderen levede, selvom sønnen  

 succederer  

 i faderens anskaffelsestidspunkt for virksomhedens aktiver og passiver.
Det udbytte, der udloddes til A ApS  

 den 23. oktober 2003, er således skattefrit - både for A ApS og for de ved  

 spaltningen 5 modtagende selskaber.
Der er ikke hjemmel til beskatning, og en  

 beskatning vil i øvrigt stride mod principperne for skattefri spaltning.
Styrelsens indstilling og begrundelse Der er ved besvarelserne i denne bindende  

 forhåndsbesked ikke taget stilling til, om det selskabsretligt fortsat er  

 muligt, at ophørsspalte A ApS med tilbagevirkende kraft tilbage til 1. juli  

 2003.
 Ad spm. 1:
 Efter selskabsskattelovens (SEL) § 13, stk. 1, nr.  

 2, 2. pkt. medregnes udbytte ikke i det udbyttemodtagende selskabs  

 skattepligtige  

 indkomst, såfremt dette selskab ejer mindst 20 % af aktie- eller  

 anpartskapitalen i det udbyttegivende selskab i en sammenhængende periode på  

 mindst 1 år (forstået som 12 måneder) inden for hvilken periode  

 udbytteudlodningstidspunktet skal ligge.
 Idet A ApS har ejet aktiekapitalen i  

 B A/S i flere år vil en udlodning af 500.000 kr. fra B A/S til A ApS være  

 skattefrit for A ApS på udlodningstidspunktet den 23. oktober 2003 såfremt  

 dette selskab eksisterer  

 selskabsretligt  

 på dette tidspunkt.
 Der må dog ved besvarelsen af dette  

 spørgsmål tages udgangspunkt i at A ApS agter at foretage den spaltning med  

 tilbagevirkende kraft tilbage til 1. juli 2003, som selskabet har modtaget  

 tilladelse til ved Told- og Skattestyrelsens afgørelse af 30. marts 2004.
 Spaltningen betyder, at A ApS  

 således vil have sidste og afsluttende regnskabsperiode fra 1. juli 2002 til  

 30. juni 2003.
 Herefter vil de 5 nystiftede  

 modtagende selskaber, jf. fusionsskattelovens (FUL) § 8, succedere i alle  

 aktiver og passiver, der måtte have tilfaldet A ApS fra og med 1. juli 2003.  

 Disse indtægter og udgifter vil således indgå i de 5 nystiftede (modtagende)  

 selskabers indkomstopgørelser for regnskabsåret 1. juli 2003 til 30. juni  

 2004.
 Det udloddede udbytte pr. 23.  

 oktober 2003 vil således ikke anses for at tilfalde A ApS (der efter  

 spaltningen  

 ikke anses for at eksistere selskabsretligt). Udbyttet vil i stedet for anses  

 for at tilfalde de selskaber, som A ApS er spaltet ud i (i henhold til den  

 regnskabsmæssige fordeling af værdierne i A ApS på spaltningsdatoen til hvert  

 af de modtagende selskaber).
Således som spørgsmål 1 er  

 formuleret, giver det således ikke mening at svare med et ja eller nej, idet  

 A  

 ApS ikke anses for at eksistere selskabsretligt fra og med 1. juli 2003,  

 såfremt spaltningen gennemføres som planlagt.
Der vil således ikke skulle  

 laves  

 indkomstopgørelse og skatteansættelse for A ApS fra og med 1. juli 2003, idet  

 de 5 modtagende selskaber vil succedere i A ApS skattemæssige stilling, jf.  

 FUL  

 § 8.
 Ad spm. 2:
Da successionsprincippet i FUL § 8 betyder, at de  

 modtagende selskaber succederer i det indskydende selskabs skattemæssige  

 stilling med hensyn til de overtagne aktiver og passiver, medfører det, at de  

 4  

 modtagende selskaber, der hver især kommer til at eje 25 % af aktiekapitalen  

 i  

 B A/S efter ophørsspaltningen af A ApS, vil succedere i A ApS´ skattemæssige  

 stilling i relation til ejerskabet af aktierne i B A/S.
Det vil sige, at de  

 modtagende selskaber vil anses for at have haft ejerskabet til hver især 25 %  

 af B A/S´ aktiekapital i den samme periode som A ApS har ejet aktiekapitalen  

 i  

 B A/S.
 Derved vil de 4 modtagende selskaber  

 på tidspunktet for udlodningen af udbyttet fra B A/S anses for at have ejet  

 25  

 % af aktiekapitalen i dette selskab i en sammenhængende periode på mindst 1  

 år  

 (12 måneder) inden for hvilken periode udbytteudlodningstidspunktet ligger.
 Således kan spørgsmål 2 besvares  

 bekræftende.
 Ad spm. 3:
Det er netop på grundlag af aktierne i B A/S, at A  

 ApS kan modtage skattefrit udbytte, såfremt selskabet har ejet mindst 20 % af  

 aktierne i B A/S i en sammenhændende periode på mindst 1 år (12 måneder)  

 inden  

 for hvilken periode udbytteudlodningstidspunktet skal ligge, jf.
SEL § 13,  

 stk.  

 1, nr. 2, 2. pkt.
FUL § 8 fastslår det fundamentale og  

 bærende princip for skattefrie fusioner mv. at det modtagende selskab  

 succederer  

 i det indskydende selskabs skattemæssige stilling med hensyn til  

  

 overtagne aktiver og passiver  

  

 , se  

 Fusionsskatteloven med kommentarer af Michael Serup s. 95  

.  

  

 Det betyder, at såfremt et af de modtagende selskaber ikke  

 overtager aktiver eller passiver fra det indskydende selskab, der bærer en  

 bestemt skattemæssig stilling, vil dette selskab således heller ikke kunne  

 succedere  

 i disse aktivers eller passivers skattemæssige stilling.
Da 5 ApS ikke  

 modtager  

 aktier i B A/S, vil 5 ApS således heller ikke kunne succedere i disses  

 aktiers  

 anskaffelsestidspunkt og anskaffelsessum mv.
Dette medfører, at 5 ApS ikke  

 vil  

 kunne anses for at have ejet mindst 20 % af aktierne i B A/S i en  

 sammenhængende periode på mindst 1 år (12 måneder) inden for hvilken periode  

 udbytteudlodningstidspunktet skal ligge og dermed ikke opfylder SEL § 13,  

 stk.  

 1, nr. 2, 2. pkt.
 Såfremt en del af modtagelsen af  

 aktiver i 5 ApS ved spaltningen af A ApS vil vedrøre udbytteudlodning fra B  

 A/S, vil dette blive anset som skattepligtigt for 5 ApS, idet beløbet ikke  

 vil  

 være omfattet af reglerne i SEL § 13.
 Spørgsmål 3 kan herefter besvares  

 benægtende.
 Ligningsrådet  

  

 tiltræder styrelsens indstilling.
