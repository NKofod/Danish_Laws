JV TILSYNSMÆRKAT GENERELT 1. Dette direktiv indfører og beskriver Jv  

 tilsynsmærkat og dets anvendelse ved teknisk tilsyn af måleinstrumenter.
FORMÅL 2. Formålet med indførelsen af Jv tilsynsmærkat er at  

 erstatte den hidtil anvendte tilsynsplombe med en enkel, tydelig, bestandig  

 og miljøvenlig mærkning.
BESKRIVELSE 3. Jv tilsynsmærkat er et selvklæbende 22 mm rundt  

 mærkat, fremstillet af indfarvet aluminiumsfolie.
Mærkatets tekst i sort tryk  

 er:
Jv TEKNISK TILSYN XX hvor XX er de to sidste cifre i årstallet (fx. 77).
 Mærkatet er segmenteret ved prægning af et radialmønster, således at det  

 efter påsætning ikke kan fjernes uden at ødelægges.
 Tilsynsmærkater leveres på dækfolie i ark af størrelsen 80 x 100 mm,  

 indeholdende 12 mærkater.
 Arkene opbevares i et dobbelt plastomslag (format 90 x 125 mm), som  

 udleveres af justervæsenet.
Tilsynsmærkatets farve skifter med årstallet i 5 års perioder.
Således er:
77 grøn 78 gul 79 rød 80 blå 81 brun 82 grøn, o.s.v.
ANVENDELSE 4. Efter teknisk tilsyn med tilfredsstillende resultat  

 anbringes et tilsynsmærkat på det afprøvede instrument.
 Mærkatet anbringes let synligt på en ren, glat flade på stativet eller på  

 en til dette sikret del af instrumentet.
 Eventuelle løse eller faste tilsynsplomber eller tilsynsmærkater fra  

 tidligere udførte tekniske tilsyn fjernes fra instrumentet.
UDLEVERING 5. Tilsynsmærkatark og tilhørende plastomslag  

 udleveres til tilsynsførende justermestre og politikredse fra justervæsenets  

 ekspedition, hvor supplerende ark til enhver tid kan rekvireres.
Ved  

 slutningen af hvert kalenderår indsendes eventuelle overskydende beholdninger  

 af mærkater til justervæsenet.
KONTROL 6. Justervæsenet fører ikke detaljeret kontrol med de  

 udleverede tilsynsmærkater, men påregner, at hver enkelt bruger selv drager  

 omsorg for, at mærkaterne opbevares og anvendes på en sådan måde, at misbrug  

 fra uvedkommende personer udelukkes.
IKRAFTTRÆDEN 7. Nærværende direktiv træder i kraft den 1. januar  

 1977. Samtidigt indsendes alle ibrugværende plombetænger til teknisk tilsyn  

 til justervæsenet.
