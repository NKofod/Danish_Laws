Fremsat den 8. april 2003 af Anne Baastrup (SF),  

 Aage Frandsen (SF) og Anne Grete&nbsp  

 ;Holmsgaard (SF) Forslag til folketingsbeslutning om indførelse af krav til dørmandsvirksomhed Folketinget pålægger justitsministeren senest den 1.  

 november 2003 at fremsætte lovforslag om ændring af lov om vagtvirksomhed med  

 henblik på, at der indføres krav til personer, som udøver dørmandsvirksomhed,  

 om godkendelse, uddannelse og brug af personlegitimationskort.
Bemærkninger til forslaget 1. Indledning En arbejdsgruppe nedsat af politiets  

 personaleorganisationer har den 10. december 2002 afgivet en beretning  

 vedrørende politiets forhold til dørmandsvirksomhed.
Af beretningen fremgår  

 det, at der fra politikredse bl.a. er rejst forslag om en mere ensartet  

 godkendelsespraksis, ligesom behovet for uddannelsestiltag og  

 billedlegitimation er blevet nævnt.
Beretningen er omdelt på Retsudvalget  

 (alm.  

 del   bilag 768) og vil på forslagsstillernes foranledning blive omdelt som  

 udvalgsbilag til beslutningforslaget.
 Forslagsstillerne finder bl.a. på baggrund af beretningen,  

 at der er behov for nærmere at regulere dørmandsvirksomhed, og forslår  

 derfor,  

 at det pålægges justitsministeren at fremsætte lovforslag herom.
2. Beretningen vedrørende politiets forhold  

 til dørmandsvirksomhed Det fremgår bl.a. af beretningen, at bevillingsmyndigheden  

 efter lov om restaurations- og hotelvirksomhed kan træffe afgørelse om, at  

 bestemte kategorier af ansatte i virksomheder med alkoholbevilling skal være  

 godkendt af politiet.
Godkendelse kan nægtes eller tilbagekaldes, såfremt den  

 pågældende har udvist en sådan adfærd, at der grund til at antage, at  

 vedkommende ikke vil kunne udføre hvervet på betryggende måde.
Godkendelse af  

 dørmænd er dermed ikke et krav, og det kan derfor ikke med sikkerhed opgøres,  

 hvor  

 mange der virker som dørmænd.
Det ansås skønsmæssigt, at ca. 4.000-5.000  

 personer virker som dørmænd.
RestaurationsBranchens Forbund skønner dog  

 antallet af dørmænd til at være mellem 5.000 og 10.000 personer.
I forbindelse med udarbejdelse af beretningen foretog  

 arbejdsgruppen en høring af politikredsene.
Det fremgår af beretningen, at  

 det  

 overordnede indtryk er, at der er færrest negative erfaringer med dørmænd i  

 de  

 politikredse, hvor der aktivt er taget stilling til, hvordan man fra  

 politiets  

 side vil forholde sig til dørmandsvirksomhed.
I de kredse, hvor man har en  

 godkendelsesordning for så vidt angår dørmænd, og hvor der jævnlig holdes  

 møder  

 med dørmændene, vurderes samarbejdet mellem politiet og dørmænd at fungere  

 bedst.
Det fremgår imidlertid også i forbindelse med høringen i  

 politikredsene om erfaringerne med dørmandsvirksomhed, at der   uanset at  

 mange  

 politikredse har gode erfaringer med dørmænd   er en række problemer.
Det  

 fremgår således af beretningen, at problemerne især har drejet sig om  

 dørmænd,  

 der tager sagen i egen hånd og optræder hårdhændet, hvilket har givet  

 anledning  

 til voldssager, samt dørmænd, der foretager en selektering af kunderne,  

 hvilket  

 af personer af anden etnisk herkomst kan opleves som diskriminerende.
Der  

 meldes desuden om dørmænd, der i forbindelse med straffelovsovertrædelser  

 ingenting har set og ofte virker tilbageholdende med at give politiet  

 oplysninger.
Der er i forbindelse med den foretagne høring blevet oplyst om  

 restaurationer, der overvejende ansætter dørmænd med kriminel fortid samt  

 dørmænd, der bruger anabolske steroider og træner i samme motionscentre som  

 rockere.
Det fremgår bl.a., at erfaringerne siger, at rockernes mere  

 regelmæssige tilstedeværelse har en klar indflydelse på restaurationernes  

 atmosfære samt dørmændenes vilje og evne til at bestride deres hverv på en  

 ordentlig måde.
Frederiksberg Politi har i forbindelse med høringen  

 beklaget, at kravet i loven om vagtvirksomhed om særlige kurser ikke omfatter  

 dørmænd, der alene godkendes efter restaurationsloven.
Frederiksberg Kommune  

 har betinget godkendelse af dørmænd af, at de har gennemgået et AMU-kursus  

 for  

 dørmænd.
Esbjerg Politi har anført, at der er for lidt styring og for få  

 kontrolmuligheder på dørmandsområdet, og har foreslået, at man henlægger  

 dørmandsvirksomhed  

 under samme administrative bestemmelser, som gælder for vagtvirksomhed, bl.a.  

 således at en godkendelse medfører en form for id-kort og registrering i et  

 rettighedsregister.
3. Reglerne om vagtvirksomhed Loven om vagtvirksomhed finder anvendelse på enhver  

 selvstændig virksomhed, hvorved personer enten ved egen eller ansattes  

 tilstedeværelse, ved brug af hunde eller ved tv-overvågning fører tilsyn med  

 privat område, udfører værditransporter, udøver beskyttelse af andre personer  

 eller modtager og behandler alarmsignaler fra overfalds- eller  

 indbrudsalarmeringsanlæg.
Dørmænd, der ansættes gennem et vagtselskab, er  

 dermed omfattet af loven i modsætning til dørmænd, som ansættes direkte af  

 restauratøren.
Efter lov om vagtvirksomhed og de i henhold til loven  

 udstedte bekendtgørelser skal der ske godkendelse af personalet i en  

 vagtvirksomhed af politimesteren i den politikreds, hvor vagtvirksomhedens  

 hovedkontor er beliggende.
Der er opstillet krav for at opnå godkendelse  

 bl.a.  

 vedrørende straffelovsovertrædelser.
Endvidere skal den, der udøver  

 vagtvirksomhed, have gennemført et grundkursus for vagtfunktionærer.
Og den,  

 der udøver vagtvirksomhed, skal altid være i besiddelse af et  

 personlegitimationskort, der udstedes af rigspolitichefen, og som på  

 forlangende  

 skal forevises.
4. Beslutningsforslaget Forslagsstillerne finder af mange grunde, at det er  

 nødvendigt i lovgivningen at indføre krav til personer, som udøver  

 dørmandsvirksomhed.
Forslagsstillerne peger på 1.  

 	  

    

 at omfanget af  

 dørmandsvirksomhed og antallet af personer, som arbejder som dørmænd, er  

 ganske  

 betydeligt, 2.  

 	  

    

 at de situationer  

 og begivenheder, som dørmændene uundgåeligt kommer ud for i udøvelsen af  

 deres  

 hverv, i opgavens natur stiller særlige krav til dørmændenes evner og  

 kompetencer, 3.  

 	  

    

 at der i det miljø,  

 som dørmændene arbejder i, kommer mange helt unge mennesker, som har indtaget  

 alkohol, og at der derfor er et særligt behov for at sikre, at de personer,  

 der  

 er beskæftiget i miljøet, er kompetente og ansvarlige, 4.  

 	  

    

 at erfaringerne,  

 jf. også beretningen ovenfor, viser, at der i praksis er opstået en lang  

 række  

 uheldige episoder, som dørmændene ikke har håndteret på en tilfredsstillende  

 måde, 5.  

 	  

    

 at det i dag rent  

 faktisk er muligt for kriminelle eller personer, som færdes i kriminelle  

 miljøer,  

 at udøve dørmandsvirksomhed, 6.  

 	  

    

 at en tredjedel af  

 politikredsene enten har mistanke om sort arbejde i forbindelse med  

 dørmandsvirksomhed eller eksempler herpå, 7.  

 	  

    

 at  

 bevillingsmyndighedernes praksis med hensyn til at opstille krav om  

 godkendelse  

 af dørmænd efter loven om restaurations- og hotelvirksomhed er meget  

 forskellig  

 både geografisk og indholdsmæssigt, 8.  

 	  

    

 at der er forskel  

 på kravene til dørmænd afhængigt af, om dørmandsvirksomheden udøves gennem et  

 vagtselskab eller af dørmænd, som ansættes direkte af restauratøren.
 Forslagsstillerne finder det af grundlæggende betydning, at  

 alle, der udøver dørmandsvirksomhed i vores samfund, er fuldt kvalificerede  

 til  

 at håndtere den opgave, som arbejdet som dørmand medfører.
 Forslagsstillerne foreslår derfor, at loven om  

 vagtvirksomhed udvides til også at omfatte dørmandsvirksomhed.
 Forslagsstillerne foreslår, at det opstilles som et krav,  

 at dørmænd skal godkendes af politiet, og at der opstilles tilsvarende krav  

 som  

 til personer, som udøver vagtvirkomhed, med hensyn til straffeattest m.v.,  

 hvilket bl.a. vil sige, at en person ikke kan godkendes, hvis der er grund  

 til  

 at antage at personen ikke kan udøve dørmandsvirksomhed på forsvarlig vis.
 I tilknytning hertil forslår forslagsstillerne, at der  

 opstilles krav om, at dørmænd under udøvelsen af deres virksomhed bærer et  

 synligt personlegitimationskort, som er udstedt af politiet.
Forslagsstillerne foreslår endvidere, at der opstilles  

 uddannelseskrav til dørmænd.
Kravet om uddannelsen skal give den enkelte  

 dørmand  

 kvalifikationer inden for bl.a. følgende områder: kommunikation og  

 konflikthåndtering, personlig sikkerhed, retsregler, førstehjælp, den  

 praktiske  

 håndtering af store menneskemængder m.v.
Forslagsstillerne er opmærksomme på,  

 at arbejdet som dørmand for mange er en bibeskæftigelse, og at  

 uddannelseskravene for dørmænd ved den konkrete udformning bl.a. af denne  

 grund  

 kan gøres mindre omfattende end for personer, som udøver vagtvirksomhed.
 Forslagsstillerne foreslår således samlet, at Folketinget  

 pålægger justitsministeren senest den 1. november 2003 at fremsætte  

 lovforslag  

 om ændring af lov om vagtvirksomhed med henblik på, at der indføres krav til  

 personer, som udøver dørmandsvirksomhed, om godkendelse, uddannelse og brug  

 af  

 personlegitimationskort.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af krav til dørmandsvirksomhed.
(Beslutningsforslag nr.
B 140).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
