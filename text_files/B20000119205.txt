Bekendtgørelse om uddannelsen til  

 porcelænsmaler (Blåmaler, figur- og vasemaler, overglasurmaler) I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 overglasurmaler eller delkompetence som blåmaler eller figur- og  

 vasemaler.
 Stk. 2. Delkompetence vælges ved indgåelse af  

 uddannelsesaftale.
Uddannelsens mål § 2. Den uddannede overglasurmaler skal ved  

 uddannelsens afslutning selvstændigt kunne udføre overglasur- og  

 underglasurdekorationer på et avanceret niveau.
Dette indebærer  

 følgende, generelle fagligt erhvervsrettede kompetencer:
 1)	Kunne anvende de korrekte materialer, arbejdsmetoder,  

 værktøj og udstyr i forhold til en given opgave.
 2)	Kunne udføre arbejdet under hensyntagen til miljø,  

 arbejdspladssikkerhed, tid, økonomi og kvalitet.
 3)	Kunne se kvalitet af råvarer, mellemprodukter og færdige  

 produkter og bruge denne viden til vurdering af valg af metode og  

 værktøj.
 4)	Kunne videregive informationer om kvalitet med henblik på  

 eventuel systemmæssig fejlfinding og fejlretning.
 5)	Kunne tilegne sig og vurdere motivforlæg samt overføre  

 dem til færdig dekoration, herunder korrigere for brændingens  

 indflydelse på farver m.m.
Stk. 2. Den uddannede blåmaler kan selvstændigt  

 udføre gængse, ensfarvede steldekorationer i underglasur  

 på rutineniveau.
Desuden skal den uddannede have almene og personlige  

 kompetencer svarende til de nævnte i stk. 4 i forhold til  

 uddannelsens længde.
Stk. 3. Den uddannede figur- og vasemaler skal  

 selvstændigt at kunne udføre flerfarvede underglasurdekorationer  

 på figurer og vaser på et avanceret niveau.
Desuden skal den  

 uddannede have almene og personlige kompetencer svarende til de nævnte  

 i stk. 4 i forhold til uddannelsens længde.
 Stk. 4. Desuden skal den uddannede have følgende almene  

 og personlige kompetencer:
 1)	Kunne arbejde i team samt bidrage til udvikling af arbejdet.
 2)	Kunne vise kreativitet samt lyst og evne til at lære nyt og  

 tage ansvar.
 3)	Være fleksibel og kunne samarbejde med kolleger, kunder og  

 andre interessenter, uanset baggrund.
 4)	Kunne formulere mundtligt samt vurdere og forstå idéer  

 og synspunkter.
 5)	Have rumlig og billedmæssig forståelse.
 6)	Kunne analysere og løse faglige problemer alene eller som del  

 af et team.
 7)	Have indsigt i egne lærings- og motivationsmæssige  

 styrker og svagheder som grundlag for livslang læring.
Kapitel 2 Uddannelsens varighed og struktur m.v.
§ 3. Uddannelsens grundforløb  

 henføres til fællesindgangen Håndværk og teknik jf.  

 § 14 stk. 2 i lov om erhvervsuddannelser.
Uddannelsen indgår  

 i design-familien.
 Stk. 2. Det faglige udvalg for uddannelsen er Fagligt Udvalg  

 for Keramiske Uddannelser i henhold til § 37 i  

 erhvervsuddannelsesloven.
 § 4. Uddannelsen til overglasurmaler varer 4  

 år.
Stk. 2. Uddannelsen indledes i praktikvirksomheden eller med  

 grundforløb på skole.
Uddannelsen omfatter et obligatorisk  

 grundforløb på 20 uger og et hovedforløb der består  

 af praktikuddannelse og skoleundervisning.
 Stk. 3. Den obligatoriske skoleundervisning i  

 hovedforløbet er opbygget af tre skoleperioder med en varighed  

 på henholdsvis 24, 20 og 16 uger, der omfatter grundfag,  

 områdefag, bundne og valgfri specialefag samt valgfag.
 Stk. 4. Delkompetenceforløb som blåmaler varer 1  

 år og 6 måneder med afslutning efter 1. skoleperiode, jf.  

 stk. 3, i hovedforløbet.
 Stk. 5. Delkompetenceforløb som figur- og vasemaler  

 varer 2 år og 8 måneder med afslutning efter 2. skoleperiode, jf.  

 stk. 3, i hovedforløbet.
 Stk. 6. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 7. Varigheden og strukturen fraviges ved  

 voksenforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt de områdefag i  

 grundforløbet, der er særlige for hovedforløbet, jf.  

 § 9.
 Stk. 2. Under tilsvarende forudsætninger kan elever, der  

 har gennemført samme grundforløb med design-familiens  

 fælles områdefag og med de særlige områdefag, begynde  

 på skoleundervisningen i hovedforløbet, såfremt eleven  

 supplerende har gennemført det særlige områdefag  

 "dekorering", jf. § 9, nr. 2.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige varigheden af  

 skoleundervisningen efter § 4.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, bundne og valgfrie specialefag og valgfag med de fastsatte  

 mål.
§ 7. Det i § 6 nævnte forløb kan  

 begynde med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 kurset foretage vurdering af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf. hovedbekendtgørelsen  

 § 20, stk.2. For elever med uddannelsesaftale er det supplerende kursus  

 omfattet af uddannelsesaftalen.
Fritagelse for dele af uddannelsen § 8. Eleven kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet, med den  

 anførte vejledende uddannelsestid:
1)	Keramisk Værkstedsteknik 3 uger.
Eleverne kender på begynderniveau råstoffer,  

 arbejdsprocesser, værktøj og maskiner, der benyttes i den  

 keramiske industri.
Eleverne kan på begynderniveau udføre  

 frihåndsdrejning og dekorering af keramiske produkter med valg af  

 relevant håndværktøj og udstyr og under hensyntagen til  

 korrekt sundheds- og sikkerhedsmæssig omgang med værktøj,  

 maskiner og keramiske materialer.
2)	Dekorering 2 uger.
Eleverne kender dekorationsmotiver og -former i  

 porcelænsindustrien samt forskellige brændingsmetoders betydning  

 for valg af dekorationsteknik og farvevalg.
Eleverne kan på  

 begynderniveau udføre akvarelmaling af skitser og bundne motiver med  

 brug af streg- og strøgteknik, herunder foretage farveblanding og  

 farvefyldning af pensler og demonstrere begyndende forståelse for  

 farvelære og billedkomposition.
 § 10. Undervisningen i hovedforløbet for  

 overglasurmalere omfatter følgende grundfag:
 1)	Arbejdsmiljø, 2 uger.
 2)	Dansk, niveau F.
 3)	Design, niveau C.
 4)	Engelsk, niveau F.
 5)	Materialeforståelse, 1 uge.
 6)	Naturfag, niveau F.
 7)	Produktudvikling, produktion og service, alle moduler.
 8)	Samfundsfag, niveau F.
 9)	Stil, form og farve, 2 uger.
 10)	Sundhed.
 Stk. 2. Undervisningen i hovedforløbet for  

 blåmaler omfatter følgende grundfag:
 1)	Arbejdsmiljø, 1 uge.
 2)	Design, niveau E.
 3)	Engelsk, niveau F.
 4)	Naturfag, niveau F.
 5)	Produktudvikling, produktion og service, et modul.
 6)	Samfundsfag, niveau F.
 Stk. 3. Undervisningen i hovedforløbet for figur- og  

 vasemaler omfatter følgende grundfag:
 1)	Arbejdsmiljø, 1 uge.
 2)	Dansk, niveau F.
 3)	Design, niveau C.
 4)	Engelsk, niveau F.
 5)	Materialeforståelse, 1 uge.
 6)	Naturfag, niveau F.
 7)	Produktudvikling, produktion og service, 2 moduler.
 8)	Samfundsfag, niveau F.
 9)	Stil, form og farve, 1 uge.
 10)	Sundhed.
 § 11. Undervisningen i områdefag i  

 hovedforløbet har nedennævnte, niveau, slutmål og  

 vejledende undervisningstid, henholdsvis delmål ved afslutning med  

 delkompetence:
1)	Dekorering 6 uger, blåmaler dog 2,5 uger.
Elever, der afslutter som overglasurmaler, kan selvstændigt og  

 på et avanceret niveau udføre flerfarvede dekorationer af f.eks.  

 planter, opstillinger og landskaber på blankbrændt porcelæn  

 (akvarelteknik) med penselteknik.
Elever, der afslutter som figur- og  

 vasemaler, kan udføre flerfarvede dekorationer på  

 forglødet skærv (akvarelteknik) med pensel og  

 sprøjtemaleteknik.
Ved afslutning som blåmaler kan eleven  

 selvstændigt og på rutineniveau udføre ensfarvede  

 dekorationer på forglødet skærv (akvarelteknik) med  

 penselmaling samt have kendskab til sprøjtemalingsteknik og være  

 orienteret om maleteknik på blankbrændt porcelæn.
2)	Tegning Overglasurmaler: 10 uger, figur- og vasemaler 6 uger og  

 blåmaler 3 uger.
Elever, der afslutter som overglasurmaler kan selvstændigt og  

 på et avanceret niveau udføre frihåndstegning og  

 akvarelmaling, såvel i skitse som ved gennemarbejdet billedudtryk.  

 Eleverne kan på et avanceret niveau demonstrere forståelse for  

 former, rummet og billedfladen samt viden om farverne og deres betydning.  

 Eleverne skal have kendskab til skrifttegning.
Ved afslutning som figur- og  

 vasemaler kan eleven på rutineniveau udføre  

 frihåndstegning og akvarelmaling og herunder demonstrere  

 formforståelse samt forståelse for rummet og billedfladen.  

 Eleverne kan på rutineniveau demonstrere viden om farverne og deres  

 betydning.
Ved afslutning som blåmaler kan eleven selvstændigt og  

 på rutineniveau udføre skitser, herunder demonstrere  

 formforståelse samt rumlig opfattelse og forståelse for placering  

 af billedelementerne på billedfladen samt vise forståelse for  

 perspektivet.
 § 12. Undervisningen i hovedforløbet  

 omfatter følgende bundne specialefag med nedennævnte mål  

 og vejledende undervisningstid:
1)	Blåmaleteknik 4 uger.
 Elever, der afslutter som overglasurmaler, figur- og vasemaler eller  

 blåmaler kan på mindre enheder selvstændigt og på  

 rutineniveau udføre gængse, ensfarvede steldekorationer i  

 underglasur ved penselmaling på forglødet porcelæn og har  

 kendskab til sprøjtemalingsteknik på området.
2)	Figur- og vasemaleteknik 3 uger.
 Elever, der afslutter som overglasurmaler og figur- og  

 vasemaler kan selvstændigt og på et avanceret niveau  

 udføre flerfarvede figur- og vasedekorationer ved pensel- og  

 sprøjtemaling på forglødet porcelæn.
3)	Overglasurmaleteknik 6 uger.
 Elever, der afslutter som overglasurmaler kan  

 selvstændigt og på et avanceret niveau udføre  

 overglasurmaling på glaseret og blankbrændt  

 porcelæn.
 § 13. Undervisningen i hovedforløbet  

 omfatter valgfri specialefag inden for følgende  

 områder:
 1)	Underglasurmaling.
 2)	Overglasurmaling.
Stk. 2. For elever, der afslutter som overglasurmaler varer de  

 valgfri specialefag i alt 2 uger.
For elever, der afslutter som figur- og  

 vasemaler varer de valgfri specialefag i alt 2 uger.
For elever, der  

 afslutter som blåmaler varer de valgfri specialefag i alt 1 uge.
 Stk. 3. De valgfri specialefag vælges efter  

 anvisningerne i vejledningen og inden for en frist, som skolen  

 fastsætter, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
Praktikuddannelsen § 15. Målet for praktikuddannelsen er, at  

 eleven opnår kendskab til fagets arbejdsmiljø og til alle  

 funktioner i en virksomhed med produktion inden for uddannelsens  

 område, at eleven opnår en rutine og hurtighed, der svarer til  

 branchens krav, og at eleven selvstændigt kan tilrettelægge og  

 vurdere et arbejdes omfang.
 Stk. 2. Praktikuddannelsen for overglasurmaler
porcelænsmalere skal indeholde de i stk. 3- 5  

 nedennævnte arbejdsområder og funktioner.
 Stk. 3. Elever, der begynder på praktikuddannelsen inden  

 grundforløbet, skal i det første virksomhedsophold gennem  

 beskæftigelse med ukomplicerede arbejdsopgaver opnå indsigt i  

 arbejdsforhold og arbejdsopgaver i en keramisk virksomhed.
 Stk. 4. I den første praktikperiode efter  

 grundforløbet, samt i forløbet til blåmaler i den  

 eventuelle. restpraktik, der følger efter den 1. skoleperiode i  

 hovedforløbet, skal eleverne trænes i at male gængse,  

 ensfarvede dekorationer på forglødet porcelæn,  

 således at der opnås kompetence som blåmaler.
 Stk. 5. I den praktikperiode, der følger efter 1.  

 skoleperiode i hovedforløbet, samt i forløbet til figur- og  

 vasemaler i den eventuelle. restpraktik, der følger efter 2.  

 skoleperiode i hovedforløbet, skal eleverne efter stigende  

 sværhedsgrad trænes i at male figurer samt udføre  

 landskabs- og blomsterdekoration på vaser som underglasurdekorering af  

 forglødet porcelæn, således at der opnås kompetence  

 som figur- og vasemaler.
 Stk. 6. I de praktikperioder, der ligger før og efter  

 3. skoleperiode i hovedforløbet, skal eleven trænes i at  

 udføre gængse overglasurdekorationer på brændt  

 porcelæn, således at der opnås kompetence som  

 overglasurmaler.
 Uddannelsesbog mv.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Bedømmelse og uddannelsesbeviser mv.
 § 17. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for det pågældende fag, jf. hovedbekendtgørelsen.
 Stk. 3. Ved afslutning af et områdefag eller specialefag  

 gives en standpunktskarakter.
Afsluttende prøve (svendeprøve) § 19. Efter 3. skoleperiode i hovedforløbet  

 afholder det faglige udvalg en svendeprøve for elever, der afslutter  

 som overglasurmaler.
 Stk. 2. Det faglige udvalg udpeger 2 skuemestre, en fra  

 arbejdsgiverside og en fra arbejdstagerside.
Stk. 3. Ved indkaldelsen af elever til den sidste  

 skoleperiode, sender skolen en liste over de pågældende elever  

 med angivelse af elevernes praktikvirksomheder til det faglige udvalg.  

 Virksomheden anmelder eleven til svendeprøve efter det faglige udvalgs  

 retningslinier.
Anmeldelsen skal indeholde følgende oplysninger:  

 Elevens navn og privatadresse, elevens cpr.nr. eller fødselsdato, dato  

 for uddannelsens afslutning samt praktikvirksomhedens navn og adresse.
 Stk. 4. Opgaverne planlægges og tilrettelægges af  

 det faglige udvalg.
Stk. 5. Det faglige udvalg udarbejder en liste over et antal  

 delopgaver.
Listen udleveres af skolen til eleverne ved afslutningen af 3.  

 skoleperiode i hovedforløbet.
 Stk. 6. Delopgaverne omfatter forskellige discipliner inden  

 for overglasurdekorering.
 Stk. 7. Til prøven kan maksimalt anvendes 40  

 arbejdstimer.
 § 20. Ved bedømmelsen gives karakteren 6  

 eller derover for arbejder, som har en kvalitet, der kan sælges i  

 branchens virksomheder.
 Stk. 2. Hver skuemester giver én karakter for hver  

 delopgave.
Stk. 3. Karakteren for en delopgave er gennemsnittet af de 2  

 skuemestres karakterer.
Karakteren for svendeprøven er gennemsnittet  

 af alle karakterer.
Ved beregningen afrundes til nærmeste karakter i  

 13-skalaen efter almindelige afrundingsregler.
Hvis gennemsnittet ligger midt  

 mellem 2 karakterer, er den endelige karakter nærmeste højere  

 karakter.
Karakterne 00, 6 og 13 kan ikke gives ved afrunding.
 Stk. 4. Prøven er bestået, hvis karakteren er 6  

 eller derover for hver delopgave.
 Stk. 5. Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold,  

 såfremt eleven ikke består prøven, eller såfremt  

 eleven kan godtgøre, at vedkommende på grund af sygdom eller af  

 anden gyldig grund ikke har kunnet møde eller gennemføre  

 opgaverne til svendeprøven.
Stk. 6. Eleven kan indgive klage til det faglige udvalg inden  

 to uger efter, at karakteren på sædvanlig måde er meddelt  

 den pågældende, såfremt klagen er begrundet i de forhold,  

 som er nævnt i § 44, stk. 3, i bekendtgørelse om  

 eksamensordning ved erhvervssskolerne.
Det faglige udvalg træffer  

 afgørelse, om der skal ske ombedømmelse eller gives tilbud om  

 omprøve, eller om klagen ikke kan tages til følge.
Eleven skal  

 orienteres om klagefristen.
Skolebevis og afsluttende praktikerklæring § 21. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, jf. stk. 2.
Stk. 2. For at der kan udstedes skolebevis skal eleven skal  

 have opnået mindst karakteren 6 som gennemsnit af alle grund-,  

 område- og specialefag i hovedforløbet.
Eventuelle fag, hvor der  

 ikke gives karakter, skal være gennemført efter reglerne for  

 faget.
 § 22. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 23. Ved uddannelsens afslutning, eventuelt  

 afslutning med delkompetence, udsteder det faglige udvalg et uddannelsesbevis  

 til eleven som dokumentation for, at eleven har opnået kompetence inden  

 for uddannelsen.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring er udstedt, og  

 for overglasurmalere, når svendeprøven er bestået.
 Stk. 3. Uddannelsesbeviset for elever, der afslutter som  

 overglasurmaler påføres den karakteren for  

 svendeprøven efter § 20, stk. 3.
Kapitel 5 Ikrafttrædelses- og overgangsbestemmelser § 24. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 470  

 af 31. maj 1994 om uddannelsen til porcelænsmaler, jf. dog  

 stk. 3.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, som er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter de tidligere regler.
