 (Til de skattelignende myndigheder).
 I juli måned 1971 er udsendt eksemplarer af:
 Lov nr. 310 af 9. juni 1971 om beskatningen af pensionsordninger m.v.
 Lov nr. 279 af 9. juni 1971 om ændring af ligningsloven (ændringer i  

 forbindelse med pensionsbeskatningsloven).
 Lov nr. 280 af 9. juni 1971 om ændring af lov om særlig indkomstskat  

 (bl.a. ændringer i forbindelse med pensionsbeskatningsloven).
 Lov nr. 281 af 9. juni 1971 om ændring af skattekontrolloven (ændringer i  

 forbindelse med pensionsbeskatningsloven).
 Lov nr. 282 af 9. juni 1971 om ændring af kildeskatteloven (ændringer i  

 forbindelse med pensionsbeskatningsloven).
 Finansministeren har udstedt følgende bekendtgørelser, der vedrører  

 pensionsbeskatningsloven, og som er udsendt til de skattelignende  

 myndigheder:
 Nr. 496 af 12. november 1971 om pensionsbeskatningsloven.
 Nr. 568 af 23. december 1971 om indeholdelse af A-skat i visse  

 pensionsbidrag m.v.
 Nr. 574 af 23. december 1971 om børneopsparings- og  

 selvpensioneringskonti.
 Nr. 39 af 15. februar 1972 om opsparing i pensionsøjemed uden for  

 pengeinstitutter.
 Nr. 75 af 16. marts 1972 om fritagelse for tillægsskat efter  

 pensionsbeskatningsloven.
 Nr. 134 af 20. april 1972 om skattemæssig godkendelse af sociale fonds.
 Nr. 145 af 27. april 1972 om ændring af bekendtgørelse nr. 145 af 28.  

 marts 1969 om A-indkomst m.v.
 Nr. 341 af 13. juli 1972 om ændring af bekendtgørelse nr. 568 af 23.  

 december 1971.
 Nr. 539 af 14. december 1972 om ændring af bekendtgørelse nr. 496 af 12.  

 november 1971.
 Nr. 569 af 21. december 1972 om ændring af bekendtgørelse nr. 39 af 15.  

 februar 1972.
 En bekendtgørelse om opkrævning af tillægsskat i henhold til  

 pensionsbeskatningslovens § 48 påregnes udstedt om kort tid.
 Skattedepartementet har udsendt følgende cirkulærer, der vedrører  

 pensionsbeskatningsloven:
 Nr. 196 af 26. oktober 1971 om ligningsloven (cirkulærets pkt. 5 om  

 fradragsretten for bidrag til sociale fonds, jfr. ligningslovens § 14F, og  

 pkt. 6 om aktier m.v., der indskydes i eller udloddes fra en opsparing i  

 pensionsøjemed, jfr. ligningslovens § 16E).
 Nr. 99 af 4. maj 1972 om sociale fonds i medfør af ligningslovens § 14F og  

 pensionsbeskatningslovens § 52.
 Et cirkulære om påligning og opkrævning af tillægsskat efter  

 pensionsbeskatningslovens § 48 vil blive udsendt om kort tid.
Endvidere har skattedepartementet udarbejdet "Afgiftsvejledning til  

 pensionsbeskatningsloven" til brug for de forsikringsselskaber,  

 pensionskasser m.v. og pengeinstitutter, der skal beregne og indeholde  

 afgift, samt "Vejledning om skattereglerne for pensionsordninger og  

 livsforsikringer" til brug for borgerne.
Eksemplarer af vejledningerne  

 er udsendt til de skattelignende myndigheder og kan i øvrigt rekvireres hos  

 skattedepartementets konsulent i skatteretlig informationsvirksomhed,  

 Nyropsgade 47 2, 1602 København V., telefon (01) 116916.
 Nærværende cirkulære omhandler dels de pensionsordninger og forsikringer  

 m.v., som behandles efter de egentlige pensionsbeskatningsregler (lovens  

 afsnit I), dels arbejdsløshedsforsikring og syge- og ulykkesforsikring samt  

 livsforsikringer og opsparingsordninger, hvorom der er fastsat regler i  

 lovens afsnit II.
 Cirkulæret er opdelt i følgende afsnit:
Forsikringer og indeksordninger uden  

 forbindelse med et Kap. 1. Renteforsikringer (pkt. 1-10).
 Kap. 2. Rateforsikringer (pkt. 11-17).
 Kap. 3. Indeksordninger (pkt. 18-23).
 Pensionsordninger i ansættelsesforhold.
Kap. 4. Tjenestemandspension (pkt. 24-25) Kap. 5. Statsunderstøttede pensionsordninger (pkt. 26).
 Kap. 6. ATP (pkt. 27-30).
 Kap. 7. Pensionskasser under forsikringsrådets tilsyn (pkt. 31-36).
 Kap. 8. Pensionskasser godkendt efter lovens § 6 (pkt. 37).
 Kap. 9. Renteforsikringer (pensionsforsikringer) og rateforsikringer (pkt.  

 38-42).
 Kap. 10. Indeksordninger (pkt. 43-45).
 Kap. 11. Kapitalforsikring i pensionsøjemed (pkt. 46-58).
 Kap. 12. Opsparing i pensionsøjemed (pkt. 59-67).
 Overførsel fra en pensionsordning til en  

 anden (pkt. 68-73).
 Afgiftsberegningen m.v. (pkt. 74-77).
 Valg af § 50-beskatning (pkt. 78-80).
 Arbejdsløshedsforsikring samt syge- og  

 ulykkesforsikring (pkt.
Livsforsikringer, pensionskasse- og  

 opsparingsordninger med begrænset Forsikringer og indeksordninger uden  

 forbindelse med et Renteforsikringer.
1. Lovens § 2, nr. 4, jfr. § 4, fastsætter de krav i  

 henseende til forsikringens indhold, som skal være opfyldt, for at en  

 renteforsikring eller en invaliderenteforsikring kan være omfattet af  

 pensionsbeskatningsreglerne.
Ved en renteforsikring forstås en  

 livsforsikring, der giver ret til løbende livsbetingede ydelser, det vil sige  

 ydelser, der bortfalder ved den sikredes død.
 Stk. 2.  Disse betingelser gælder også en  

 renteforsikring med tilknyttet rateforsikring, såfremt præmien for  

 "ratedelen" (de garanterede ydelser) ikke overstiger 10 pct. af den  

 samlede præmie, jfr. lovens § 5.
2. Forsikringen skal gå ud på enten alderspension  

 (livrente), der begynder tidligst ved det fyldte 60. år, invalidepension,  

 ægtefællepension eller børnepension eller en kombination af disse  

 forsikringstyper.
For børnepensionens vedkommende skal forsikringsydelserne  

 ophøre senest ved barnets fyldte 24. år eller første policedag herefter.
 Stk.2.  Forsikringen skal oprettes i et  

 forsikringsselskab, der er berettiget til at drive virksomhed her i landet.  

 Forsikringstageren skal være ejer af forsikringen og den, på hvis liv  

 forsikringen er tegnet (den forsikrede). En overlevelsesrente kan dog også  

 tegnes på ægtefællens liv.
 3. En før 1. januar 1972 oprettet renteforsikring, som  

 efter renteforsikringslovens § 1c var fuldt fradragsberettiget, og som er  

 oprettet i et forsikringsselskab, der er berettiget til at drive virksomhed  

 her i landet, er omfattet af pensionsbeskatningsreglerne, uanset om den i  

 øvrigt opfylder de betingelser, der er nævnt foran i pkt. 2.
 Stk. 2.  En sådan forsikring kan gå ud på udbetaling før  

 den forsikredes fyldte 60. år, ligesom den kan sikre ydelser til visse andre  

 pårørende end ægtefælle og livsarvinger, f.eks. forældre, søskende, børns  

 ægtefæller (svigerbørn).
 Stk. 3.  Sker der præmieforhøjelse eller kapitalindskud  

 i en forsikring som nævnt i stk. 1, skal forsikringen eller den del, der  

 svarer til forøgelsen, opfylde lovens betingelser, jfr. pkt. 2 foran.  

 Tilskrivning af bonus betragtes ikke som forøgelse, hvis aftalen om, at bonus  

 skal tilskrives, er indgået før 1. januar 1972.
 4. Policer og policetillæg oprettet efter 31. december  

 1971 vedrørende forsikringer som nævnt foran i pkt. 1-3, skal være betegnet:  

 "Pensionsordning med løbende udbetalinger".
5. Præmier og kapitalindskud til forsikringer som  

 nævnt foran i pkt. 1-3 kan fratrækkes ved opgørelsen af forsikringstagerens  

 skattepligtige indkomst for det indkomstår, hvor beløbet forfalder til  

 betaling, såfremt forsikringstageren er en her i landet fuldt skattepligtig  

 person.
Er forsikringstageren en gift kvinde, der er sambeskattet med manden,  

 foretages fradraget hos ham.
Stk. 2.  Fradragsretten tilkommer forsikringstageren,  

 selv om præmierne betales af en anden.
I så fald betragtes præmiebetalingen  

 som en indkomstskattepligtig eller gaveafgiftspligtig erhvervelse for  

 forsikringstageren.
Stk. 3.  Kapitalindskud efter 1. januar 1972 på over  

 10.000 kr., der ikke ønskes fradraget fuldt ud i forfaldsåret, kan vælges  

 afskrevet over indkomsten med lige store årlige beløb over en periode på 2-15  

 år.
Den valgte periode kan ikke ændres.
Dør den skattepligtige før periodens  

 udløb, kan den efterlevende ægtefælle, såfremt ægtefællerne var sambeskattet  

 ved dødsfaldet, enten straks fradrage det resterende beløb, eller - hvis  

 beløbet er 10.000 kr. eller derover - vælge en afskrivningsperiode på 2-15  

 år.
 Stk. 4.  Kapitalindskud, som forfaldt i året 1971, skal  

 afskrives efter renteforsikringslovens regler, det vil sige med lige store  

 beløb i årene 1971-1985. For kapitalindskud, der forfaldt før 1. januar 1971,  

 kan den pågældende enten fortsætte afskrivningen efter renteforsikringslovens  

 regler eller fratrække hele det uafskrevne beløb i indkomståret 1972 eller -  

 hvis den uafskrevne del er 10.000 kr. eller derover - afskrive restbeløbet  

 efter reglen foran i stk. 3.
 Stk. 5.  Uafskrevne dele af præmier eller  

 præmieforhøjelser fra tiden før 1. januar 1972, der, som følge af at  

 betalingsperioden er under 15 år, ikke har kunnet fratrækkes fuldt ud i  

 forfaldsåret, skal afskrives i 1972 og fremefter med samme årlige beløb, som  

 er afskrevet i 1971. Uafskrevne dele af præmier eller præmieforhøjelser, som  

 forfaldt før 1. januar 1971, kan dog i stedet fratrækkes samlet i 1972.
 6. Værdien af forsikringer som nævnt foran i pkt. 1-3  

 skal ikke medregnes til den skattepligtige formue, heller ikke efter at  

 forsikringen er blevet virksom.
Stk. 2.  Bonustilskrivninger medregnes ikke til den  

 skattepligtige indkomst.
Om bonusudbetalinger se nedenfor pkt. 7, stk. 2, og  

 pkt. 8, stk. 1.
7. Løbende udbetalinger i henhold til forsikringer som  

 nævnt foran i pkt. 1-3 medregnes til den berettigedes skattepligtige  

 indkomst.
Er den berettigede en gift kvinde, der er sambeskattet med manden,  

 medregnes de til hans skattepligtige indkomst.
For de foran i pkt. 1, stk. 2,  

 nævnte "garanterede ydelser" efter forsikringstagerens død gælder  

 særlige regler, jfr. nedenfor pkt. 16, stk. 2.
Stk. 2.  Løbende bonusudbetalinger medregnes ligeledes  

 til den skattepligtige indkomst, hvad enten udbetalingen sker før eller  

 efter, at forsikringen er blevet virksom.
Bonus hidrørende fra indbetalinger,  

 der forfaldt før 1. januar 1954, skal dog ikke medregnes til indkomsten.
8. Andre udbetalinger end løbende udbetalinger fra  

 forsikringer som nævnt foran i pkt. 1-3 skal ikke medregnes til den  

 skattepligtige indkomst, men er undergivet afgiftspligt.
Dette gælder således  

 udbetaling af tilbagekøbsværdi og af bonus, der udbetales samlet, når  

 forsikringen bliver virksom, ophæves eller bortfalder.
Stk. 2.  Afgiften, der skal beregnes og indeholdes af  

 forsikringsselskabet, udgør 35 pct. af udbetalingen.
Er forsikringen oprettet  

 før 1. januar 1972, er afgiften dog kun 25 pct. af den del af udbetalingen,  

 der hidrører fra indbetalinger før dette tidspunkt, og hvis forsikringen er  

 oprettet før 1. januar 1954, svares ingen afgift af den del, der hidrører fra  

 præmier før dette tidspunkt.
Om de skattelignende myndigheders kontrol med  

 afgiftsberegningen henvises til afsnit IV nedenfor.
 Stk. 3.  Når der er indtrådt afgiftspligt i forsikredes  

 levende live, skal der pålignes en særlig tillægsskat.
9. Ligesom ved udbetaling af tilbagekøbsværdi  

 indtræder der afgiftspligt, såfremt en forsikring som nævnt foran i pkt. 1-3  

 overdrages eller belånes, eller såfremt forsikringen ændres således, at den  

 ikke længere opfylder betingelserne for at være omfattet af  

 pensionsbeskatningsreglerne.
Afgiften beregnes i disse tilfælde af det beløb,  

 som på tidspunktet for dispositionen eller ændringen kunne være udbetalt ved  

 forsikringens ophævelse, eventuelt af kapitalværdien af fripolice el.lign.  

 Efter afgiftspligtens indtræden beskattes forsikringen som nævnt i pkt. 10  

 nedenfor.
Stk. 2.  Der var ikke i renteforsikringsloven knyttet  

 skattemæssige virkninger til belåning af en fuldt fradragsberettiget  

 livsforsikring.
I pensionsbeskatningslovens § 67 er der givet regler for  

 forsikringer, der pr. 1. januar 1972 var stillet som sikkerhed for gæld.
Se  

 om disse regler §§ 9 og 26 i bekendtgørelse nr. 496 af 12. november 1971.
 10. En renteforsikring, der ikke opfylder  

 betingelserne for at være omfattet af pensionsbeskatningsreglerne, beskattes  

 efter reglen i lovens § 50, jfr. nedenfor afsnit VII.
 Rateforsikringer i pensionsøjemed.
11. En rateforsikring (annuitetsforsikring) er en  

 kapitalforsikring, hvor det er aftalt, at forsikringssummen udbetales i rater  

 over et vist åremål, og til forskel fra renteforsikringen bortfalder  

 ydelserne (raterne) ikke ved den forsikredes død.
Lovens § 8 fastsætter de  

 krav i henseende til forsikringens indhold, som skal være opfyldt, for at  

 forsikringen kan være omfattet af pensionsbeskatningsreglerne.
12. Forsikringen skal gå ud på udbetaling af lige  

 store rater over mindst 10 år.
Raterne skal tilfalde den forsikrede, hvis han  

 er i live på udbetalingstidspunkterne.
Som begunstiget efter forsikredes død  

 må kun indsættes enten hans "nærmeste pårørende" eller hans  

 ægtefælle, herunder fraskilt ægtefælle, eller livsarvinger, herunder stedbørn  

 og disses livsarvinger. (Rækkefølgen er ikke bundet). Rateudbetalingen må  

 tidligst begynde ved forsikredes fyldte 60. år eller ved hans død eller  

 invaliditet før denne alder.
Forfaldsdag for sidste rate må ikke være senere  

 end første policedag efter forsikredes fyldte 80. år.
 Stk. 2.  Forsikringen skal oprettes, inden forsikrede er  

 fyldt 55 år; men der kan dog senere tegnes tillægspolice med en  

 forsikringssum, der med samme udbetalingstidspunkter som i den tidligere  

 police ikke overstiger halvdelen af den tidligere aftalte forsikringssum.
Stk. 3.  Forsikringen skal oprettes i et  

 livsforsikringsselskab, der er berettiget til at drive forsikringsvirksomhed  

 her i landet.
Forsikringstageren skal være ejer af forsikringen og den, på  

 hvis liv forsikringen er tegnet (den forsikrede).
 13. En før 1. januar 1972 oprettet annuitetsforsikring  

 eller arverente, som efter renteforsikringslovens § 1c var fuldt  

 fradragsberettiget, og som er oprettet i et forsikringsselskab,der er  

 berettiget til at drive virksomhed her i landet, er omfattet af  

 pensionsbeskatningsreglerne, uanset om den i øvrigt opfylder de betingelser,  

 der er nævnt foran i pkt. 12.
Stk. 2.  En sådan annuitetsforsikring kan gå ud på  

 udbetaling før den forsikredes fyldte 60. år.
Den kan være tegnet på en anden  

 end forsikringstagerens liv, og den kan sikre ydelser til visse andre  

 pårørende end ægtefælle og livsarvinger, f.eks. forældre, søskende, børns  

 ægtefæller (svigerbørn). Der kan også være tale om en arverente til fordel  

 for en pårørende, det vil sige en forsikring, hvor der i tilfælde af, at  

 forsikrede dør inden et aftalt tidspunkt, skal udbetales årlige ydelser fra  

 dødsfaldet til det aftalte tidspunkt.
 Stk. 3.  Sker der præmieforhøjelse eller kapitalindskud  

 i en forsikring som nævnt i stk. 1, skal forsikringen eller den del, der  

 svarer til forøgelsen, opfylde lovens betingelser, jfr. pkt. 12 foran.  

 Tilskrivning af bonus betragtes ikke som forøgelse, hvis aftalen om, at bonus  

 skal tilskrives, er indgået før 1. januar 1972.
 14. Policer og policetillæg oprettet efter 31.  

 december 1971 vedrørende forsikringer som nævnt foran i punkt 12-13 skal være  

 betegnet: "Rateforsikring i pensionsøjemed".
 15. Præmier og kapitalindskud til forsikringer som  

 nævnt foran i pkt. 12-13 kan fratrækkes efter samme regler som for  

 renteforsikringer, jfr. pkt. 5 foran.
 Stk. 2.  Med hensyn til beskatning af forsikringens  

 værdi og bonustilskrivninger gælder reglerne i pkt. 6 foran.
16. Rateudbetalingerne i henhold til forsikringer som  

 nævnt foran i pkt. 12-13 medregnes til den berettigedes skattepligtige  

 indkomst.
Er den berettigede en gift kvinde, der er sambeskattet med manden,  

 medregnes de til hans indkomst.
 Stk. 2.  Hvis forsikringen er oprettet før 1. januar  

 1954, er den del af rateudbetalingerne, som svarer til præmier og indskud,  

 der forfaldt før nævnte tidspunkt, indkomstskattefri.
Stk. 3.  Hvis forsikringen er oprettet efter 31.  

 december 1971, er rateudbetalingerne kun indkomstskattepligtige, såfremt de  

 udbetales til forsikrede selv eller - i kraft af policens  

 begunstigelsesbestemmelse - til den efterlevende ægtefælle herunder fraskilt  

 ægtefælle eller livsarvinger herunder stedbørn under 24 år.
Ved udbetaling af  

 rater til andre skal forsikringen afgiftsberigtiges.
Herefter vil  

 forsikringen ikke længere være omfattet af pensionsbeskatningsreglerne, og  

 rateudbetalingerne (som vil være reduceret med afgiften) er  

 indkomstskattefri.
Rentetilvæksten er derimod indkomstskattepligtig, jfr.  

 pkt. 86, stk. 2., nedenfor.
 Stk. 4.  Med hensyn til løbende bonusudbetalinger gælder  

 samme regler som for renteforsikringer, jfr. foran pkt. 7, stk. 2.
 Stk. 5.  For så vidt angår andre udbetalinger end  

 rateudbetalinger og løbende bonusudbetalinger gælder samme regler som for  

 renteforsikringer, jfr. foran pkt. 8.
 Stk. 6.  Også med hensyn til afgiftspligt ved  

 overdragelse, belåning og ændringer gælder samme regler som for  

 renteforsikringer, jfr. foran pkt. 9.
 17. En rateforsikring, herunder en arverente, der ikke  

 opfylder betingelserne for at være omfattet af pensionsbeskatningsreglerne,  

 beskattes som kapitalforsikring efter reglerne i lovens § 50, jfr. nedenfor  

 afsnit VII.
 Indeksordninger.
18. I medfør af lov om pristalsreguleret  

 alderdomsforsikring og alderdomsopsparing (lovbekendtgørelse nr. 16 af 12.  

 januar 1972) har der til og med 24. november 1971 kunnet oprettes  

 indekskontrakter af personer, der ved oprettelsen var fyldt 18 år, men ikke  

 57 år.
Kontrakterne kunne oprettes enten i tilknytning til en livsforsikring  

 (forsikringsordninger)eller med en opsparingskonto i et pengeinstitut  

 (opsparingsordninger), og hver person kunne oprette indtil 6 kontrakter.  

 Disse indeksordninger er omfattet af pensionsbeskatningsreglerne, jfr. lovens  

 § 15.
Stk. 2.  I enkelte tilfælde har pengeinstitutterne  

 oprettet indekskontrakter for personer, der var fyldt 57 år, men ikke inden  

 oprettelsesårets udløb var fyldt 58 år.
Disse kontrakter betragtes som  

 gyldige.
19. For så vidt angår forsikringsordningerne, gælder  

 de skatteregler, som er fastsat for den livsforsikring, der er knyttet til  

 ordningen.
Denne kan være enten en renteforsikring, jfr. foran pkt. 5-10,  

 eller en rateforsikring, jfr. pkt. 15-17.
 Stk. 2.  Der svares dog ikke tillægsskat ved ophævelse  

 af en livsforsikring, der er led i en indeksordning.
20. De fastsatte årlige indbetalinger til  

 opsparingsordningerne kan fradrages ved opgørelsen af interessentens  

 (kontohaverens) skattepligtige indkomst for det indkomstår, hvor  

 indbetalingerne forfalder (den 31. december). Dette gælder, selv om  

 kontohaveren først foretager indbetalingerne i det følgende kalenderår  

 (respitåret); men hvis indbetalingen heller ikke foretages i respitåret,  

 bliver kontrakten uopfyldt, hvilket blandt andet betyder, at der ikke kan  

 foretages yderligere indbetalinger.
Hvis kontohaveren har fradraget et beløb,  

 som ikke indbetales, må den indkomstansættelse, hvor beløbet er bragt til  

 fradrag, forhøjes.
Pengeinstitutterne skal hvert år i januar måned give  

 meddelelse om uopfyldte kontrakter til ligningsmyndigheden i den kommune,  

 hvor pengeinstituttet har hjemsted.
Meddelelsen skal udvise antallet af  

 uopfyldte kontrakter og størrelsen af den årlige indbetaling herpå, hvis  

 udeblivelse har medført, at kontrakten (kontrakterne) blev uopfyldt.
De  

 indkomne meddelelser fordeles til kontohavernes bopælskommuner.
Stk. 2.  Det er en betingelse for fradragsret, at  

 kontohaveren er fuldt skattepligtig her i landet for det pågældende  

 indkomstår.
Er kontohaveren en gift kvinde, der er sambeskattet med manden,  

 foretages fradraget hos ham.
Stk. 3.  Hvis kontohaveren selv ophæver indeksordningen  

 inden 2 år efter udløbet af oprettelsesåret (for kontrakter oprettet i tiden  

 5. maj-24. november 1971 dog inden 1. januar 1977), annulleres  

 skattebegunstigelserne, og indkomstansættelserne fra og med oprettelsesåret  

 må forhøjes dels med de fratrukne indbetalinger, dels med tilskrevne renter,  

 ligesom formueansættelserne må forhøjes med kontoens saldo ved indkomstårenes  

 udløb.
Pengeinstitutterne skal indsende meddelelse til nordre birks amtstue  

 om disse ophævelser på den for ophævelse foreskrevne afgiftsblanket, selv om  

 der ikke skal svares afgift i disse tilfælde.
Under blankettens  

 beregningsskema skal tilføjes: "Ordningen ophævet inden 2 (5) år efter  

 udløbet af oprettelsesåret".
21. Det på en indekskonto indestående beløb skal ikke  

 medregnes til kontohaverens skattepligtige formue, og rentetilskrivninger  

 skal ikke medregnes til den skattepligtige indkomst.
Dette gælder, selv om  

 kontrakten er blevet uopfyldt, jfr. pkt. 20, stk. 1, men derimod ikke, hvis  

 kontohaveren ophæver kontrakten inden 2 (5) år, jfr. pkt. 20, stk. 3.
22. De fastsatte løbende udbetalinger,herunder  

 eventuelle indekstillæg, til kontohaveren fra det fyldte 67. år skal  

 medregnes til hans skattepligtige indkomst.
Tilfalder udbetalingerne en gift  

 kvinde, der er sambeskattet med manden, medregnes de til hans indkomst.
Stk. 2.  Uanset at en indeksordning er blevet uopfyldt  

 på grund af manglende indbetaling, jfr. foran pkt. 20, stk. 1, vil den blive  

 udbetalt i månedlige beløb fra kontohaverens fyldte 67. år, men der vil ikke  

 blive udbetalt indekstillæg.
Også i disse tilfælde skal de løbende  

 udbetalinger medregnes til kontohaverens skattepligtige indkomst.
 23. Hvis kontohaveren ophæver indeksordningen senere  

 end nævnt foran i pkt. 20, stk. 3, eller hvis kontohaveren afgår ved døden,  

 skal pengeinstituttet beregne og indeholde afgift af kontoens saldo inkl.  

 renter til udbetalingsdagen eller datoen for kontohaverens død.
Stk. 2.  Afgiften udgør 25 pct. af den del af saldoen,  

 der hidrører fra indbetalinger vedrørende årene før 1972, og 35 pct. af den  

 til senere indbetalinger svarende del.
Om de skattelignende myndigheders  

 kontrol med afgiftsberegningen henvises til afsnit IV nedenfor.
 Stk. 3.  Der pålignes ikke tillægsskat ved ophævelse af  

 indeksordninger.
 Pensionsordninger i ansættelsesforhold.
 Tjenestemandspension.
 24. Pensionsordninger, hvor staten eller en kommune  

 udbetaler løbende, livsbetingede pensioner som følge af tidligere ansættelse  

 i statens, folkeskolens, folkekirkens eller kommunens tjeneste, er omfattet  

 af pensionsbeskatningsreglerne.
 Stk. 2.  Pensionsordninger for personer, der er ansat i  

 henhold til overenskomst mellem stat eller kommune og den pågældende faglige  

 organisation, er ikke uden videre omfattet af pensionsbeskatningsreglerne,  

 men vil som regel opfylde de betingelser, der er fastsat for  

 pensionskasseordninger (nedenfor kapitel 7), forsikringsordninger (kapitel 9)  

 eller kapitalpension (kapitel 11-12). Dette gælder også individuelle  

 pensionsordninger for offentligt ansatte samt kommunalt ansattes  

 pensionsordninger i Kommunernes Pensionsforsikringsselskab.
Stk. 3.  I tjenestemandspensionsordninger, jfr. stk. 1,  

 indbetaler arbejdsgiveren ikke under ansættelsesforholdet bidrag til  

 afdækning af pensionsforpligtelsen.
Ved ansættelsen gives der undertiden  

 tjenestemanden mulighed for at indbetale et engangsbeløb til forhøjelse af  

 pensionsancienniteten.
For sådanne engangsbeløb har arbejdstageren  

 fradragsret efter samme regler som for kapitalindskud til en renteforsikring,  

 jfr. foran pkt. 5.
25. Pensionsudbetalinger efter  

 tjenestemandspensionsordninger skal medregnes til den pensionsberettigedes  

 skattepligtige indkomst i udbetalingsårene.
Egenpension til en gift kvinde,  

 der er sambeskattet med manden, er særskilt indkomst for hende.
Fra og med  

 indkomståret 1973 gælder dette også enkepension til en enke, der har indgået  

 nyt ægteskab.
Børnepension efter en afdød tjenestemand medregnes til barnets  

 indkomst, medens børnepensionstillæg til tjenestemandens egenpension  

 medregnes til tjenestemandens indkomst.
 Stk. 2.  Ved overgangsreglerne i loven om  

 tjenestemandspension er der mulighed for, at en tjenestemand ved afskedigelse  

 i visse tilfælde kan få tilbagebetalt "egne bidrag" hidrørende fra  

 tiden før 1. juli 1969. Sådanne beløb behandles skattemæssigt på samme måde  

 som udtrædelsesgodtgørelser fra pensionskasser, jfr. nedenfor pkt. 35.
 Statsunderstøttede pensionsordninger.
 26. Pensionsordninger med løbende udbetalinger for  

 ansatte i institutioner, hvis drift - og dermed også pensionsudgifter - helt  

 eller delvis betales af staten, behandles skattemæssigt på samme måde som  

 tjenestemandspension, jfr. foran kapitel 4. Dette gælder også ordninger, der  

 formelt er organiseret som selvstændige pensionskasser, men som reelt  

 finansieres af staten gennem dækning af pensionskassens underskud.
 Stk. 2.  Hvis der i en statsunderstøttet pensionskasse  

 er bestemmelser om, at de ansatte yder bidrag, som tilbageholdes i lønnen,  

 skal disse bidrag ikke medregnes til de ansattes skattepligtige indkomst, og  

 de ansatte har således heller ikke fradragsret for "egne bidrag",  

 jfr. reglerne om ATP-bidrag nedenfor pkt. 29, stk. 1 og 2.
 ATP.
27. ATP-ordningen er omfattet af  

 pensionsbeskatningsreglerne.
Den almindelige ordning giver ret til løbende,  

 livsbetingede udbetalinger fra det fyldte 67. år.
I ATP-lovens § 7, stk. 3,  

 er der fastsat en særordning for medlemmer, som først er indtrådt i ordningen  

 efter 7. marts 1965, og som ved det fyldte 67. år har mindre end 5 års  

 anciennitet.
Disse medlemmer har ikke ret til tillægspension, men får de  

 indbetalte bidrag tilbagebetalt med renter ved det fyldte 67. år.
 28. Ved opgørelsen af en arbejdsgivers skattepligtige  

 indkomst kan bidrag til ATP fratrækkes, såfremt lønnen til den pågældende er  

 fradragsberettiget som driftsudgift.
29. Ved opgørelsen af lønmodtagerens skattepligtige  

 indkomst medregnes ikke beløb, der af arbejdsgiveren indbetales som bidrag  

 til ATP.
Dette gælder såvel arbejdsgiverdelen som lønmodtagerens del.
Stk. 2.  Lønmodtagerens del af bidraget kan dog af  

 arbejdsgiveren ved indeholdelsen af A-skat i årene 1972 og 1973 behandles som  

 A-indkomst, hvilket hænger sammen med, at den ansatte på grund af den  

 automatiske forskudsregistrering som regel i disse år har indregnet et  

 fradrag i skattekortet for "eget bidrag" til ATP.
Ved årets udløb  

 skal beløbene trækkes ud af den A-indkomst, som arbejdsgiveren skal  

 indberette på oplysningssedlen.
Stk. 3.  Efter ATP-loven er der mulighed for, at et  

 medlem, der er overgået til selvstændig erhvervsvirksomhed, kan opretholde  

 ordningen mod selv at indbetale bidrag.
For sådanne indbetalinger har den  

 pågældende fradragsret, såfremt han er fuldt skattepligtig her i landet.
30. Udbetalinger af ATP-pension skal medregnes til den  

 berettigedes skattepligtige indkomst.
Egenpension til en gift kvinde, der er  

 sambeskattet med manden, er særskilt indkomst for hende.
Fra og med  

 indkomståret 1973 gælder dette også enkepension fra ATP til en enke, der har  

 indgået nyt ægteskab.
Stk. 2.  Ved tilbagebetaling af bidrag til medlemmer som  

 nævnt foran i pkt. 27, 2. punktum, har finansministeren, jfr. lovens § 14,  

 fastsat, at ATP skal beregne og indeholde afgift med 25 pct. af det beløb,  

 hvormed tilbagebetalingen overstiger 500 kr.
Ved tilbagebetaling til  

 medlemmer, der er fyldt 67 år inden 1. januar 1972, beregnes dog ikke afgift.
 Pensionskasser under forsikringsrådets  

 tilsyn.
31. Pensionskasser, der har til formål at sikre  

 løbende alderspension og invalidepension til ansatte i private virksomheder  

 samt ægtefælle- og børnepension efter de ansatte, er undergivet  

 forsikringsrådets tilsyn.
En fortegnelse over de pågældende pensionskasser  

 findes i forsikringsrådets årlige beretning.
 Stk. 2.  Pensionsordninger i de i stk. 1 nævnte  

 pensionskasser er omfattet af pensionsbeskatningsreglerne, såfremt  

 alderspension tidligst kan udbetales ved medlemmets fyldte 60. år (eller en  

 af ligningsrådets godkendt lavere pensionsalder), og såfremt eventuel  

 børnepension skal ophøre senest ved børnenes fyldte 24. år.
 Stk. 3.  Pensionsordninger for medlemmer, der er optaget  

 i kassen før 1. januar 1972, er dog omfattet af pensionsbeskatningsreglerne,  

 uanset om de i stk. 2 nævnte aldersbetingelser er opfyldt.
Stk. 4.  I pensionskassens vedtægter skal det tydeligt  

 være anført, at pensionsbidrag m.v. og ydelserne til medlemmerne er omfattet  

 af reglerne om pensionsordninger med løbende udbetalinger, jfr.  

 pensionsbeskatningslovens afsnit I.
For kasser oprettet før 1. januar 1972  

 skal nævnte angivelse indføjes ved første ændring af kassens vedtægter, dog  

 senest 31. december 1974.
32. Ved opgørelsen af en arbejdsgivers skattepligtige  

 indkomst kan bidrag til en pensionskasse som nævnt foran i pkt. 31 for en hos  

 ham ansat fratrækkes, såfremt lønnen til den pågældende er fradragsberettiget  

 som driftsudgift.
Dette gælder både løbende bidrag og engangsbidrag samt  

 eventuelle bidrag, efter at arbejdstageren er fratrådt eller efter hans død  

 (til sikring af ægtefælle- eller børnepension).
Stk. 2.  Efter de tidligere regler skulle engangsbidrag  

 fra arbejdsgiveren afskrives over 5 år.
En ved udgangen af indkomståret 1971  

 uafskreven del af et engangsbidrag kan enten fratrækkes fuldt ud i  

 indkomståret 1972 eller fortsættes afskrevet efter de tidligere regler.
33. Ved opgørelsen af den skattepligtige indkomst for  

 medlemmer af pensionskasser som nævnt foran i pkt. 31 medregnes de af  

 arbejdsgiveren indbetalte bidrag ikke.
Dette gælder både bidrag, der er  

 betegnet som "arbejdsgiverbidrag", og bidrag, der er betegnet som  

 "arbejdstagerbidrag", "medarbejderbidrag" eller lignende.  

 For så vidt angår indeholdelse af A-skat i 1972 og 1973 i  

 "arbejdstagerbidrag", gælder samme regler som for lønmodtagerbidrag  

 til ATP, jfr. foran pkt. 29, stk. 2.
 Stk. 2.  Engangsbidrag, som indbetales af den ansatte  

 selv, kan fratrækkes ved opgørelsen af hans skattepligtige indkomst efter  

 samme regler som for kapitalindskud til en renteforsikring, jfr. foran pkt.  

 5.
34. Løbende udbetalinger fra pensionskasser som nævnt  

 foran i pkt. 31 medregnes til den berettigedes skattepligtige indkomst.  

 Egenpension til en gift kvinde, der er sambeskattet med manden, er særskilt  

 indkomst for hende.
Fra og med indkomståret 1973 gælder dette også  

 enkepension til en enke, der har indgået nyt ægteskab.
35. Andre udbetalinger end løbende udbetalinger fra  

 pensionskasser som nævnt foran i pkt. 31 skal ikke medregnes til den  

 skattepligtige indkomst, men er undergivet afgiftspligt.
Dette gælder således  

 udbetaling af udtrædelsesgodtgørelser.
Har en pensionskasse tegnet  

 gruppelivsforsikringer for medlemmerne, er udbetalingen fra forsikringen ved  

 et medlems død derimod skatte- og afgiftsfri, idet gruppelivsforsikringen  

 skattemæssigt behandles som en selvstændig ordning, der er omfattet af lovens  

 § 50, jfr. nedenfor afsnit VII.
Stk. 2.  Afgiften, der skal beregnes og indeholdes af  

 pensionskassen, udgør 35 pct. af udbetalingen.
Er medlemmet optaget i  

 pensionskassen før 1. januar 1972, er afgiften dog kun 25 pct. af den del af  

 udbetalingen, der hidrører fra bidrag før dette tidspunkt, og hvis medlemmet  

 er optaget før 1. januar 1954, svares ingen afgift af den del, der hidrører  

 fra bidrag før dette tidspunkt.
Om de skattelignende myndigheders kontrol med  

 afgiftsberegningen henvises til afsnit IV nedenfor.
36. En pensionskasseordning, der ikke opfylder  

 betingelserne for at være omfattet af pensionsbeskatningsreglerne, jfr. foran  

 pkt. 31, beskattes, såfremt ordningen er under forsikringsrådets tilsyn,  

 efter reglerne i lovens § 50, jfr. nedenfor afsnit VII.
Arbejdsgiverens  

 bidrag til en sådan ordning behandles skattemæssigt som løn til den ansatte.
 Pensionskasser godkendt efter  

 pensionsbeskatningslovens § 6.
 37. En række pensionskasser, pensionsfonds og lignende  

 er ikke under tilsyn efter loven om tilsyn med pensionskasser, idet deres  

 medlemmer ikke er "ansat i en virksomhed" (selvstændigt  

 erhvervsdrivende, bestyrelsesmedlemmer samt - efter handelsministeriets  

 praksis - visse direktører og disses enker). Hvis formålet med en sådan  

 pensionskasse eller -fond er at udbetale løbende livsbetinget alderspension  

 tidligst fra det fyldte 60. år, eventuelt tillige invalidepension eller  

 ægtefælle- og børnepension, vil pensionskassen eventuelt kunne godkendes af  

 finansministeren (statens ligningsdirektorat). Opnås der godkendelse, vil  

 medlemmernes pensionsordninger være omfattet af pensionsbeskatningsreglerne,  

 jfr. foran kapitel 7 (pkt. 32-35).
 Renteforsikringer (pensionsforsikringer) og  

 rateforsikringer.
 38. Renteforsikringer (pensionsforsikringer) og  

 rateforsikringer, der er oprettet i tilknytning til et ansættelsesforhold, og  

 hvortil arbejdsgiveren indbetaler præmier, er omfattet af  

 pensionsbeskatningsreglerne, såfremt de opfylder de krav til forsikringens  

 indhold, der gælder for de renteforsikringer og rateforsikringer, der er  

 oprettet uden forbindelse med et ansættelsesforhold, jfr. foran pkt. 1-4  

 (renteforsikringer) og pkt. 11-14 (rateforsikringer). Dog kan arbejdsgiveren  

 være forsikringstager, men arbejdstageren skal være forsikret og ejer af  

 policen.
Stk. 2.  Selv om arbejdstageren skal stå som ejer af  

 forsikringen, kan arbejdsgiveren tage forbehold om, at bonus skal tilfalde  

 ham.
Han kan også forbeholde sig, at værdien af forsikringen skal tilfalde  

 ham i tilfælde af, at arbejdsforholdet af andre grunde end arbejdstagerens  

 død eller erhvervsudygtighed ophører før arbejdstagerens fyldte 30. år, og  

 inden 5 år efter forsikringens oprettelse.
Endelig kan arbejdsgiveren  

 forbeholde sig, at de løbende forsikringsydelser skal tilfalde ham, såfremt  

 de kommer til udbetaling, medens ansættelsesforholdet endnu består, eller i  

 en periode, hvor arbejdsgiveren yder efterløn.
Beløb, der tilfalder  

 arbejdsgiveren i medfør af et sådant forbehold, skal medregnes til hans  

 skattepligtige indkomst.
 39. Med hensyn til arbejdsgivers fradragsret for  

 præmier og indskud og arbejdstagers fradragsret for eventuelle engangsindskud  

 til forsikringer som nævnt foran i pkt. 38 gælder samme regler som for  

 pensionskasseordninger, jfr. foran pkt. 32-33.
40. Skattereglerne om værdien af renteforsikringer og  

 rateforsikringer i pensionsøjemed, om bonustilskrivning og bonusudbetaling  

 til ejeren samt om løbende udbetalinger og udbetaling af tilbagekøbsværdi  

 m.v. er de samme som for forsikringer, der er tegnet uden forbindelse med et  

 ansættelsesforhold.
Der kan derfor henvises til pkt. 6-9 foran  

 (renteforsikringer) og pkt. 16 (rateforsikringer). Dog er  

 indkomstskattepligtige beløb fra en forsikring oprettet i en kvindelig  

 arbejdstagers ansættelsesforhold særskilt indkomst for hende.
Fra og med  

 indkomståret 1973 gælder dette også beløb fra en afdød arbejdstagers  

 forsikring, som tilfalder hans enke efter, at hun har indgået nyt ægteskab.
41. En som led i et ansættelsesforhold oprettet  

 renteforsikring, der ikke opfylder betingelserne for at være omfattet af  

 pensionsbeskatningsreglerne, beskattes efter reglerne i lovens § 50, jfr.  

 nedenfor afsnit VII.
Arbejdsgiverens indbetalinger behandles skattemæssigt  

 som løn til arbejdstageren.
42. En som led i et ansættelsesforhold oprettet  

 rateforsikring, der ikke opfylder betingelserne for rateforsikring i  

 pensionsøjemed, jfr. foran pkt. 12-14, behandles efter reglerne om  

 kapitalforsikring i pensionsøjemed, jfr. nedenfor kapitel 11, eller - hvis  

 den heller ikke opfylder betingelserne herfor - efter reglerne i lovens § 50  

 om privattegnede kapitalforsikringer, jfr. nedenfor afsnit VII.
I sidstnævnte  

 tilfælde behandles arbejdsgiverens indbetalinger skattemæssigt som løn til  

 arbejdstageren.
 Indeksordninger.
43.En indeksordning, jfr. foran pkt. 18, kan være oprettet som  

 pensionsordning i et ansættelsesforhold.
Ordningen kan - i modsætning til  

 renteforsikringslovens regler - ikke omfatte arbejdstagerens ægtefælles  

 kontrakter.
44. De af arbejdsgiveren foretagne årlige  

 indbetalinger skal ikke medregnes til arbejdstagerens skattepligtige  

 indkomst.
De kan fratrækkes ved opgørelsen af arbejdsgiverens skattepligtige  

 indkomst, såfremt lønnen til arbejdstageren er fradragsberettiget som  

 driftsudgift.
 45. Reglerne om indeksordninger tegnet uden  

 forbindelse med et ansættelsesforhold, jfr. foran pkt. 20, stk. 3, og pkt.  

 21-23, finder tilsvarende anvendelse på indeksordninger i ansættelsesforhold.  

 Dog er løbende udbetalinger til en gift kvinde, der er sambeskattet med  

 manden, særskilt indkomst for hende.
 Kapitalforsikring i pensionsøjemed.
 46. En kapitalforsikring oprettet efter aftale mellem  

 en arbejdstager og dennes arbejdsgiver er, jfr. lovens § 10, omfattet af  

 pensionsbeskatningsreglerne, såfremt følgende betingelser er opfyldt:
 1. Præmier og kapitalindskud skal indbetales af  

 arbejdsgiveren.
 2. Forsikringen skal oprettes i et livs- eller  

 pensionsforsikringsselskab, der er berettiget til at drive virksomhed her i  

 landet.
 3. Forsikringen skal oprettes før arbejdstagerens  

 fyldte 60. år, dog kan der senere tegnes en tillægspolice.
 4. Forsikringen skal tegnes på arbejdstagerens liv og  

 med ham som ejer af policen.
 5. Forsikringen skal tegnes enten således, a) at  

 forsikringen kun kommer til udbetaling, hvis arbejdstageren dør før et aftalt  

 tidspunkt, der ikke må ligge senere end første policedag efter hans fyldte  

 70. år, eller således, b) at forsikringen kun kommer til udbetaling, hvis  

 arbejdstageren lever på det aftalte udbetalingstidspunkt, eller således, c)  

 at forsikringen kommer til udbetaling på det aftalte udbetalingstidspunkt  

 eller ved død eller invaliditet før dette tidspunkt.
 6. Det i 5b) og c) nævnte aftalte udbetalingstidspunkt  

 må ikke ligge før arbejdstagerens fyldte 60. år eller den af ligningsrådet  

 eventuelt godkendte lavere pensioneringsalder og ikke senere end første  

 policedag efter hans fyldte 70. år.
 7. Forsikringssummen skal ved udbetaling i  

 arbejdstagerens levende live tilfalde ham selv.
 8. Som begunstiget ved arbejdstagerens død kan ikke  

 indsættes andre end enten arbejdstagerens "nærmeste pårørende",  

 eller hans ægtefælle, herunder fraskilt ægtefælle, eller hans livsarvinger,  

 herunder stedbørn og disses livsarvinger.
 Stk. 2.  Selv om arbejdstageren skal være ejer af  

 policen, kan arbejdsgiveren dog tage forbehold på samme måde som ved rente-  

 og rateforsikringer, jfr. foran pkt. 38, stk. 2, første og andet punktum.
47. Da forsikringen forudsætter en pensionsaftale, kan  

 der ikke oprettes kapitalforsikring i pensionsøjemed for statsansatte, for  

 hvem løn- og øvrige ansættelsesvilkår er fastlagt i tjenestemandslovgivningen  

 eller i overenskomst med vedkommende faglige organisation, medmindre  

 overenskomsten indeholder bestemmelser om denne pensionsform.
Dette er f.eks.  

 tilfældet for visse grupper af kontraktansat militærpersonel.
For kommunalt  

 ansatte kan der ikke oprettes kapitalforsikring i pensionsøjemed, medmindre  

 ordningen har hjemmel i bestemmelser, overenskomster eller regler, der er  

 godkendt af Kommunernes Lønningsnævn.
Stk. 2.  I øvrigt vil en kapitalforsikring i tilfælde,  

 hvor præmien aftales tilvejebragt ved en reduktion af arbejdstagerens løn,  

 ikke være omfattet af pensionsbeskatningsreglerne, hvis det af aftalen  

 fremgår eller i øvrigt må antages, at arbejdsgiveren ikke vil kræve  

 præmiebetalingen opretholdt, men alene påtager sig at formidle præmierne  

 indbetalt efter arbejdstagerens ønske.
Også en forhåndsaftale om, at  

 arbejdstageren kan disponere over policen ved overdragelse, belåning eller  

 genkøb, vil bevirke, at forsikringen ikke er omfattet af  

 pensionsbeskatningsreglerne.
48. Aftaler om kapitalforsikring i pensionsøjemed kan  

 kun oprettes i egentlige ansættelsesforhold.
Der kan således ikke oprettes  

 aftale mellem en virksomhed, der drives som interessentskab eller  

 kommanditselskab, og en person, der er medejer af virksomheden som  

 interessent eller kommanditist.
Aftale kan heller ikke oprettes mellem  

 ægtefæller, hvor den ene er "ansat" i den andens som personligt  

 ansvarlig drevne virksomhed.
 Stk. 2.  Den tidligere praksis, hvorefter indehavere af  

 agenturvirksomheder og bryggeridepoter ikke kan betragtes som arbejdstagere,  

 opretholdes, hvorimod reglen i renteforsikringslovens § 3, stk. 2, hvorefter  

 en pensionsordning kun under visse betingelser kan oprettes for personer, der  

 er beslægtet med arbejdsgiveren eller - såfremt arbejdsgiveren er et  

 aktieselskab - er aktionærer i selskabet og i realiteten har afgørende  

 indflydelse på dettes dispositioner, er bortfaldet for ordninger, der  

 oprettes efter 31. december 1971.
 49. En kapitalforsikring, der er oprettet før 1.  

 januar 1972, og som ved udgangen af 1971 var led i en pensionsordning som  

 nævnt i renteforsikringslovens § 3, er omfattet af  

 pensionsbeskatningsreglerne, selv om den ikke opfylder de foran i pkt. 46,  

 nr. 3-8 angivne betingelser.
Stk. 2.  En sådan forsikring kan være oprettet efter  

 arbejdstagerens fyldte 60. år, og det aftalte udbetalingstidspunkt kan ligge  

 senere end arbejdstagerens fyldte 70. år.
Forsikringen kan være tegnet på en  

 andens liv end arbejdstagerens, når blot den er til fordel for arbejdstageren  

 selv, eller, i tilfælde af hans død, til fordel for hans pårørende.
Som  

 begunstiget ved forsikredes død kan være indsat andre af arbejdstagerens  

 pårørende end ægtefælle og livsarvinger, f.eks. hans søskende, forældre,  

 børns ægtefæller (svigerbørn).
 Stk. 3.  Sker der præmieforhøjelse eller kapitalindskud  

 i en forsikring som nævnt i stk. 1, skal forsikringen eller den del, der  

 svarer til forøgelsen, opfylde lovens betingelser, jfr. foran pkt. 46.  

 Tilskrivning af bonus betragtes ikke som forøgelse, hvis aftalen om, at bonus  

 skal tilskrives, er indgået før 1. januar 1972.
 50. Policer og policetillæg oprettet efter 31.  

 december 1971 vedrørende forsikringer som nævnt foran i pkt. 46 og 49 skal  

 være betegnet: "Kapitalforsikring i pensionsøjemed".
 51. Ved opgørelsen af en arbejdsgivers skattepligtige  

 indkomst kan præmier og kapitalindskud til en kapitalforsikring som nævnt  

 foran i pkt. 46 og 49 for en hos ham ansat fratrækkes, såfremt lønnen til den  

 pågældende er fradragsberettiget som driftsudgift.
Stk. 2.  Efter de tidligere regler skulle kapitalindskud  

 (engangsbidrag) fra arbejdsgiveren afskrives over 5 år.
En ved udgangen af  

 indkomståret 1971 uafskreven del af et kapitalindskud kan enten fratrækkes  

 fuldt ud i indkomståret 1972 eller fortsættes afskrevet efter de tidligere  

 regler.
 Stk. 3.  Beløb, der tilfalder en arbejdsgiver i medfør  

 af et forbehold som nævnt foran i pkt. 46, stk. 2, medregnes til  

 arbejdsgiverens skattepligtige indkomst.
52. Fra og med indkomståret 1972 er der ikke længere  

 fradragsret inden for 3.000 kr.s grænsen for "arbejdstagerbidrag"  

 eller "medarbejderbidrag" til kapitalforsikring i pensionsøjemed.  

 Ved opgørelsen af arbejdstagerens skattepligtige indkomst skal de af  

 arbejdsgiveren indbetalte beløb ikke medregnes.
Dette gælder både bidrag, der  

 er betegnet som "arbejdsgiverbidrag", og bidrag, der er betegnet  

 som nævnt ovenfor.
For så vidt angår indeholdelse af A-skat i 1972 og 1973 i  

 "arbejdstagerbidrag" gælder samme regler som for lønmodtagerbidrag  

 til ATP, jfr. foran pkt. 29, stk. 2.
 53. I lovens § 16 er der fastsat grænser for, hvor  

 meget der for den enkelte arbejdstager i alt må indbetales årlig til  

 kapitalforsikring i pensionsøjemed (jfr. foran pkt. 46 og 49) og opsparing i  

 pensionsøjemed (jfr. nedenfor pkt. 58, 61 og 62). Maksimumsbeløbene går dels  

 på, hvor stor en procentdel af arbejdstagerens løn hans arbejdsgiver må  

 anvende, jfr. stk. 2, dels på, hvor stort et beløb, der fra en eller flere  

 arbejdsgivere i alt må indbetales for den enkelte arbejdstager, jfr. stk. 3.
Stk. 2.  Der må højst indbetales 15 pct. - for en  

 arbejdstager, der er fyldt 45 år ved indkomstårets begyndelse, dog 20 pct. -  

 af hans samlede lønindtægt i indkomståret hos den pågældende arbejdsgiver.  

 Til lønindtægten medregnes provision, tantieme eller lignende, den  

 skattepligtige værdi af naturalydelser m.v. samt indbetalingen til  

 kapitalpensionsordningen.
For en arbejdstager under 45 år kan der således  

 indbetales højst 17,65 pct. af den skattepligtige lønindkomst (både  

 A-indkomst og eventuel B-indkomst) fra den pågældende arbejdsgiver, og for en  

 arbejdstager, der er fyldt 45 år, højst 25 pct.
Det maksimale beløb beregnes  

 på grundlag af arbejdstagerens indkomstår.
Stk. 3.  Der må for en arbejdstager højst indbetales  

 30.000 kr. i et indkomstår.
Dette beløb pristalsreguleres, idet der forhøjes  

 med 1.500 kr. for hver fulde 5 points, reguleringspristallet for juli måned i  

 året forud for indkomståret overstiger 100. Da reguleringspristallet for juli  

 1971 var 103,3, er maksimumsbeløbet 30.000 kr. i indkomståret 1972, og da  

 pristallet for juli 1972 var 110,4, er maksimumsbeløbet 33.000 kr. i  

 indkomståret 1973.
 Stk. 4.  Arbejdsgiveren skal på oplysningssedlen  

 (lønsedlen) anføre de samlede indbetalinger i årets løb til kapitalforsikring  

 og opsparing i pensionsøjemed for den enkelte arbejdstager (rubrik 37 på  

 oplysningssedlen for 1972).
Stk. 5.  Beløb, hvormed indbetalingerne overstiger  

 grænserne i stk. 2 eller stk.3, skal medregnes til (tillægges)  

 arbejdstagerens skattepligtige indkomst, men behandles i øvrigt skattemæssigt  

 som indbetaling til kapitalpension.
De kan således navnlig ikke udbetales fra  

 ordningen uden afgift, jfr. nedenfor pkt. 54-58.
 54. Af kapitalforsikring i pensionsøjemed oprettet  

 efter 31. december 1971 skal der svares afgift med 25 pct. af  

 forsikringssummen inkl. bonus eller af forsikringens værdi i følgende  

 tilfælde:
 1. Ved udbetaling til arbejdstageren efter det fyldte  

 60. år eller den lavere pensionsalder, som måtte være godkendt af  

 ligningsrådet.
 2. Ved udbetaling efter indtruffen invaliditet.
 3. Ved arbejdstagerens død.
 4. Ved arbejdstagerens fyldte 70. år eller første  

 policedag herefter.
 Denne afgiftsberigtigelse skal omfatte den samlede værdi af  

 arbejdstagerens kapitalforsikringer og opsparinger i pensionsøjemed.
 Stk. 2.  Ved udbetaling i andre tilfælde, herunder  

 udbetaling af en del af forsikringen eller af en af flere  

 kapitalpensionsordninger for samme arbejdstager samt ved dispositioner over  

 forsikringen, svares afgift med 35 pct. af udbetalingen, respektive værdien  

 af forsikringen eller af den del, hvorover der disponeres.
55. Af kapitalforsikring i pensionsøjemed oprettet i  

 årene 1958-71 svares afgift med 25 pct. i de ovenfor pkt. 54, stk. 1, nævnte  

 tilfælde (i nr. 4 anvendes arbejdsforholdets ophør efter det fyldte 70. år i  

 stedet), samt når en kvindelig arbejdstager fratræder i forbindelse med  

 indgåelse af ægteskab.
Afgiften svares dog ikke af den del af  

 forsikringssummen m.v. eller af forsikringens værdi, som hidrører fra  

 arbejdstagerens egne indbetalinger før 1. januar 1972.
 Stk.2.  Ved udbetaling m.v. i andre tilfælde, svares  

 afgift med 35 pct. af den del af det afgiftspligtige beløb, der hidrører fra  

 indbetalinger efter 1971, og med 25 pct. af den del, der hidrører fra  

 arbejdsgiverbidrag før 1. januar 1972, medens den del, der hidrører fra  

 arbejdstagerbidrag før 1. januar 1972, er afgiftsfri.
 56. Af kapitalforsikring oprettet før 1. januar 1958  

 svares der alene afgift med 25 pct. af den del, der hidrører fra forøgelse af  

 indbetalingerne efter 1. januar 1972 (jfr. herved pkt. 49, stk. 3) i de i  

 pkt. 54, stk. 1, nr. 1-3 nævnte tilfælde samt ved udbetaling før det fyldte  

 60. år i forbindelse med arbejdsforholdets ophør, når der forlanges  

 afgiftsberigtigelse inden 3 måneder efter fratrædelsen.
 Stk. 2.  Ved udbetaling m.v. i andre tilfælde, svares  

 afgift som nævnt i pkt. 55, stk. 2.
 57. Med hensyn til de skattelignende myndigheders  

 kontrol med afgiftsberegningen henvises til afsnit IV nedenfor.
 Stk. 2.  Når en kapitalforsikring i pensionsøjemed er  

 afgiftsberigtiget, omfattes forsikringen ikke længere af  

 pensionsbeskatningsreglerne.
 58. Kapitalforsikringer, der ikke skattemæssigt kan  

 betragtes som led i en pensionsaftale, jfr. pkt. 47 og 48 foran, eller som  

 ikke opfylder betingelserne for at kunne behandles som kapitalforsikring i  

 pensionsøjemed, jfr. pkt. 46 og 49, behandles efter reglerne i lovens § 50 om  

 kapitalforsikringer uden forbindelse med et ansættelsesforhold.  

 Arbejdsgiverens indbetalinger betragtes i så fald som løn til arbejdstageren.
 Opsparing i pensionsøjemed.
 59. En aftale mellem en arbejdstager og dennes  

 arbejdsgiver om opsparing i pensionsøjemed er omfattet af  

 pensionsbeskatningsreglerne, såfremt følgende betingelser er opfyldt:
 1. Indbetalingerne skal foretages af arbejdsgiveren.
2. Indbetalingerne skal indsættes på en arbejdstageren  

 tilhørende indlånskonto i en dansk bank eller sparekasse.
For kontoens midler  

 kan der anskaffes nærmere opregnede værdipapirer, der skal opbevares i et til  

 kontoen knyttet depot, jfr. reglerne i §§ 22-23 i finansministeriets  

 bekendtgørelse nr. 496 af 12. november 1971 som ændret ved bekendtgørelse nr.  

 539 af 14. december 1972.
 3. Opsparingen skal være påbegyndt før arbejdstagerens  

 fyldte 60. år.
4. Til kontoen skal være knyttet bestemmelser om, at  

 den tilhører arbejdstageren og skal udbetales tidligst ved det fyldte 60. år  

 eller den af ligningsrådet godkendte lavere pensionsalder og senest ved hans  

 fyldte 70. år.
Der skal dog være bestemmelse om, at kontoen skal udbetales  

 ved hans død, og det kan bestemmes, at den skal udbetales i tilfælde af  

 invaliditet, som efter reglerne i lov om invalidepension m.v. berettiger  

 arbejdstageren til at oppebære invalidepension med helt grundbeløb og helt  

 invaliditetsbeløb.
 5. Der kan ikke træffes bestemmelse om udbetaling  

 efter arbejdstagerens død til andre end hans ægtefælle, herunder fraskilt  

 ægtefælle, eller livsarvinger, herunder stedbørn og disses livsarvinger.
 Stk. 2.  Selv om kontoen skal tilhøre arbejdstageren,  

 kan arbejdsgiveren dog tage forbehold om, at indestående helt eller delvis  

 skal tilfalde ham, hvis arbejdsforholdet af andre grunde end arbejdstagerens  

 død eller erhvervsudygtighed ophører før hans fyldte 30. år og inden 5 år  

 efter kontoens oprettelse.
 60. En opsparing i pensionsøjemed forudsætter ligesom  

 kapitalforsikring i pensionsøjemed både en egentlig pensionsaftale og et  

 egentligt ansættelsesforhold, jfr. herved pkt. 47 og 48 foran, som finder  

 tilsvarende anvendelse.
 61. En indlånskonto, der er oprettet før 1. januar  

 1972 i en bank eller sparekasse, og som pr. 31. december 1971 var led i en  

 kapitalpensionsordning som nævnt i renteforsikringslovens § 3, er omfattet af  

 pensionsbeskatningsreglerne, uanset om de øvrige betingelser, jfr. foran pkt.  

 59, nr. 3-5 er opfyldt.
Stk. 2.  En opsparing i pensionsøjemed, der er oprettet  

 før 1. januar 1972 i en anden institution her i landet end en bank eller  

 sparekasse, og som pr. 31. december 1971 var omfattet af  

 renteforsikringslovens § 3, er for årene 1972 og 1973 omfattet af  

 pensionsbeskatningsreglerne.
For senere år gælder dette kun, såfremt den  

 pågældende institution eller fond bliver godkendt, jfr. finansministeriets  

 bekendtgørelse nr. 39 af 15. februar 1972, som ændret ved bekendtgørelse nr.  

 569 af 21. december 1972.
 Stk. 3.  Hvis indbetalingerne til en ordning som nævnt i  

 stk.1 eller 2 i året 1972 eller senere år overstiger det højeste beløb, der i  

 et af årene 1969-71 har været indbetalt som løbende bidrag, må der enten for  

 det overskydende beløb oprettes en ny (yderligere) konto, som opfylder  

 samtlige betingelser, jfr. pkt. 59, eller også må de til den oprindelige  

 konto knyttede bestemmelser ændres således, at de opfylder betingelserne.  

 Hvis arbejdstageren var fyldt 60 år ved opsparingens påbegyndelse, kan der  

 ikke aftales større bidrag efter 1. januar 1972 end i noget af indkomstårene  

 1969-71.
 62. Indlåns- og depotkonti, der er oprettet eller  

 ændret efter udgangen af 1971, vedrørende ordninger som nævnt foran i pkt. 59  

 og 61 skal være betegnet: "Opsparing i pensionsøjemed".
 63. Med hensyn til arbejdsgiverens fradragsret og  

 arbejdstagerens ret til at bortse fra indbetalinger til opsparing som nævnt  

 foran i pkt. 59 og 61 gælder samme regler som for indbetalinger til  

 kapitalforsikring i pensionsøjemed, jfr. foran pkt. 51 og 52.
 Stk. 2.  Reglerne i lovens § 16 om maksimum for  

 indbetalinger er fælles for kapitalforsikring og opsparing i pensionsøjemed.  

 Der henvises til pkt. 53 foran.
 Stk. 3.  Det i en opsparing i pensionsøjemed indestående  

 beløb skal ikke medregnes til arbejdstagerens skattepligtige formue, og  

 tilskrivning af rente og udbytte er indkomstskattefri.
 64. Af opsparing i pensionsøjemed oprettet efter 31.  

 december 1957 skal der svares afgift med 25 pct. af opsparingens værdi i  

 følgende tilfælde:
 1. Ved udbetaling til arbejdstageren efter det fyldte  

 60. år eller den lavere pensionsalder, som måtte være godkendt af  

 ligningsrådet.
 2. Ved udbetaling efter indtruffen invaliditet som  

 nævnt foran pkt. 59, nr. 4.
 3. Ved arbejdstagerens død.
 4. Ved arbejdstagerens fyldte 70. år.
 Denne afgiftsberigtigelse skal omfatte den samlede værdi af  

 arbejdstagerens opsparing og kapitalforsikring i pensionsøjemed.
 Stk. 2.  Er opsparingen påbegyndt før 1. januar 1972,  

 svares der ikke afgift af den del af opsparingen, der hidrører fra  

 arbejdstagerens egne bidrag før 1. januar 1972. I øvrigt erstattes tilfælde 4  

 af fratræden efter det fyldte 70. år, og som yderligere tilfælde tilføjes  

 udbetaling til en kvindelig arbejdstager ved arbejdsforholdets ophør på grund  

 af indgåelse af ægteskab.
Stk. 3.  Ved udbetaling i andre tilfælde, herunder  

 udbetaling af en del af opsparingen eller af en af flere  

 kapitalpensionsordninger for samme arbejdstager, samt ved dispositioner over  

 opsparingen svares afgift med 35 pct. af udbetalingen, respektive værdien af  

 opsparingen eller af den del, hvorover der disponeres.
Indtræder der  

 afgiftspligt for hele opsparingen, og har arbejdstagerens egne bidrag i et  

 eller flere år før 1972 oversteget 350 kr., fratrækkes dog det (summen af de)  

 overskydende beløb.
 65. Af opsparing i pensionsøjemed oprettet før 1958  

 svares alene afgift med 25 pct. af den del, der hidrører fra forøgelse af  

 indbetalingerne efter 1. januar 1972 (jfr. pkt. 61, stk. 3), når udbetalingen  

 sker i de i pkt. 64, stk. 1 og 2, nævnte tilfælde samt ved udbetaling før det  

 fyldte 60. år i forbindelse med arbejdsforholdets ophør, når der forlanges  

 afgiftsberigtigelse inden 3 måneder efter fratrædelsen.
 Stk. 2.  Ved udbetaling m.v. i andre tilfælde svares  

 afgift som nævnt i pkt. 64, stk. 3.
 66. Med hensyn til de skattelignende myndigheders  

 kontrol med afgiftsberegningen henvises til afsnit IV nedenfor.
 Stk. 2.  Når en opsparing i pensionsøjemed er  

 afgiftsberigtiget, omfattes ordningen ikke længere af  

 pensionsbeskatningsreglerne.
67. Aftaler mellem arbejdstagere og arbejdsgivere om  

 opsparing, der ikke skattemæssigt kan betragtes som led i en pensionsordning,  

 jfr. pkt. 60 foran, eller som ikke opfylder betingelserne for at kunne  

 behandles som opsparing i pensionsøjemed, jfr. pkt. 59 og 61, har normalt  

 ikke særlige skattemæssige virkninger.
Arbejdsgiverens indbetalinger  

 betragtes i så fald som løn til arbejdstageren, og opsparingen  

 formuebeskattes efter de almindelige regler, ligesom rentetilskrivninger er  

 skattepligtig indkomst for ejeren.
 Overførsel fra en pensionsordning til en  

 anden.
 68. Renteforsikringslovens regler om genanbringelse  

 med afgiftsfritagende virkning af beløb fra en pensionsordning er ophævet med  

 virkning fra 1. januar 1972. Er afgiftspligt efter renteforsikringsloven  

 indtrådt før dette tidspunkt, kan reglerne om genanbringelse dog anvendes,  

 selv om genanbringelsen først sker i 1972, men inden 6 måneder efter  

 afgiftspligtens indtræden.
Stk. 2.  Til afløsning af genanbringelsesreglerne er der  

 ved pensionsbeskatningslovens §§ 41-44 indført regler om overførsel af beløb  

 fra en pensionsordning eller forsikring til en anden pensionsordning eller  

 forsikring for samme person.
I det omfang sådan overførsel kan ske, jfr.  

 nedenfor pkt. 69-73, betragtes det overførte beløb hverken som en udbetaling  

 fra den ene ordning eller som en indbetaling til den anden.
Overførslen  

 udløser således hverken skatte- eller afgiftspligt eller fradragsret for det  

 overførte beløb.
 Stk. 3.  Overførsel kan ikke ske, hvis der forinden er  

 indtrådt afgiftspligt eller indkomstskattepligt for beløbet.
 69. Beløb fra renteforsikringer, der omfattes af  

 pensionsbeskatningsreglerne (jfr. pkt. 1-3 og 38), fra tjenestemandspension  

 (pkt. 24) og statsunderstøttet pensionskasse (pkt. 26) samt fra  

 pensionsordninger i pensionskasser, der omfattes af  

 pensionsbeskatningsreglerne (pkt. 31 og 37), kan overføres til andre  

 ordninger af den nævnte art.
 Stk. 2.  Indtræder der senere afgiftspligt for den  

 ordning, hvortil beløbet er overført, skal der ved afgiftsberegningen tages  

 hensyn til den afgiftsfrihed, som måtte være knyttet til det overførte beløb  

 eller en del af dette.
70. Beløb fra en rateforsikring, der omfattes af  

 pensionsbeskatningsreglerne (jfr. pkt. 11-13 og 38), kan overføres til en  

 ordning med løbende udbetalinger, jfr. pkt. 69, og til en anden  

 rateforsikring, der er oprettet efter 31. december 1971 og er omfattet af  

 pensionsbeskatningsreglerne.
Overførsel til en anden rateforsikring kan dog  

 ikke ske, efter at en eller begge forsikringer er blevet virksomme.
 Stk. 2.  Reglen om, at en rateforsikring i  

 pensionsøjemed kun kan oprettes før det fyldte 55. år (jfr. pkt. 12, stk. 2),  

 gælder ikke, når forsikringen oprettes for et indskud, der overføres efter  

 stk. 1.
 Stk. 3.  Med hensyn til en eventuel afgiftsfri del af  

 den rateforsikring, hvorfra beløbet overføres, gælder reglen i pkt. 69, stk.  

 2.
 71. Beløb fra en kapitalforsikring (pkt. 46 og 49)  

 eller en opsparing (pkt. 59 og 61) i pensionsøjemed kan overføres til en  

 ordning med løbende udbetalinger, jfr. pkt. 69 og til en anden  

 kapitalforsikring eller opsparing i pensionsøjemed, der er oprettet efter 31.  

 december 1971.
 Stk. 2.  Reglen om, at en kapitalforsikring eller  

 opsparing i pensionsøjemed kun kan oprettes før det fyldte 60. år (jfr.  

 pkt.46, stk. 1, nr. 3, og pkt. 59, stk.1, nr. 3) gælder ikke, når  

 forsikringen eller opsparingen oprettes for et indskud, der overføres efter  

 stk. 1.
 Stk. 3.  Afgiftsfriheden for en kapitalforsikring eller  

 opsparing i pensionsøjemed oprettet før 1. januar 1958 (jfr. pkt. 56 og  

 pkt.65) er knyttet til den pågældende police eller konto og vil derfor gå  

 tabt ved overførsel som nævnt i stk. 1. Derimod vil den afgiftsfrihed for  

 arbejdstagerbidrag før 1. januar 1972, som er knyttet til kapitalforsikring  

 og opsparing i pensionsøjemed oprettet i årene 1958-71, blive bevaret, når  

 der indtræder afgiftspligt med 25 pct. (pkt.54, stk. 1, og pkt. 64, stk. 1 og  

 2) for den kapitalforsikring eller opsparing i pensionsøjemed, hvortil den  

 ældre ordning er overført.
 72. Beløb fra en indeksordning med opsparingskonto kan  

 ikke overføres til andre ordninger; men indekskontrakterne med tilhørende  

 konto kan, indtil interessenten er fyldt 67 år, overflyttes til et andet  

 pengeinstitut, jfr. § 8 i økonomi- og budgetministeriets bekendtgørelse nr.  

 334 af 5. juli 1972.
 Stk. 2.  Da en indeksordning med forsikring er omfattet  

 af pensionsbeskatningsreglerne for renteforsikringer (jfr. kapitel 1 foran)  

 eller rateforsikringer (kapitel 2), kan beløb fra en sådan ordning overføres  

 efter reglerne i pkt. 69 eller 70.
73. Pensionsbidrag m.v., som i forbindelse med  

 fratrædelse af stilling i statens, folkekirkens, folkeskolens eller en  

 kommunes tjeneste tilkommer en tjenestemand, jfr. herved pkt. 25, stk. 2,  

 samt udtrædelsesgodtgørelser fra en pensionskasseordning, der omfattes af  

 pensionsbeskatningsreglerne, kan, såfremt beløbene efter de herom gældende  

 bestemmelser ikke må udbetales til den fratrådte arbejdstagers fri rådighed,  

 overføres til en for den fratrådte arbejdstager oprettet særlig konto i et  

 pengeinstitut eller anden institution, hvor pensionsordninger, der omfattes  

 af pensionsbeskatningsreglerne, kan oprettes.
Det på kontoen indestående  

 beløb kan (videre-) overføres til en ordning med løbende udbetalinger, jfr.  

 pkt. 69.
Stk. 2.  Det på den særlige konto indestående beløb skal  

 ikke medregnes til kontohaverens skattepligtige formue, og  

 rentetilskrivninger er indkomstskattefri.
Af udbetalinger fra kontoen svares  

 afgift med 35 pct.
 Afgiftsberegningen m.v.
 74. Når der er indtrådt afgiftspligt for en ordning,  

 der omfattes af pensionsbeskatningsreglerne, skal vedkommende  

 forsikringsselskab, pensionskasse, pengeinstitut eller vedkommende  

 lønmyndighed beregne og indeholde den pligtige afgift.
Stk. 2.  Skattedepartementet har som nævnt udgivet en  

 afgiftsvejledning til brug for de selskaber m.v. der skal beregne og  

 indeholde afgift.
Eksemplarer af afgiftsvejledningen er udsendt til de  

 skattelignende myndigheder.
Stk. 3.  Afgiften skal inden 3 måneder efter, at  

 forsikringsselskabet m.v. har fået kendskab til afgiftspligten, indbetales  

 til statskassen (indtil videre: Københavns amts nordre birks amtstue).  

 Samtidig med indsendelsen af afgiftsbeløbet skal forsikringsselskabet m.v.  

 indsende en afgiftsanmeldelse på en dertil bestemt blanket, som udfyldes i 6  

 eksemplarer, hvoraf 1 sendes til den afgiftspligtige, 1 til 2.  

 revisionsdepartement og 3 til amtstuen.
Amtstuen videresender et eksemplar  

 til det amtsskatteinspektorat, eller amtsligningsinspektorat, i hvis område  

 den afgiftspligtige har bopæl.
Har den afgiftspligtige bopæl i København,  

 Frederiksberg eller Gentofte, sendes blanketten til vedkommende  

 skattedirektorat.
Det pågældende inspektorat eller direktorat sørger for, at  

 blanketterne snarest muligt tilgår de pågældende selvangivelser som  

 kontrolbilag.
Har den afgiftspligtige ikke bopæl her i landet, sendes  

 blanketten til statens ligningsdirektorat.
75. På afgiftsblanketten, der er aftrykt på omslaget  

 til afgiftsvejledningen, redegøres der nærmere for afgiftsberegningen.
Med  

 hensyn til denne kan der i øvrigt henvises til vejledningen.
76. Den afgiftspligtige kan inden 4 uger efter, at han  

 har fået underretning om afgiftens indbetaling, forlange afgiftsberegningen  

 efterprøvet af skatterådet for den skattekreds, hvor han havde bopæl på  

 tidspunktet for afgiftspligtens indtræden, eller - hvis han ikke havde bopæl  

 her i landet på dette tidspunkt - den skattekreds, hvor det pågældende  

 forsikringsselskab m.v. har forretningssted.
Er den afgiftspligtige et  

 dødsbo, rettes klagen til skatterådet for den skattekreds, hvor afdøde havde  

 bopæl ved sin død, eller - hvis han ikke havde bopæl her i landet - den  

 skattekreds, hvor det pågældende forsikringsselskab m.v. har forretningssted.
Stk. 2.  De fra amtstuen videresendte afgiftsberegninger  

 bør gennemgås af de skattelignende myndigheder, som kan indfordre yderligere  

 oplysninger fra forsikringsselskabet m.v. og fra den afgiftspligtige efter de  

 almindelige ligningsregler.
Afgørelser om ændring af afgiftsberegningen  

 træffes af det skatteråd, hvortil den afgiftspligtige skal indgive klage,  

 jfr. stk. 1.
 Stk. 3.  Bliver ligningsmyndighederne opmærksom på, at  

 der er indtrådt afgiftspligt efter pensionsbeskatningsloven eller  

 renteforsikringsloven, uden at afgift er indeholdt og indbetalt inden  

 fristens udløb, giver skatterådet vedkommende forsikringsselskab m.v. pålæg  

 om inden 4 uger at beregne og indsende den pligtige afgift til Københavns  

 amts nordre birks amtstue under vedlæggelse af udfyldt afgiftsblanket.  

 Efterkommes pålægget ikke, træffer skatterådet afgørelse om  

 afgiftsberegningen.
Stk. 4.  Når et skatteråd har foretaget eller ændret en  

 afgiftsberegning, giver det forsikringsselskabet m.v. og den afgiftspligtige  

 skriftlig meddelelse om afgørelsen med oplysning om, at der kan klages til  

 landsskatteretten inden 4 uger efter, at den afgiftspligtige har fået  

 underretning om afgørelsen.
Endvidere gives meddelelse til Københavns amts  

 nordre birks amtstue med anmodning om at opkræve yderligere afgift,  

 respektive tilbagebetale for meget erlagt afgift.
77. Af afgiften tilfalder en trediedel den  

 afgiftspligtiges skattekommune for det kalenderår, hvori afgiftspligten  

 indtrådte.
Hvis den afgiftspligtige er et dødsbo, tilfalder nævnte trediedel  

 afdødes skattekommune for det kalenderår, hvori dødsfaldet indtrådte.
Er  

 efter foranstående bestemmelser ingen kommune berettiget til andel i  

 afgiften, tilfalder den fuldt ud statskassen.
 Stk. 2.  Københavns amts nordre birks amtstue foretager  

 indtil videre beregningen og udbetalingen af kommunernes andele.
 Valg af § 50-beskatning.
 78. For renteforsikringer og rateforsikringer, der er  

 tegnet uden forbindelse med et ansættelsesforhold, og som efter deres indhold  

 omfattes af pensionsbeskatningsreglerne (det vil sige forsikringer som  

 beskrevet foran i pkt.1-3 og 11-13) gælder, at de efter aftale med  

 forsikringsselskabet kan vælges beskattet efter lovens § 50.
Stk. 2.  En skattepligtig, der ønsker sin forsikring  

 eller en del af denne beskattet efter § 50, skal afgive skriftlig erklæring  

 herom til forsikringsselskabet.
Forsikringsselskaberne skal senest 20. januar  

 give amtsskatteinspektoratet (i København, Frederiksberg eller Gentofte  

 kommune: skattedirektoratet) på det sted, hvor den forsikrede har bopæl,  

 meddelelse om § 50-erklæringer, der er afgivet i det afsluttede kalenderår,  

 og amtsskatteinspektoratet skal snarest muligt fordele meddelelserne til de  

 pågældendes bopælskommuner.
Stk. 3.  Fra og med det indkomstår, hvori erklæringen er  

 afgivet, er forsikringen (eller den del, der er valgt beskattet efter § 50)  

 herefter ikke omfattet af pensionsbeskatningsreglerne, men af reglerne i  

 lovens § 50, hvilket blandt andet betyder, at der kun er fradragsret inden  

 for 3.000 kr.s grænsen.
Med hensyn til reglerne i lovens § 50 henvises i  

 øvrigt til afsnit VII nedenfor.
 79. For renteforsikringer, rateforsikringer og  

 pensionskasseordninger, der er oprettet som led i en pensionsordning mellem  

 en arbejdsgiver og en arbejdstager, og som efter deres indhold omfattes af  

 pensionsbeskatningsreglerne, jfr. pkt. 38 (renteforsikringer og  

 rateforsikringer) og pkt. 31 (pensionskasser) gælder, at de kan vælges  

 beskattet efter lovens § 50.
 Stk. 2.  Valg af § 50-beskatning kan også ske for en  

 kapitalforsikring i pensionsøjemed (men ikke en kapitalopsparing), som  

 opfylder de krav, der er omtalt foran i pkt. 46-49.
 Stk. 3.  Det er en forudsætning for arbejdstagerens valg  

 af § 50-beskatning, at såvel arbejdsgiveren som forsikringsselskabet  

 (pensionskassen) er indforstået med at behandle ordningen efter reglerne i §  

 50.
Stk. 4.  Arbejdstageren skal afgive skriftlig erklæring  

 om § 50-beskatning, og arbejdsgiveren skal give erklæringen påtegning om, at  

 han er bekendt med dens indhold.
Forsikringsselskabet (pensionskassen) skal  

 give meddelelse til skattemyndighederne som omtalt foran i pkt. 78, stk. 2.
80. Fra og med det indkomstår, hvor der er afgivet  

 erklæring om § 50-beskatning, skal arbejdsgiverens indbetalinger til  

 ordningen ikke skattemæssigt behandles som pensionsbidrag, men skal medregnes  

 til arbejdstagerens skattepligtige indkomst.
Med hensyn til arbejdstagerens  

 fradragsret og med hensyn til beskatningen ved udbetaling af den hertil  

 svarende del af forsikringen (pensionskasseordningen) gælder reglerne i  

 lovens § 50, jfr. afsnit VII nedenfor.
 Arbejdsløshedsforsikring samt syge- og  

 ulykkesforsikring.
81. Udgift til arbejdsløshedsforsikring kan fratrækkes  

 ved opgørelsen af arbejdstagerens skattepligtige indkomst, såfremt han er  

 fuldt skattepligtig her i landet.
Beløbet er en del af de udgiftsarter, der  

 indgår i lønmodtagerfradraget, jfr. kildeskattelovens § 24, stk. 1, nr. 4.
82. Kontingent til anerkendte sygekasser eller  

 fortsættelseskasser samt præmier til syge- og ulykkesforsikring kan  

 fratrækkes ved opgørelsen af medlemmets eller den forsikredes skattepligtige  

 indkomst, såfremt han er fuldt skattepligtig her i landet.
Kontingent og  

 præmier for en gift kvinde, der er sambeskattet med manden, fratrækkes på  

 mandens selvangivelse.
83. Løbende udbetalinger fra arbejdsløshedsforsikring  

 samt løbende ydelser (dagpenge) fra sygekasse, fortsættelseskasse og  

 sygeforsikring medregnes til den berettigedes skattepligtige indkomst.
Det  

 samme gælder ydelser fra dagpengefonden.
Er den berettigede en gift kvinde,  

 der er sambeskattet med manden, medregnes beløbene til hendes særskilte  

 indkomst.
Livsforsikringer, pensionskasse- og  

 opsparingsordninger med begrænset 84. Uden for de egentlige pensionsbeskatningsregler  

 (jfr. afsnit I-V foran) er der i lovens §§ 50-51 optaget bestemmelser om  

 fradragsret inden for et beløb af 3.000 kr. i et indkomstår for indbetalinger  

 til:
1. Livsforsikring med kapitaludbetaling (herunder  

 rateforsikring), der ikke opfylder betingelserne for at være omfattet af  

 pensionsbeskatningsreglerne (som eksempler kan nævnes kapitalforsikringer,  

 der ikke er oprettet som led i en pensionsordning i et ansættelsesforhold, og  

 forsikringer oprettet i forsikringsselskaber, der ikke er berettiget til at  

 drive virksomhed her i landet), 2. gruppelivsforsikring, der er tegnet af  

 pensionskasser, faglige organisationer eller andre grupper, 3. livsforsikring med løbende livsbetingede  

 udbetalinger, når forsikringen ikke opfylder betingelserne for at være  

 omfattet af pensionsbeskatningsreglerne (som eksempler kan nævnes  

 livrenteforsikring, der bliver virksom før forsikredes fyldte 60. år,  

 overlevelsesrente til fordel for andre end nærmeste pårørende og forsikring  

 oprettet i "udenlandsk" forsikringsselskab), 4. pensionskasseordninger i pensionskasser her i  

 landet, der er under forsikringsrådets tilsyn, men som ikke opfylder  

 betingelserne for at være omfattet af pensionsbeskatningsreglerne, 5. selvpensionerings- og børneopsparingskonti i  

 pengeinstitutter, oprettet i overensstemmelse med reglerne i  

 finansministerets bekendtgørelse nr. 574 af 23. december 1971, 6. kapitalforsikring i pensionsøjemed (jfr. pkt.  

 46-49) og rateforsikring i pensionsøjemed (jfr. pkt. 11-13 og 38), hvis  

 forsikringerne er valgt beskattet efter lovens § 50, jfr. afsnit V foran, 7. renteforsikring (jfr. pkt. 1-3 og 38) og  

 pensionskasseordning (jfr. pkt. 31) under pensionsbeskatningsområdet, hvis  

 forsikringen eller ordningen er valgt beskattet efter lovens § 50, jfr.  

 afsnit V foran.
85. Fradragsretten for præmier og bidrag til de i pkt.  

 84 nævnte forsikringer m.v. gælder kun for personer, der er fuldt  

 skattepligtige her i landet, og fradragsretten tilkommer ejeren af  

 forsikringen m.v., uanset hvem der har foretaget indbetalingen.
For indskud  

 på børneopsparingskonti tilkommer fradragsretten dog indskyderen.
Er ejeren  

 (indskyderen) en gift kvinde, der er sambeskattet med manden, fratrækkes  

 beløbene på hans selvangivelse.
86. Udbetalinger af forsikringssum, tilbagekøbsværdi  

 og bonus fra livsforsikringer som nævnt i pkt. 84, nr. 1-2, skal ikke  

 medregnes til den skattepligtige indkomst, og der skal ikke svares afgift  

 efter pensionsbeskatningsloven af disse udbetalinger.
Hvis forsikringssummen  

 m.v. udbetales til en anden end ejeren eller den, der efter ejerens død i  

 henhold til policens bestemmelser er berettiget til udbetalingen, skal  

 beløbet dog medregnes til modtagerens skattepligtige indkomst.
Stk. 2.  Hvis forsikringsbegivenheden er indtrådt, men  

 forsikringssummen eller en eller flere rater endnu ikke er udbetalt, skal den  

 indestående forsikringssum medregnes til ejerens skattepligtige formue, og  

 rentetilvæksten på den indestående sum skal medregnes til ejerens  

 skattepligtige indkomst.
Er ejeren en gift kvinde, der er sambeskattet med  

 manden, medregnes rentetilvæksten til hans indkomst.
Rentetilvæksten opgøres  

 som forskellen mellem på den ene side forsikringens kapitalværdi ved  

 indkomstårets udgang med tillæg af eventuelle udbetalinger i årets løb og på  

 den anden side forsikringens kapitalværdi ved årets begyndelse.
87. Løbende livsbetingede ydelser fra livsforsikringer  

 som nævnt i pkt. 84, nr. 3, og fra pensionskasser som nævnt i nr. 4 medregnes  

 til den berettigedes skattepligtige indkomst.
Er den berettigede en gift  

 kvinde, der er sambeskattet med manden, medregnes beløbene til hans indkomst.
 Stk. 2.  Andre udbetalinger end de i stk. 1 nævnte,  

 såsom udbetaling af tilbagekøbsværdi, udtrædelsesgodtgørelse eller bonus,  

 skal ikke medregnes til den skattepligtige indkomst, og der skal ikke svares  

 afgift efter pensionsbeskatningsloven af disse udbetalinger.
88. Indestående på de i § 84, nr. 5, nævnte  

 selvpensionerings- og børneopsparingskonti er ikke formueskattepligtigt i  

 bindingsperioden, og i denne periode er rentetilskrivninger  

 indkomstskattefri.
Der svares ikke skat eller afgift af udbetalinger af disse  

 konti.
89. Udbetalinger af forsikringssum, tilbagekøbsværdi  

 og bonus fra livsforsikringer som nævnt i pkt. 84, nr. 6, skal ikke medregnes  

 til den skattepligtige indkomst, og der skal ikke svares afgift af  

 udbetalingerne.
Dette gælder dog kun den del af udbetalingerne, der hidrører  

 fra præmier, som forfaldt i indkomstår, hvor forsikringen beskattes efter  

 lovens § 50. For den del af udbetalingen, der hidrører fra præmier i  

 indkomstår, hvor forsikringen var omfattet af pensionsbeskatningsreglerne,  

 skal der svares afgift eller - for så vidt angår løbende bonusudbetalinger -  

 indkomstskat.
 Stk. 2.  Reglerne i pkt. 86, stk. 2, finder anvendelse  

 på forsikringer som nævnt i pkt. 84, nr. 6.
90. Løbende livsbetingede ydelser fra  

 renteforsikringer og pensionskasseordninger som nævnt i pkt. 84, nr. 7, skal  

 medregnes til den berettigedes skattepligtige indkomst, men kun med 70 pct.  

 af hver udbetaling.
Er den berettigede en gift kvinde, der er sambeskattet  

 med manden, medregnes beløbene til hans indkomst.
Den reducerede  

 indkomstbeskatning gælder kun den del af udbetalingerne, der hidrører fra  

 bidrag og præmier, som forfaldt i indkomstår, hvor ordningen beskattes efter  

 lovens § 50.
 Stk. 2.  Af andre udbetalinger end de i stk. 1 nævnte  

 skal der, i det omfang de hidrører fra bidrag og præmier for indkomstår, hvor  

 § 50-beskatning er valgt, ikke svares skat eller afgift.
 Skattedepartementet, den 22. februar  

 1973.
Hans P.
Gøtrik.
 /Henning Jensen.
