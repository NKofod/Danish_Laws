Konkrete afgørelser vedr. § 1, stk. 3 fra ÅB 2003 I I sagen (N.j.nr. 2265/2002) blev ansøger, som var 14 år, voldtaget af en ukendt gerningsmand i Mozambique.
Ansøgers mor var udsendt af Mellemfolkeligt Samvirke, og ansøger boede derfor også i Mozambique på skadestidspunktet.
Det blev lagt til grund, at forholdet var blevet anmeldt til politiet i Mozambique.
Nævnet anså forholdet for omfattet af offererstatningsloven.
Nævnet lagde vægt på, at ansøger var mindreårig og derfor ikke selv kunne bestemme, hvor hun ville bo.
Hun opholdt sig i Mozambique på grund af moderens udstationering, og var derfor omfattet af den persongruppe, der er nævnt i offererstatningslovens § 1, stk. 3, sidste punktum.
