 Ved kgl. resolution af 13. oktober 1972 har Danmark ratificeret den af den  

 internationale arbejdskonference i San Francisco i 1948 vedtagne konvention  

 nr. 88 om arbejdsformidlingens organisation.
 Konventionen har følgende ordlyd (den franske tekst er udeladt her):
KONVENTION (NR. 88) om arbejdsformidlingens organisation Den internationale Arbejdsorganisations generalkonference, der er blevet sammenkaldt i San Francisco af Det internationale  

 Arbejdsbureaus styrelsesråd, og som den 17. juni 1948 er trådt sammen til sin  

 31. samling, og som har besluttet at vedtage visse forslag om arbejdsformidlingens  

 organisation, som er opført under 4. punkt på dagsordenen, og som har besluttet, at disse forslag skal tage form af en international  

 konvention, vedtager i dag den 9. juli 1948 følgende konvention, som benævnes  

 konventionen af 1948 om arbejdsformidling:
Artikel 1 1. Ethvert medlem af Den internationale  

 Arbejdsorganisation, for hvilket nærværende konvention gælder, skal  

 opretholde eller sikre opretholdelsen af en gratis offentlig  

 arbejdsformidlingsordning.
 2. Arbejdsformidlingens hovedopgave skal være, om  

 nødvendigt i samarbejde med andre offentlige og private organer, at sikre den  

 bedst mulige organisation af arbejdsmarkedet som en integrerende del af de  

 nationale bestræbelser for at opnå og opretholde fuld beskæftigelse og for at  

 udvikle og udnytte produktionskilderne.
Artikel 2 Arbejdsformidlingen skal bestå af et nationalt system af  

 arbejdsformidlingskontorer under en national myndigheds ledelse.
Artikel 3 1. Systemet skal omfatte et net af lokale og, hvor der  

 måtte være anledning hertil, regionale kontorer i et antal, der er  

 tilstrækkeligt til at dække alle egne af landet og bekvemt beliggende for  

 arbejdsgivere og arbejdere.
2. Kontorernes fordeling skal Artikel 4 1. Der skal gennem rådgivende udvalg træffes egnede  

 foranstaltninger til samarbejde med repræsentanter for arbejdsgivere og  

 arbejdere ved tilrettelæggelsen og driften af arbejdsformidlingsordningen  

 samt ved udviklingen af arbejdsformidlingspolitikken.
 2. Disse foranstaltninger skal gå ud på, at der  

 oprettes et eller flere nationale rådgivende udvalg og, om fornødent,  

 regionale og lokale udvalg.
 3. Repræsentanterne for arbejdsgivere og arbejdere i  

 disse udvalg skal udpeges i lige antal efter forhandling med de pågældende  

 arbejdsgiver- og arbejderorganisationer, hvor sådanne findes.
Artikel 5 Arbejdsformidlingens almindelige retningslinjer for henvisning af  

 arbejdere til ledigt arbejde skal fastlægges efter forhandling med  

 arbejdsgiver- og arbejderrepræsentanterne gennem de i artikel 4 omhandlede  

 rådgivende udvalg.
Artikel 6 Arbejdsformidlingen skal være organiseret således, at den sikrer en  

 effektiv hvervning og anvisning, og skal med dette formål for øje.
Artikel 7 Der skal træffes forholdsregler Artikel 8 Der skal inden for arbejdsformidlingens og erhvervsvejledningens rammer  

 oprettes og udbygges særlige ordninger for unge.
Artikel 9 1. Arbejdsformidlingens personale skal bestå af  

 offentlige tjenestemænd, hvis stilling og beskæftigelsesforhold er af en  

 sådan art, at de er uafhængige af regeringsskifte og uheldig påvirkning  

 udefra, og som - under hensyntagen til hvad tjenesten til enhver tid måtte  

 kræve - sikres fast beskæftigelse.
 2. med forbehold af eventuelle betingelser for  

 ansættelse i statens eller kommunens tjeneste, som måtte være foreskrevet i  

 nationale love eller administrative forskrifter, skal arbejdsformidlingens  

 personale ansættes udelukkende på grundlag af deres kvalifikationer for det  

 pågældende arbejde.
 3. Måden, hvorpå man sikrer sig, at disse  

 kvalifikationer er til stede, fastsættes af vedkommende myndighed.
 4. Arbejdsformidlingens personale skal på  

 fyldestgørende måde uddannes til deres arbejde.
Artikel 10 Arbejdsformidlingen og andre offentlige myndigheder skal så vidt muligt i  

 samarbejde med arbejdsgiver- og arbejderorganisationer og andre interesserede  

 organer på enhver måde tilskynde arbejdsgivere og arbejdere til på frivilligt  

 grundlag at benytte arbejdsformidlingen.
Artikel 11 De kompetente myndigheder skal træffe de nødvendige forholdsregler for at  

 sikre et effektivt samarbejde mellem den offentlige arbejdsformidling og  

 private arbejdsformidlingskontorer, der ikke drives i erhvervsmæssigt øjemed.
Artikel 12 1. For så vidt angår en medlemsstat, hvis territorium  

 omfatter store områder, hvor den kompetente myndighed anser konventionens  

 bestemmelser for uigennemførlige på grund af den ringe befolkningstæthed  

 eller befolkningens lave udviklingstrin, kan den pågældende myndighed undtage  

 sådanne områder fra nærværende konventions bestemmelser enten generelt eller  

 med hensyn til særlige virksomheder eller beskæftigelsesgrene, som den måtte  

 finde anledning til at undtage.
 2. Enhver medlemsstat skal i sin første årlige rapport  

 om nærværende konventions gennemførelse, som aflægges i henhold til artikel  

 22 i Den internationale Arbejdsorganisations statut, angive de geografiske  

 områder, med hensyn til hvilke den agter at bringe nærværende artikels  

 bestemmelser i anvendelse, og skal anføre sine grunde herfor; efter at have  

 aflagt sin første årlige rapport kan ingen medlemsstat bringe nærværende  

 artikels bestemmelser i anvendelse på andre områder end de deri anførte.
 3. Enhver medlemsstat, der har bragt nærværende  

 artikels bestemmelser i anvendelse, skal i senere årlige rapporter angive de  

 områder, med hensyn til hvilke den giver afkald på retten til at bringe  

 nærværende artikels bestemmelser i anvendelse.
Artikel 13 1. For så vidt angår de i artikel 35 i Den  

 internationale Arbejdsorganisations statut, således som denne er ændret i  

 1946, omhandlede territorier - bortset fra de i den således ændrede artikels  

 stk. 4 og 5 omhandlede - skal ethvert medlem af organisationen, som  

 ratificerer nærværende konvention, fremsende en erklæring til Det  

 internationale Arbejdsbureaus generaldirektør så hurtigt som muligt efter  

 ratifikationen med angivelse af 2. De under a) og b) i nærværende artikels stk. 1  

 omhandlede forpligtelser skal anses for at udgøre en integrerende bestanddel  

 af ratifikationen og skal have virkning som ratifikation.
 3. Enhver medlemsstat kan til enhver tid ved  

 afgivelsen af en senere erklæring helt eller delvis ophæve de forbehold, den  

 har taget i sin oprindelige erklæring i medfør af punkt b), c) eller d) i  

 nærværende artikels stk. 1.
 4. Enhver medlemsstat kan på et tidspunkt, da  

 konventionen kan opsiges i overensstemmelse med bestemmelserne i artikel 17,  

 fremsende en erklæring til generaldirektøren, der i enhver henseende  

 modificerer indholdet af en tidligere erklæring og angiver den nuværende  

 stilling med hensyn til de deri omhandlede territorier.
Artikel 14 1. I tilfælde, hvor nærværende konventions emne  

 henhører under et ikke-selvstændigt territoriums selvstyrende myndighed, kan  

 den medlemsstat, der har ansvaret for det pågældende territoriums  

 internationale forhold, efter aftale med dette territoriums regering,  

 fremsende en erklæring til Det internationale Arbejdsbureaus generaldirektør,  

 hvorved den på det pågældende territoriums vegne påtager sig nærværende  

 konventions forpligtelser.
2. En erklæring om at ville påtage sig nærværende  

 konventions forpligtelser kan fremsendes til Det internationale  

 Arbejdsbureaus generaldirektør 3. De erklæringer, der i overensstemmelse med  

 nærværende artikels stk. 1 og 2 fremsendes til Det internationale  

 Arbejdsbureaus generaldirektør, skal angive, hvorvidt konventionens  

 bestemmelser vil blive gennemført i det pågældende territorium med eller uden  

 modifikationer; såfremt det angives i erklæringen, at konventionens  

 bestemmelser vil blive gennemført med modifikationer, skal der gøres nærmere  

 rede for sådanne modifikationer.
 4. Den eller de pågældende medlemsstater eller  

 internationale myndighed kan til enhver tid ved afgivelse af en senere  

 erklæring helt eller delvis give afkald på retten til at bringe de i en  

 tidligere erklæring anførte modifikationer i anvendelse.
 5. Den eller de pågældende medlemsstater eller  

 internationale myndighed kan på et tidspunkt, da nærværende konvention kan  

 opsiges i medfør af bestemmelserne i artikel 17, fremsende en erklæring til  

 generaldirektøren, som i alle henseender modificerer en tidligere afgivet  

 erklærings indhold og angiver den nuværende stilling med hensyn til  

 konventionens gennemførelse.
Artikel 15 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
Artikel 16 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret af generaldirektøren.
 2. Den træder i kraft et år efter det tidspunkt, da to  

 medlemmers ratifikationer er blevet indregistreret af generaldirektøren.
 3. Derefter træder nærværende konvention i kraft for  

 enhver medlemsstat et år efter, at dens ratifikation er blevet  

 indregistreret.
Artikel 17 1. En medlemsstat, som har ratificeret nærværende  

 konvention, kan opsige den efter ti års forløb regnet fra tidspunktet for  

 konventionens ikrafttræden ved afgivelse af en erklæring, der fremsendes til  

 Det internationale Arbejdsbureaus generaldirektør til indregistrering.
En  

 sådan opsigelse træder først i kraft et år efter datoen for dens  

 indregistrering.
 2. Enhver medlemsstat, som har ratificeret nærværende  

 konvention, og som ikke inden for et år efter udløbet af den i foregående  

 stykke omhandlede tiårsperiode benytter sig af den i nærværende artikel  

 hjemlede opsigelsesret, er forpligtet i yderligere ti år og kan derefter  

 opsige denne konvention ved udløbet af hver tiårsperiode på de i nærværende  

 artikel anførte betingelser.
Artikel 18 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistreringen af alle de ratifikationer, erklæringer og opsigelser, som  

 han modtager fra organisationens medlemmer.
 2. Samtidig med, at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre organisationens medlemmer opmærksom på konventionens  

 ikrafttrædelsesdato.
Artikel 19 Det internationale Arbejdsbureaus generaldirektør skal med henblik på  

 indregistrering i henhold til artikel 102 i De forenede Nationers pagt  

 fremsende udførlige oplysninger om de ratifikationer, erklæringer og  

 opsigelser, som han har indregistreret i henhold til bestemmelserne i de  

 foregående artikler, til De forenede Nationers generalsekretær.
Artikel 20 Ved udløbet af hver tiårsperiode efter nærværende konventions ikrafttræden  

 skal Det internationale Arbejdsbureaus styrelsesråd aflægge rapport til  

 generalkonferencen om nærværende konventions gennemførelse og overveje  

 ønskeligheden af at sætte spørgsmålet om en fuldstændig eller delvis revision  

 af den på konferencens dagsorden.
Artikel 21 1. I tilfælde af, at konferencen vedtager en ny  

 konvention, der helt eller delvis reviderer nærværende konvention, skal,  

 medmindre den ny konvention bestemmer andet, 2. Nærværende konvention skal under alle  

 omstændigheder forblive i kraft i dens faktiske form og indhold for de  

 medlemmer, som har ratificeret den, men som ikke har ratificeret den  

 reviderede konvention.
Artikel 22 De engelske og franske gengivelser af nærværende konventions tekst er lige  

 autentiske.
 Konventionen trådte i kraft den 10. august 1950.
 Danmarks ratifikationsinstrument deponeredes hos ILO den 30. november  

 1972, og konventionen trådte i medfør af artikel 16, stk. 3 for Danmarks  

 vedkommende i kraft den 30. november 1973.
 Ved deponeringen af sit ratifikationsinstrument har Danmark afgivet  

 erklæring om, at konventionen ikke finder anvendelse for Færøerne og  

 Grønland.
 Konventionen er foruden af Danmark ratificeret af:
 Algeriet, Argentina, Australien, Belgien, Brasilien, Canada, Den  

 centralafrikanske Republik, Colombia, Costa Rica, Cuba, Cypern, Den  

 dominikanske Republik, Ethiopien, Frankrig, Ghana, Grækenland, Guatemala,  

 Indien, Irak, Irland, Israel, Japan, Jugoslavien, Kenya, Libyen, Luxembourg,  

 Malta, Nederlandene, New Zealand, Nigeria, Norge, Panama, Peru,  

 Philippinerne, Portugal, Rumænien, Schweiz, Sierra Leone, Singapore, Spanien,  

 Sverige, Syrien, Tanzania, Thailand, Tjekkoslovakiet, Tunesien, Tyrkiet,  

 Forbundsrepublikken Tyskland, Venezuela, Zaire, Ægypten og Østrig.
 Udenrigsministeriet, den 18. september  

 1974.
 Ove Guldberg.
