(Importbekendtgørelse) I medfør af § 7, stk. 4, § 11 b, § 17, stk. 3, 1. pkt., § 23, stk. 2 og 4,  

 samt § 28, stk. 5, i lov om kvalitetskontrol med fisk og fiskevarer, jf.  

 lovbekendtgørelse nr. 649 af 4. august 1993, fastsættes:
Område og definitioner § 1.  Bekendtgørelsen omfatter fisk og fiskevarer,  

 herunder fiskemel, fiskeolie (bortset fra vitaminiseret), fiskefoder,  

 fiskeafskær og fiskeaffald, der modtages ved samhandel med andre lande inden  

 for Den Europæiske Union eller indføres i Danmark fra lande uden for EU  

 (tredjelande).
 Stk. 2.  Ved fisk forstås enhver art af fisk, krebs- og  

 bløddyr samt bestanddele heraf.
 Stk. 3.  Ved fiskevarer forstås produkter, der består af  

 eller indeholder fisk, krebs- eller bløddyr eller bestanddele heraf.
 Stk. 4.  Ved en forsendelse forstås en mængde fisk eller  

 fiskevarer, der er ensartet med hensyn til forarbejdning, og som forsendes  

 med et transportmiddel af samme type og præsenteres samtidig for  

 fiskerikontrollen samt har samme modtager.
 Stk. 5.  Ved fabriksfartøjer forstås fiskerfartøjer,  

 hvor der efter fiskeri ud over rensning, hovedskæring og evt. køling  

 foretages en yderligere behandling af fisk og fiskevarer, f.eks. udskæring,  

 filetering, saltning, kogning, dybfrysning og emballering.
§ 2.  Undtaget fra bekendtgørelsen er fersk fisk, der  

 er fanget fra fiskerfartøjer fra andre EU-lande eller fra tredjelande, og som  

 af disse fartøjer landes direkte fra søen her i landet.
Dette gælder også  

 fisk og fiskevarer fra fabriksfartøjer fra andre EU-lande og tredjelande.
Stk. 2.  Bekendtgørelsen omfatter ikke levende fisk fra  

 opdrætsanlæg i fersk- eller saltvand, herunder oprindeligt vildtlevende fisk  

 bestemt til sådanne anlæg og til akvariebrug.
Disse fisk er omfattet af anden  

 lovgivning.
 § 3.  Bekendtgørelsen gælder ikke for vareprøver og  

 for privates indførsel af varer til brug i egen husholdning.
 Stk. 2.  De varer, der er nævnt i stk. 1, må højst  

 udgøre 18 kg pr. person.
Indførsel fra andre EU-lande § 4.  Den, der modtager eller som formidler fisk og  

 fiskevarer modtaget fra andre EU-lande, skal forinden registreres i  

 Fiskeritilsynet, og der skal betales for denne registrering.
 Stk. 2.  Anmodning om registrering, jf. bekendtgørelsens  

 bilag 1, indsendes til Fiskeritilsynet.
§ 5.  Modtagere af fisk og fiskevarer direkte fra  

 andre EU-lande skal føre en journal over modtagne leverancer.
Modtagerne skal  

 i mindst 6 måneder, dog for varer med længere holdbarhed i hele  

 holdbarhedsperioden, opbevare sundheds- og hygiejnecertifikater og andre  

 dokumenter, som skal forevises tilsynsmyndigheden efter anmodning.
Stk. 2.  De modtagere, der er nævnt i stk. 1, skal  

 foretage forudanmeldelse til Fiskeritilsynet af fisk og fiskevarer, angivet  

 under koderne M og O, jf. bekendtgørelsens bilag 2. Forudanmeldelsen skal ske  

 på den i bilaget angivne anmeldelsesblanket, som skal være tilsynet i hænde  

 senest 24 timer før forventet ankomst, for ferske krebsdyr og levende bløddyr  

 dog senest 6 timer før forventet ankomst.
Modtageren vil af tilsynet senest  

 på forsendelsens ankomsttidspunkt modtage besked om evt. stikprøveudtagning.  

 Varerne kan tages i anvendelse ved ankomsttidspunktet, med mindre tilsynet  

 har givet meddelelse om tilbageholdelse.
 Stk. 3.  De modtagere, som er nævnt i stk. 1, skal  

 senest 10 dage efter udløbet af hver måned til tilsynet indberette om de  

 leverancer, opdelt på forsendelser, der vedrører fisk og fiskevarer angivet  

 under koderne K, P, R og S, og som er modtaget i måneden, med oplysning om  

 forsendelsens ankomstdato, art og varens kodenummer m.v., jf. bilag 3 til  

 bekendtgørelsen.
§ 6.  Ved modtagelsen af en forsendelse fisk og  

 fiskevarer skal der forud for disponering over forsendelsen, f.eks. ved  

 tilvirkning eller omsætning, ske en sammenlignende kontrol af forsendelsen og  

 de medfølgende dokumenter.
Det skal derved kontrolleres, at der er nøje  

 overensstemmelse mellem forsendelsen og dokumenterne.
 Stk. 2.  Den kontrol, der er nævnt i stk. 1, skal  

 udføres af modtagervirksomhedens ansvarlige leder eller dennes repræsentant.
 Stk. 3.  Uoverensstemmelser mellem forsendelsen og de  

 medfølgende dokumenter skal af modtagervirksomheden straks indberettes til  

 Fiskeritilsynet, gennem den stedlige tilsynsmyndighed.
 Stk. 4.  Tilsynsmyndigheden kan på stikprøvebasis  

 efterse, at den kontrol, som er nævnt i stk. 1, er gennemført.
 Stk. 5.  Fiskeritilsynet fastsætter retningslinier for  

 stikprøveudtagning til fysisk kontrol af de forsendelser, der er nævnt i § 5,  

 stk. 2 og 3. Den stedlige myndighed forestår prøveudtagningen.
 Stk. 6.  Udgifter ved prøveudtagning, forsendelse,  

 analyse og test m.v. af stikprøver af fisk og fiskevarer, der modtages fra  

 andre EU-lande, i henhold til de i stk. 5 nævnte retningslinier, påhviler de  

 tilsynsførende myndigheder.
 Stk. 7.  Udgifter ved prøveudtagning, forsendelse,  

 analyse og test m.v. af stikprøver af fisk og fiskevarer, der modtages fra  

 andre EU-lande, i forbindelse med særlige problemer og overvågning af  

 afgrænsede områder påhviler modtagervirksomheden.
Stk. 8.  Fiskeritilsynet kan pålægge  

 modtagervirksomheden selv at udtage og undersøge prøver af forsendelserne  

 samt indsende resultatet af undersøgelserne til Fiskeritilsynet.
Udgifter til  

 sådanne undersøgelser afholdes af den pågældende virksomhed som et led i  

 virksomhedens egenkontrol.
Indførsel fra tredjelande § 7.  Bestemmelserne i §§ 8-12 gælder også for fisk og  

 fiskevarer, der indføres fra tredjelande med henblik på videreforsendelse til  

 andre EU-lande.
 § 8.  Fisk og fiskevarer må kun indføres fra et  

 tredjeland, såfremt produkterne opfylder betingelserne i de til enhver tid  

 gældende EU-regler om indførsel fra vedkommende tredjeland.
 § 9.  Den, der indfører eller som formidler fisk og  

 fiskevarer indført fra tredjelande, skal registreres i Fiskeritilsynet, og  

 der skal betales for denne registrering.
 Stk. 2.  Anmodning om registrering, jf. bekendtgørelsens  

 bilag 1, indsendes til Fiskeritilsynet.
 § 10.  Indførsel af fisk og fiskevarer fra tredjelande  

 må kun finde sted over de grænseovergangssteder, der er nævnt i bilag 4 til  

 bekendtgørelsen.
Stk. 2.  Importøren eller dennes repræsentant skal til  

 den stedlige tilsynsmyndighed for vedkommende grænsekontrolsted, jf. bilag 4,  

 fremsende en forudanmeldelse, der skal være tilsynsmyndigheden i hænde senest  

 24 timer, for ferske fisk og fiskevarer dog senest 6 timer, forud for en  

 indførsel.
Forudanmeldelsen skal ske på den i bilag 5 anførte  

 anmeldelsesblanket, med angivelse af grænseovergangssted og ankomsttidspunkt.  

 Det meddelte ankomsttidspunkt skal være sammenfaldende med det tidspunkt,  

 hvor tilsynsmyndigheden gives mulighed for at genemføre kontrollen.
Den  

 lokale tilsynsmyndighed kan i forbindelse med forudanmeldelsen kræve, at  

 forsendelsen kun må indføres over et nærmere angivet grænseovergangssted.
 Stk. 3.  Den forudanmeldelse, der er nævnt i stk. 2,  

 skal fremsendes for hver enkelt forsendelse.
§ 11.  Det dokument, der er beskrevet i bilag 5,  

 udfærdiges for så vidt angår punkt 1 af importøren eller dennes repræsentant  

 i 1 original og 2 kopier.
Dokumentet udfærdiges på dansk og, såfremt  

 bestemmelseslandet er et andet land end Danmark, endvidere på mindst et af  

 bestemmelseslandets sprog.
Stk. 2.  Ved grænseovergangsstedet udføres kontrol med  

 det i bilag 5 nævnte dokument og de sundhedscertifikater, der kræves ved  

 import til EU-medlemsstaterne fra udførselslandet, jf. modellen i bilag 6  

 eller det for det enkelte tredie-land gældende certifikat.
Originalen af de  

 medfølgende sundhedscertifikater afleveres til den stedlige tilsynsmyndighed  

 og opbevarers i mindst 3 år på grænsekontrolstedet.
Den stedlige  

 tilsynsmyndighed udsteder på grundlag af en kopi, der medbringes af  

 importøren eller dennes repræsentant, en bekræftet kopi af  

 sundhedscertifikatet, der ledsager forsendelsen.
Dokumentkontrollen udføres  

 af den stedlige tilsynsmyndighed.
Stk. 3.  For en del af forsendelserne kan der kræves  

 iværksat identitetskontrol og fysisk, herunder organoleptisk, navnlig visuel,  

 kontrol i henhold til de til enhver tid gældende EU-regler om  

 kontrolfrekvenser eller efter bestemmelser fastsat af Fiskeritilsynet.
Denne  

 kontrol udøves af den stedlige tilsynsmyndighed fra grænsekontrolstedet.
Stk. 4.  For en del af de i stk. 3 nævnte forsendelser  

 kan der tillige udtages prøver til mikrobiologiske eller kemiske  

 undersøgelser.
Prøverne udtages af den stedlige tilsynsmyndighed efter  

 retningslinier fastsat af Fiskeritilsynet.
Stk. 5.  For fiskemel og fiskefoder udtages prøver til  

 mikrobiologiske undersøgelser af alle forsendelser.
Antallet af forsendelser,  

 af hvilke der udtages prøver, kan nedsættes, når et vist antal prøver efter  

 de mikrobiologiske undersøgelser viser sig at opfylde de gældende krav.  

 Forsendelserne kan tilbageholdes, indtil resultaterne af undersøgelserne  

 foreligger.
Stk. 6.  Efter at den i stk. 2 nævnte dokumentkontrol og  

 for en del af forsendelserne yderligere den i stk. 3 beskrevne identitets- og  

 fysiske kontrol er gennemført, attesterer den stedlige tilsynsmyndighed  

 originalen og de medfølgende kopier af det i bilag 5 nævnte dokument, for at  

 forsendelsen i henseende til de veterinære krav kan overgå til fri omsætning  

 inden for EU's område.
Det originale dokument afleveres enten i Danmark eller  

 i et andet EU-land til den stedlige myndighed, der er ansvarlig for, at  

 forsendelsen i henseende til de toldmæssige krav kan overgå til frit forbrug  

 inden for EU's område, og en attesteret kopi følger partiet, medens en kopi  

 opbevares på grænsekontrolstedet.
Stk. 7.  Forsendelser, af hvilke der er udtaget prøver i  

 henhold til stk. 3-5, kan tillades videretransporteret, evt. i plomberet  

 stand, ved påtegning af det i bilag 5 nævnte dokument.
Sådanne forsendelser  

 kan først frigives til fri omsætning, når resultatet af den gennemførte  

 undersøgelse af de udtagne prøver viser sig at opfylde de gældende krav.
Stk. 8.  Såfremt der foreligger eller er mistanke om en  

 sundhedsmæssig risiko ved en importforsendelse, skal der udtages de fornødne  

 prøver til nærmere undersøgelser.
Forsendelsen kan tilbageholdes på et af den  

 stedlige tilsynsmyndighed anvist lager, indtil resultatet foreligger.
§ 12.  Udgifter i forbindelse med tilsyn med indførsel  

 af fisk og fiskevarer fra tredjeland påhviler importøren eller dennes  

 repræsentant.
En forsendelse kan først overgå til fri omsætning inden for EU,  

 når importøren har betalt tilsynsudgifterne eller har stillet den fornødne  

 sikkerhed for betaling af disse.
 Stk. 2.  Betalingens størrelse fastsættes af  

 Fiskeriministeriet.
 Stk. 3  Den i stk. 1 nævnte betaling/sikkerhedsstillelse  

 sker til den stedlige tilsynsmyndighed.
 Stk. 4.  Det i bilag 5 nævnte dokument udgør efter den  

 stedlige tilsynsmyndigheds attestation også dokumentation for betalingen.
Regler for kontrol af tredjelandes  

 produkter på frilagre, i § 13.  Bestemmelserne i §§ 7-12 gælder også for fisk  

 og fiskevarer, der indføres fra et tredjeland med henblik på oplægning i  

 frizone, på frilager eller på toldoplag.
 Stk. 2.  Når de fisk og fiskevarer, der er nævnt i stk.  

 1, forlader en frizone, et frilager eller et toldoplag, gennemføres den  

 kontrol, som er anført i §§ 7-12, og der udstedes dokumentation for  

 kontrollens gennemførelse, jf. bilag 5.
 § 14.  Forsendelse af de i § 13 nævnte fisk og  

 fiskevarer, herunder forsendelse mellem 2 toldoplag, foregår under  

 toldkontrol i et transportmiddel, der er forseglet af den stedlige told-  

 eller tilsynsmyndighed, som underretter den kompetente tilsynsmyndighed på  

 bestemmelsesstedet om transporten.
 Stk. 2.  Forsendelserne ledsages af den attesterede  

 original af det i bilag 5 nævnte dokument og bekræftede kopier af de  

 medfølgende sundhedscertifikater, jf. § 11.
§ 15.  Indførsel af fisk og fiskevarer, der ikke  

 opfylder kravene i EU-bestemmelser eller nationale bestemmelser, må kun finde  

 sted efter den stedlige tilsynsmyndigheds tilladelse.
En sådan tilladelse kan  

 kun omfatte transport til eller mellem frizone, frilager eller toldoplag.
Stk. 2.  Enhver transport og opbevaring af de fisk og  

 fiskevarer, der er nævnt i stk. 1, må kun finde sted på en sådan måde, at der  

 ikke opstår mulighed eller risiko for kontakt med, sammenblanding med eller  

 smitteoverførsel til andre produkter.
Forarbejdning af disse fisk og  

 fiskevarer må ikke finde sted.
 § 16.  Bortset fra proviant kan fisk og fiskevarer,  

 der befinder sig om bord i fly eller skibe på vej mellem 2 tredjelande, og  

 som mellemlander på eller anløber EU's område, på stikprøvebasis  

 dokumentkontrolleres af den stedlige tilsynsmyndighed.
 Stk. 2.  Såfremt de varer, der er nævnt i stk. 1,  

 omlades fra eet fly eller skib til et andet eller til et andet  

 transportmiddel, skal den stedlige tilsynsmyndighed være underrettet herom  

 med henblik på evt. kontrol af produkterne.
 Stk. 3.  Forsendes varerne ad landevej eller med  

 jernbane, foretages kontrol af de medfølgende dokumenter ved  

 grænseovergangsstedet.
 Stk. 4.  Såfremt varerne losses og oplægges midlertidigt  

 det sted, hvor de er kommet ind i EU, foretager den stedlige tilsynsmyndighed  

 dokument- og identitetskontrol og fastsætter en frist, inden for hvilken  

 videreforsendelse skal finde sted.
 Stk. 5.  I de tilfælde, der er nævnt i stk. 1-4, skal de  

 originale veterinærdokumenter ledsage forsendelserne til tredjelandet.
Straffe- og ikrafttrædelsesbestemmelser § 17.  Overtrædelse af § 3, stk. 2, § 4, stk. 1, § 5,  

 § 6, stk. 1-3, §§ 8-12 og 14-16 straffes med bøde eller hæfte.
 § 18.  Bekendtgørelsen, der ikke gælder for Grønland,  

 træder i kraft den 5. januar 1994.
 Stk. 2.  Bekendtgørelse nr. 158 af 30. marts 1993 om  

 samhandels- og indførselskontrol med fisk og fiskevarer ophæves med virkning  

 fra den 28. februar 1994.
Fiskeriministeriet, den 23. december  

 1993 Bjørn Westh / Morten Hansen Bilag 1 Anmodning om registrering i forbindelse med indførsel af fisk og  

 fiskevarer Bilag 4 Grænsekontrolsteder og grænseovergangssteder ved indførsel fra tredjelande Grænseovergangssteder kan foretage dokumentkontrol og stikprøvevis  

 (mobilt) identitets- og fysisk kontrol af fisk og fiskevarer fra tredjelande.
 Grænseovergangsstederne er i det følgende angivet med kursiv for hvert  

 grænsekontrolsted.
 Grænsekontrolsteder (*) kan foretage dokumentkontrol,  

 identitetskontrol og fysisk kontrol af fisk og fiskevarer fra tredjelande  

 samt stikprøvevis kontrol af fisk og fiskevarer fra EU-lande.
Esbjerg - Billund Airport * Fiskeriinspektoratet i Esbjerg Auktionsgade 9 6700 Esbjerg Tlf.nr. 75 12 20 55 Fax nr. 75 12 49 30 Fredericia * Fiskeriinspektoratet i Fredericia Vesterballevej 1 7000 Fredericia Tlf.nr. 75 94 44 00 Fax nr. 75 94 45 05 Frederikshavn - Hirtshals - Skagen * Fiskeriinspektoratet i Frederikshavn Sandholm 10 9900 Frederikshavn Tlf.nr. 98 43 42 55 Fax nr. 98 42 92 02 Fiskerikontrollen i Hirtshals Norgeskajen Postboks 118 9850 Hirthals Tlf.nr. 98 94 10 96 Fiskerikontrollen i Skagen Coasterkaj 9, I Postboks 126 9990 Skagen Tlf.nr. 98 44 13 81 Hanstholm * Fiskeriinspektoratet i Nykøbing Mors N.
A.
Christensensvej 40 7900 Nykøbing Mors Tlf.nr. 97 71 01 00 Fax nr. 97 71 01 61 Fiskerikontrollen i Hanstholm Kai Lindbergsgade 71 7730 Hanstholm Tlf.nr. 97 96 29 33 Fax nr. 97 96 29 34 Aalborg - Århus - Grenå * Fiskeriinspektoratet i Randers Marsvej 4 8900 Randers Tlf.nr. 86 44 89 11 Fax nr. 86 44 89 13 Fiskerikontrollen i Aalborg Gasværksvej 7 9000 Aalborg Tlf.nr. 98 12 46 85 Fiskerikontrollen i Grenå Kystvejen 14 8500 Grenå Tlf.nr. 86 32 04 18 København - Helsingør - Copenhagen Airport * Fiskeriinspektoratet i Roskilde Langebjergvænget 11 4000 Roskilde Tlf.nr. 46 75 46 00 Fax nr. 46 75 42 90 Rønne - Neksø * Fiskerikontrollen i Neksø Sønder Hammer 14 3730 Neksø Tlf.nr. 56 49 30 33 Fax nr. 56 49 42 49 Bilag 5 CERTIFIKAT TIL BEKRÆFTELSE AF VETERINÆRKONTROL AF PRODUKTER DER FØRES IND I EU FRA TREDJELANDE Alle rettelser eller udstregninger, der ikke er attesteret af den  

 kompetente myndighed, gør dokumentet ugyldigt 1. Oplysninger om det frembudte parti (1) Den kompetente myndigheds plombenr. på grænsekontrolstedet:
------------------------------ Bilag 6 MODEL TIL SUNDHEDSCERTIFIKAT for fiskevarer bestemt til Den Europæiske Union IV.
SUNDHEDSERKLÆRING Undertegnede officielle inspektør attesterer nedenstående:
 (* 1) Bekendtgørelsen indeholder bestemmelser, der gennemfører Rådets  

 direktiv nr. 89/662, EF-Tidende 1989 L 395 s. 13, og Rådets direktiv nr.  

 90/675, EF-Tidende 1990 L 373 s. 1, som ændret ved Rådets direktiv nr.  

 91/496, EF-Tidende 1991 L 268 s. 56, samt Rådets direktiv nr. 92/118,  

 EF-Tidende 1993 L 62 s. 49.
