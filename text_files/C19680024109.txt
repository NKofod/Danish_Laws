 Man skal herved meddele, at der ved en protokol af 19. juni 1968 mellem  

 regeringerne i Danmark, Finland, Norge og Sverige er truffet aftale om  

 Finlands tilslutning til overenskomst af 3. marts 1956 om forholdet mellem  

 værnepligt og statsborgerret i Danmark, Norge og Sverige, jfr. herved  

 indenrigsministeriets cirkulære nr. 78 af 22. maj 1956. Protokollens danske  

 tekst er aftrykt som bilag til nærværende cirkulære.
 Protokollen trådte i kraft den 19. juni 1968.
 INDENRIGSMINISTERIET, DEN 22. NOVEMBER  

 1968.
 P.M.V.
 E.B.
 Louis Heegaard.
-------------- BILAG.
PROTOKOL MELLEM DANMARK, FINLAND, NORGE OG SVERIGE ANGÅENDE FINLANDS TILSLUTNING  

 TIL OVERENSKOMST MELLEM DANMARK, NORGE OG SVERIGE AF 3. MARTS 1956 OM  

 FORHOLDET MELLEM VÆRNEPLIGT OG STATSBORGERRET I DANMARK, NORGE OG SVERIGE.
 Efter at Finlands regering er blevet indbudt til at tilslutte sig  

 overenskomsten mellem Danmark, Norge og Sverige af 3. marts 1956 om forholdet  

 mellem værnepligt og statsborgerret i Danmark, Norge og Sverige, er  

 regeringerne i Danmark, Finland, Norge og Sverige blevet enige om, at Finland  

 tilslutter sig den nævnte overenskomst.
 med tjeneste i forsvaret i den i artikel 3 omhandlede betydning  

 ligestilles for Finlands vedkommende i henhold til artikel 4 våbenfri  

 værnepligttjeneste.
 Denne protokol træder i kraft ved undertegnelsen.
 Til bekræftelse heraf har de respektive staters befuldmægtigede  

 undertegnet denne protokol og forsynet med deres segl.
Udfærdiget i Oslo den 19. juni 1968 i et eksemplar på dansk, finsk, norsk  

 og svensk.
Eksemplaret skal deponeres i det norske udenrigsdepartement, som  

 skal sende bekræftede kopier til de øvrige kontraherende staters regeringer.
