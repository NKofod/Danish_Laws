 Cirkulære om vederlag til medlemmer af  

 opgavekommissionen ved undervisning i dansk som andetsprog for voksne  

 udlændinge m.fl.
 I medfør af § 15 i bekendtgørelse nr.  

 76 af 12. februar 2002 om prøver inden for undervisning i dansk som  

 andetsprog for voksne udlændinge m.fl. fastsættes:
 § 1. Ministeriet for Flygtninge, Indvandrere og  

 Integration yder vederlag til medlemmerne af opgavekommissionen ved  

 undervisning i dansk som andetsprog for voksne udlændinge m.fl., som  

 angivet i § 2. Der ydes ikke vederlag til medlemmer, der er ansat som  

 pædagogiske konsulenter i Ministeriet for Flygtninge, Indvandrere og  

 Integration eller Undervisningsministeriet.
 Stk. 2. Vederlaget udbetales ikke, hvis det  

 pågældende medlem på grund af sygdom eller andet forhold  

 ikke har kunnet udføre de arbejdsopgaver, der påhviler  

 vedkommende som medlem af opgavekommissionen.
 § 2. Vederlaget til medlemmer af  

 opgavekommissionen udgør følgende beløb angivet i  

 årligt grundbeløb pr. 1. oktober 1997:
Almenprøve 1 13.700 kr.
Almenprøve 2 17.700 kr.
Den arbejdsmarkedsforberedende modulprøve (DAF) 4.000 kr.
Den uddannelsesforberedende modulprøve (DUF) 4.000 kr.
Studieprøven i dansk som andetsprog (Studieprøven) 17.700 kr.
 § 3. Til formændene for opgavekommissionens  

 fem sektioner (opgaveudvalg) ydes, ud over vederlaget nævnt i § 2,  

 et vederlag, som udgør følgende beløb angivet i  

 årligt grundbeløb pr. 1. oktober 1997:
Almenprøve 1 6.850 kr.
Almenprøve 2 8.800 kr.
DAF-modulprøve 2.200 kr.
DUF-modulprøve 2.200 kr.
Studieprøven 17.700 kr.
 Stk. 2. § 1, stk. 2, finder tilsvarende anvendelse  

 på formanden for et opgaveudvalg.
 Stk. 3. Formandskabet for opgaveudvalget for  

 Studieprøven kan varetages af to personer, som deler vederlaget lige  

 mellem sig.
 § 4. Beskikkelsesperioden løber fra den 1.  

 august til den 31. juli det følgende år.
 Stk. 2. Første beskikkelsesperiode løber fra den  

 1. marts 2002 til den 31. juli 2003.
 § 5. Vederlaget udbetales med halvdelen den 31.  

 december og den resterende del den 31. juli for arbejde, der er udført  

 i beskikkelsesperioden.
 § 6. Der udbetales 12½ pct. i  

 feriegodtgørelse af de i §§ 2 og 3 nævnte vederlag.
 § 7. Cirkulæret træder i kraft den 31.  

 maj 2002 og har virkning fra den 1. marts 2002.
 Stk. 2. Samtidig ophæves cirkulære af 24. marts  

 1999 om vederlag til medlemmer af opgavekommissioner ved undervisning i dansk  

 som andetsprog for voksne udlændinge m.fl.
