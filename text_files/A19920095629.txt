 Herved bekendtgøres lov om Kongeriget Danmarks  

 Fiskeribank, jf. lovbekendtgørelse nr. 210 af 15. april 1986, med de  

 ændringer, der følger af lov nr. 276 af 8. maj 1991 og lov nr. 380 af 6. juni  

 1991.
 § 1.  (* 1) Kongeriget Danmarks Fiskeribank har til  

 formål at støtte dansk fiskeri og opdræt af fisk, krebsdyr, bløddyr og alger.
 Stk. 2.  Instituttets hjemsted er København.
 § 2.  Som grundfond for bankens virksomhed stiller  

 statskassen et beløb på 30 mill. kr. til rådighed for banken.
 Stk. 2.  Grundfonden kan ikke forlanges tilbagebetalt,  

 forinden banken har ophørt sin virksomhed og opfyldt alle sine forpligtelser.
 § 3.  Bankens bestyrelse kan optage og yde lån efter  

 regler, der fastsættes i bankens vedtægter.
 Stk. 2.  Grænsen for bankens udlånstilsagn på grundlag  

 af obligationsudstedelse fastsættes på de årlige finanslove.
Stk. 3.  Til berigtigelse af bankens udlån kan udstedes  

 kasseobligationer.
Staten garanterer for renter og afdrag på disse  

 obligationer, der kan udstedes og transporteres uden stempelafgift.
 § 4.  Grundfondens midler samt bankens øvrige midler  

 kan benyttes til udlån eller til køb af de af banken udstedte eller andre  

 børsnoterede obligationer.
§ 5.  De dokumenter, der i forbindelse med bankens  

 lånevirksomhed udstedes til eller af banken, er stempelfri og tinglyses eller  

 registreres uden betaling.
Det samme gælder for de dokumenter, der udstedes  

 for de af låneforeninger for fiskere foretagne genudlån af fiskeribankens  

 midler.
Transporter, der af låntageren meddeles på lån af fiskeribankens  

 midler, kan udfærdiges på ustemplet papir.
 Stk. 2.  Attester og udskrifter fra statmyndigheder til  

 brug ved tinglysning eller registrering af de i 1. stykke nævnte dokumenter  

 meddeles stempelfri og uden betaling.
§ 6.  (* 2) Banken ledes af en bestyrelse på 9  

 medlemmer.
Den daglige adminsitration varetages af Kongeriget Danmarks  

 Hypotekbank og Finansforvaltning som forretningsfører.
Stk. 2.  Af bestyrelsens medlemmer beskikkes 8 af  

 fiskeriministeren og 1 af finansministeren. 2 af de medlemmer, som  

 fiskeriministeren beskikker, skal have indsigt i praktisk fiskeri og 2  

 medlemmer indsigt i udlånsvirksomhed i private pengeinstitutter.  

 Fiskeriministeren beskikker et af bestyrelsens medlemmer til formand.  

 Beskikkelsen gælder for 4 år.
Hvis et medlem af bestyrelsen udtræder inden  

 udløbet af de 4 år, skal der beskikkes et nyt medlem for den tilbageværende  

 del af det afgående medlems funktionstid.
Stk. 3.  (* 3) Fiskeribankens bestyrelse udfærdiger  

 bankens vedtægt.
Denne skal godkendes af fiskeriministeren efter forhandling  

 med finansministeren og indeholde nærmere regler for ydelse af lån, herunder  

 som hovedregel passende garanti fra private pengeinstitutter, samt om den  

 daglige forretningsgang og om revision af regnskaberne.
 § 6 a.  (* 4) Kongeriget Danmarks Hypotekbank og  

 Finansfovaltning kan med tillæg af renter og omkostninger inddrive skyldige  

 beløb ved indeholdelse i løn m.v. hos den pågældende efter reglerne om  

 inddrivelse af personlige skatter i kildeskatteloven.
Stk. 2.  Fiskeriministeren kan fastsætte nærmere regler  

 om fremgangsmåden i forbindelse med lønindeholdelsen, herunder om straf af  

 bøde for overtrædelse af reglerne.
For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 Stk. 3.  Kongeriget Danmarks Hypotekbank og  

 Finansforvaltning kan indhente de oplysninger hos skattemydnigheder og andre  

 offentlige myndigheder om den pågældende, som er nødvendige for at varetage  

 inddrivelsen af de i stk. 1 nævnte beløb, herunder oplysninger om indkomst-  

 og formueforhold.
 § 7.  Bankens årsregnskab samt beretning om bankens  

 virksomhed afgives til fiskeriministeren, hvorefter regnskab offentliggøres.
 Stk. 2.  Fiskeriministeren kan kræve sig meddelt enhver  

 oplysning om bankens forhold.
Stk. 3.  Dritsoverskud henlægges til reserve- og  

 administrationsfonden, for så vidt det ikke medgår til dækning af tidligere  

 års underskud.
Eventuelt underskud, ud over hvad det måtte kunne afholdes af  

 reserve- og administrationsfonden, søges dækket ved bevilling på de årlige  

 finanslove.
Hvis virksomheden, efter at reserve- og grundfonden er opbrugt, i  

 3 på hinanden følgende år udviser driftstab, skal der af Folketinget træffes  

 belsutning om, hvorvidt virksomheden skal fortsættes og vilkårene herfor.
 § 8.  Revision af bankens virksomhed foretages efter  

 reglerne for den statslige revision.
 § 9.  Denne lov træder i kraft den 1. marts 1978.
 Stk. 2.  Samtidig ophæves lov nr. 78 af 23. marts 1932  

 om oprettelse af et kreditinstitut for fiskerierhvervet med senere ændringer,  

 jfr. lovbekendtgørelse nr. 107 af 5. april 1967.
 Lov nr. 90 af 17. marts 1982 indeholder følgende  

 ikrafttrædelsesbestemmelser:
 § 2.  Loven træder i kraft dagen efter bekendtgørelse  

 i Lovtidende.
 Lov nr. 585 af 19. december 1985 indeholder følgende  

 ikrafttrædelsesbestemmelser:
 § 2.  (* 5) Tidspunktet for lovens ikrafttræden  

 bestemmes af fiskeriministeren.
 Lov nr. 276 af 8. maj 1991 indeholder følgende  

 ikrafttrædelsesbestemmelser:
 § 2.  (* 6) Fiskeriministeren fastsætter tidspunket  

 for lovens ikrafttrædelse.
 Lov nr. 380 af 6. juni 1991 indeholder følgende  

 ikrafttrædelsesbestemmelser:
 § 33.  Loven træder i kraft ved bekendtgørelse i  

 Lovtidende og finder også anvendelse på fordringer forfaldne før lovens  

 ikrafttræden.
Fiskeriministeriet, den 4. december 1992 Kent Kirk / Lars Touvdal Christensen (* 1) § 1, stk. 1, ændret ved lov nr. 585 af 19. december 1985 og lov nr.  

 276 af 8. maj 1991.
 (* 2) § 6, stk. 1 og 2, ændret ved lov nr. 90 af 17. marts 1982 og lov nr.  

 276 af 8. maj 1991.
 (* 3) § 6, stk. 3, ændret ved lov nr. 276 af8. maj 1991.
 (* 4) § 6 a indsat ved lov nr. 380 af 6. juni 1991.
 (* 5) Ikrafttrædelsestidspunktet er fastsat til 1. maj 1986 i  

 Fiskeriministeriets bekendtgørelse nr. 209 af 15. april 1986.
 (* 6) Ikrafttrædelsestidspunktet er fastsat til 20. juni 1991 i  

 Fiskeriministeriets bekendtgørelse nr. 488 af 18. juni 1991.
