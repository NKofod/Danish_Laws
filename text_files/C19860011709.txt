Indledning Reglerne om kvalitetsnormer for beboelsesejendomme er indeholdt i  

 byfornyelseslovens § 3, jfr. lovbekendtgørelse nr. 342 af 10. juli 1985.  

 Disse normer er nærmere omtalt i boligstyrelsens cirkulære af 11. maj 1983 om  

 byfornyelsesbeslutningers indhold pkt. 5.
 I medfør af byfornyelseslovens § 3, stk. 2, har boligstyrelsen i  

 bekendtgørelse nr. 703 af 7. oktober 1986 om kvalitetsnormer for  

 beboelsesejendomme mv. fastsat supplerende bestemmelser om bl.a.  

 energibegrænsende foranstaltninger, brandsikringsforanstaltninger og  

 bygningers el-installationer.
 I dette cirkulære redegøres der for disse bestemmelser.
1. Bygningers energiforbrug Bygninger, der istandsættes i forbindelse med byfornyelse og  

 boligforbedring, skal søges bragt op på det energimæssige niveau, der kræves,  

 for at der kan udstedes energiattest, jfr.
Byggestyrelsens bekendtgørelse nr.  

 187 af 29. april 1985 om varmesyn, energiattest og energikonsulenter.
 Det bemærkes, at der ved rentabilitetsberegningen for de energibesparende  

 foranstaltninger ikke må tages hensyn til, at der ydes rentebidrag til  

 foranstaltningen.
2. Brandsikring af beboelsesbygninger Ejendommen skal opfylde de krav, der kan stilles i henhold til  

 Byggestyrelsens bekendtgørelse nr. 184 af 6. maj 1983 om brandsikring af  

 beboelsesbygninger opført år 1900 og senere.
 Bekendtgørelsen om kvalitetsnormer for beboelsesejendomme mv. åbner  

 herudover mulighed for, at der i forbindelse med byfornyelses~ eller  

 boligforbedringsarbejder på ejendommen kan gennemføres yderligere  

 brandsikringsforanstaltninger som nævnt i bekendtgørelsens § 2, stk. 2, nr.  

 1)-4), i det omfang, det skønnes hensigtsmæssigt i forhold til de øvrige  

 byggearbejder, der skal gennemføres.
 Til belysning af disse yderligere brandsikringsforanstaltninger kan  

 anføres:
Bygningens el-installationer Bygningens el-installationer skal  

 være i forsvarlig stand, hvilket indebærer, at el-installationerne ikke må  

 medføre berørings- eller kortslutningsfare.
Der henvises til  

 stærkstrømsreglementets bestemmelser i afsnit 11, § 3.2.1., hvorefter ejeren  

 er ansvarlig for installationens tilstand og vedligeholdelse.
Ejeren skal  

 lade fejl og mangler afhjælpe og træffe foranstaltninger for at hindre, at  

 fejl og mangler kan foranledige fare for personer eller gods.
Man må herunder  

 være opmærksom på, om ekstra beskyttelsesforanstaltninger som jordforbindelse  

 m.m. er i lovlig stand.
Såfremt der udføres arbejder på ejendommen kan der under hensyntagen til  

 bygningens restlevetid, som udgangspunkt udføres forbedringsarbejder på  

 el-installationerne i et omfang, der svarer til de arbejder der i øvrigt skal  

 udføres på ejendommen.
Det skal understreges, at disse forbedringsarbejder  

 kun kan udføres når de ikke isoleret set medfører følgearbejder.
Dette betyder, at der, såfremt der ikke udføres arbejder i selve  

 boligerne, ikke kan udføres forbedringsarbejder på el-installationerne.
Der  

 kan dog gennemføres udskiftning af stigstreng og målertavler, hvis der i  

 øvrigt udføres arbejder i det rum, hvor stigstrengen er placeret - normalt  

 trapperummet.
Udføres der el-arbejder i selve boligen, kan der opsættes stikkontakter,  

 således at der findes een stikkontakt pr. rum.
Det skal dog påses, at  

 eventuelle følgearbejder i form af retablering af vægge mv. minimeres.
 Endvidere kan der udføres el-installationer på niveau med  

 stærkstrømsreglementets krav i de rum, der i forbindelse med ombygningen  

 skifter anvendelse, typisk i forbindelse med indretning af wc og baderum.
Gennemføres der en sammenlægning af boliger eller en tilsvarende  

 omfattende renovering af bygningen, hvorunder boligen som helhed bringes op  

 på et niveau, der svarer til nybyggeri, kan stærkstrømsreglementets  

 bestemmelser søges opfyldt for boligen som helhed.
Tilsvarende kan  

 stærkstrømsreglementets krav søges opfyldt for nyindrettede fællesrum.
4. Øvrige krav Der er ikke i almindelighed adgang til i en byfornyelses- eller  

 boligforbedringsbeslutning at medtage indvendig vedligeholdelse af boliger i  

 området.
Imidlertid kan væsentlige vedligeholdelsesmæssige mangler, der  

 f.eks. skyldes misligholdelse gennem en årrække, søges afhjulpet.  

 Bestemmelsen anvendes således kun, hvor det skønnes absolut påkrævet at  

 forlange afhjælpning af helt ekstraordinære og væsentlige  

 vedligeholdelsesmæssige mangler.
 Ved gennemførelse af en byfornyelses- eller boligforbedringsbeslutning  

 skal det i henhold til bekendtgørelsens § 4, stk. 1, nr. 1, altid sikres, at  

 bygningens boliger og opholdsrum ikke efterlades med kondemnable forhold.
