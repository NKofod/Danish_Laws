Bekendtgørelse om de maritime  

 radiotjenester i  

 ekstraordinære situationer I medfør af § 34 i lov nr. 421 af 6. juni 2002 om  

 radiofrekvenser fastsættes:
§ 1. I ekstraordinære situationer (krise og  

 krig samt katastrofer og andre ekstraordinære situationer i fredstid)  

 kan kystradiostationen Lyngby Radio efter nærmere bestemmelser fra  

 Søværnets Operative Kommando helt eller delvis lukke for normal  

 offentlig telekorrespondance over kystradiostationen.
Danske skibes brug af  

 radiostationen om bord kan i tilsvarende situationer undergives  

 begrænsninger fastsat af Søværnets Operative  

 Kommando.
 Stk. 2. Retningslinier for de maritime radiotjenester i  

 ekstraordinære situationer fremgår af instruksen i bilag 1.
 § 2. Bekendtgørelsen træder i kraft  

 den 1. december 2002.
 Stk. 2. Bekendtgørelse nr. 540 af 22. juni 1992 om den  

 maritime radiotjeneste under ekstraordinære forhold ophæves.
Ministeriet for Videnskab, Teknologi og  

 Udvikling, den 13. november 2002 Helge Sander /Sune Rahn Bilag 1 Instruks om de maritime radiotjenester i  

 ekstraordinære situationer 1. Almindelige bestemmelser 1.1. Denne instruks gælder for kystradiostationen Lyngby Radio samt  

 danske skibe.
 1.2. I ekstraordinære situationer (krise og krig samt katastrofer og  

 andre ekstraordinære situationer i fredstid) kan Lyngby Radio blive  

 helt eller delvis lukket for normal offentlig korrespondance efter  

 nærmere bestemmelser fra Søværnets Operative Kommando.
 1.3. Meddelelse til skibsfarten om restriktionerne vil blive udsendt over  

 Lyngby Radio i forbindelse med trafiklisterne samt over Danmarks Radio i  

 farvandsefterretninger og eventuelt i forbindelse med radioavisen.
 1.4. Lyngby Radio vil i sådanne situationer overvåge  

 nød- og kaldekanaler i samme omfang som under normale forhold.
 1.5. I de tilfælde, hvor Søværnets Operative Kommando  

 anser det for nødvendigt, kan skibe blive pålagt kun at opgive  

 position, hvis det er påkrævet i de i punkt 2.2.1. nævnte  

 tilfælde (nød- og andre vigtige meldinger). Skibe kan i den  

 forbindelse blive pålagt at slukke for eventuelle automatisk udsendte  

 radiosignaler fra udstyr om bord.
 1.6. Alle skibe skal, ud over det i nærværende instruks  

 fastsatte, efterkomme enhver yderligere indskrænkning vedrørende  

 brugen af radio, der måtte blive fastsat af Søværnets  

 Operative Kommando.
 1.7. Der kan blive tildelt visse skibe særlige kaldesignaler eller  

 identifikationsnumre.
2. Tilladte meddelelser til og fra skibe inden for de områder,  

 hvor restriktioner er pålagt 2.1. Når ekspedition af normal offentlig korrespondance med skibe i  

 et bestemt område er suspenderet, er samtaler mellem skibe i dette  

 område og telefonabonnenter i land forbudt.
Samtaler mellem skibe  

 indbyrdes er ligeledes forbudt.
 2.2. Det er dog tilladt at udveksle følgende arter af  

 meddelelser:
 2.2.1. Fra skibe til kystradiostationer eller andre skibe:
 Nødmeldinger og efterfølgende nød- og  

 assistancekorrespondance.
 Meldinger om observation af fjendtlige skibe og luftfartøjer,  

 minesprængninger og lign.
 Meddelelser, der - hvis de undlades - kan bringe liv eller skib i  

 fare.
 Anmodninger på VHF om gentagelse af ikke modtagne meddelelser,  

 jf. punkt 2.2.2., næstsidste afsnit.
 Videregivelse på VHF til andre skibe af meddelelser, jf. punkt  

 2.2.2., sidste afsnit.
 2.2.2. Til skibe fra Lyngby Radio:
 Meddelelser fra (eller via) Søværnets Operative  

 Kommando.
 Meddelelserne, der normalt vil angå skibenes  

 sikkerhed m.v., vil i teksten indeholde navnet på den udstedende  

 myndighed, hvis denne er en anden end Søværnets Operative  

 Kommando.
 Meddelelser, der er rettet til et bestemt skib, vil  

 indeholde ordene »Marine meddelelse til . . .« (Skibets navn, MMSI-nummer,  

 kaldesignal eller identifikationsnummer).
 Meddelelser, der er rettet til alle skibe, vil  

 indeholde ordene »Marine meddelelser nr. . . .« begyndende med nr. 1 i ubrudt  

 nummerserie.
Det er af største vigtighed, at alle meddelelser i  

 nummerserien modtages.
Skibsførerne skal derfor på VHF skaffe  

 sig eventuelle manglende numre fra søværnet, Lyngby Radio,  

 nærliggende skibe eller havnemyndighederne.
Skibene skal på VHF  

 videregive indholdet af meddelelser, der er rettet til alle skibe, til  

 nærliggende skibe, som ikke selv har kunnet modtage dem.
3. Afvikling af tilladte meddelelser til og fra skibe inden for  

 områder, hvor restriktioner er pålagt 3.1. Generelt 3.1.1. De tilladte meddelelser fra eller via Søværnets  

 Operative Kommando vil tilgå Lyngby Radio til afvikling.
 3.1.2. Skibene bør i videst muligt omfang aflytte Lyngby Radios  

 trafiklisteudsendelser.
3.2. Ekspedition fra skibe De tilladte meddelelser afvikles på normal måde, og Lyngby  

 Radio vil kvittere for modtagelsen.
3.3. Ekspedition til skibe 3.3.1. Ved meddelelser til et bestemt skib kalder Lyngby Radio  

 skibet under anvendelse af dets navn, MMSI-nummer, kaldesignal eller  

 identifikationsnummer.
 Ved meddelelser til alle skibe benyttes ordene »alle danske skibe«  

 henholdsvis kaldesignalet OXXO.
 Ved hver blindsending sendes meddelelserne to gange.
 3.3.2. Skibene må ikke svare på opkaldet eller kvittere for  

 modtagelsen af opkaldet, hvis det ikke udtrykkeligt er forlangt i opkaldet.  

 Denne bestemmelse gælder dog ikke for meddelelser til et bestemt  

 skib via VHF, jf. punkt 3.3.3.
3.3.3. Særlige regler for VHF-området Meddelelser til et bestemt skib afvikles som under normale  

 forhold.
 Meddelelser til alle skibe udsendes på en VHF-arbejdskanal  

 efter annoncering på kanal 16 (156,80 MHz) eller kanal 70 (156,525  

 MHz). Der skal ikke kvitteres for modtagelsen.
3.3.4. Særlige regler for MF-området Meddelelser til et bestemt skib eller til alle skibe  

 blindsendes på Lyngby Radios normale arbejdsfrekvenser umiddelbart  

 efter første og anden trafikliste efter modtagelsen ved  

 kystradiostationen.
3.3.5. Særlige regler for HF-området Meddelelser til et bestemt skib eller til alle skibe  

 blindsendes på Lyngby Radios normale arbejdsfrekvenser umiddelbart  

 efter hver trafikliste inden for et tidsrum af 24 timer efter modtagelsen ved  

 kystradiostationen.
