Fremsat den 3. december 1999 af arbejdsministeren (Ove  

 Hygum) Forslag til Lov om servicejob (Forsøgsordning med tilskud til servicejob i den  

 offentlige sektor) Kapitel 1 Lovens formål og indhold § 1. Loven har til formål at fremme  

 beskæftigelsesmulighederne for langtidsledige, der er fyldt 48 år  

 og at medvirke til at styrke den nuværende varetagelse af opgaver i  

 stat, amtskommuner og kommuner gennem et årligt tilskud til  

 ansættelse af langtidsledige, der er fyldt 48 år i varige  

 stillinger i den offentlige sektor på ordinære løn- og  

 ansættelsesvilkår (servicejob).
 § 2. I en forsøgsperiode fra den 1. januar 2000 til og  

 med den 31. december 2001 kan stat, amtskommuner og kommuner søge om  

 tilskud til ansættelse af personer, der er omfattet af § 3, i  

 servicejob, der påbegyndes inden for forsøgsperioden.
 Stk. 2. Ansættelsesforhold, der etableres og  

 påbegyndes i forsøgsperioden, kan videreføres med tilskud  

 efter den 31. december 2001, jf. § 5, stk. 3, og § 6,  

 stk. 2. Ansættelsesforholdet kan fortsætte uanset, at den  

 ansatte overgår til efterløn.
Kapitel 2 Målgruppe for ansættelse i servicejob § 3. Målgruppen for ansættelse i servicejob  

 omfatter medlemmer af en arbejdsløshedskasse, som er fyldt 48  

 år, og 1)	som er i aktivperioden, jf. § 55, stk. 2, og § 55,  

 stk. 5, 2. pkt., i lov om arbejdsløshedsforsikring m.v., og som i  

 mindst 6 måneder har modtaget dagpenge eller været i tilbud,  

 eller 2)	som modtager ydelse efter § 55, stk. 4, i lov om  

 arbejdsløshedsforsikring m.v., eller § 3, stk. 3, i lov nr.  

 897 af 16. december 1998 om ændring af lov om  

 arbejdsløshedsforsikring m.v., eller 3)	som modtager overgangsydelse, jf. kapitel 11 c i lov om  

 arbejdsløshedsforsikring m.v.
 Stk. 2. Arbejdsløshedskasserne har pligt til at  

 foretage indberetning til Arbejdsformidlingen om medlemmer, der er omfattet  

 af målgruppen efter stk. 1. Direktoratet for  

 Arbejdsløshedsforsikringen kan fastsætte nærmere regler  

 herom efter aftale med Arbejdsmarkedsstyrelsen.
Kapitel 3 Administration og udbetaling af tilskud § 4. Arbejdsformidlingen administrerer servicejobordningen,  

 herunder formidlingen af servicejob til personer, som er omfattet af  

 § 3.
 Stk. 2. Arbejdsformidlingen udarbejder i hvert af  

 forsøgsårene en generel beskrivelse af målgruppen i  

 regionen, herunder om uddannelses- og erhvervsmæssig baggrund og  

 tilhørsforhold til arbejdsløshedskasse m.v., som kan  

 indgå i overvejelserne hos stat, amtskommuner og kommuner om oprettelse  

 af servicejob.
 Stk. 3. En ansøgning om tilskud til servicejob skal for  

 hvert enkelt servicejob indeholde oplysninger om:
1)	inden for hvilket jobområde servicejobbet er eller vil blive  

 oprettet, 2)	servicejobbets art, 3)	jobfunktionerne og de konkrete arbejdsopgaver, 4)	de forudsatte kvalifikationer, 5)	den forudsatte arbejdstid, og 6)	at servicejobbet falder inden for den ansøgende myndigheds  

 eller institutions nuværende opgavefelt.
 § 5. Arbejdsformidlingen bevilger tilskud til servicejob i det  

 omfang, stillingerne kan formidles til personer, som er omfattet af  

 § 3.
 Stk. 2. Der kan ikke ydes tilskud til servicejob,  

 såfremt der sker afskedigelser i tilknytning hertil.
 Stk. 3. Tilskuddet udgør årligt 100.000 kr. pr.  

 helårsstilling, og kan ydes under hele ansættelsesforholdet, jf.  

 § 2, stk. 2. Tilskuddet nedsættes forholdsmæssigt ved  

 ansættelse, der varer mindre end et år, eller hvor der er tale om  

 ansættelse på mindre end fuld tid.
 Stk. 4. Når Arbejdsformidlingen har formidlet et  

 servicejob til en person, der er omfattet af § 3, sender  

 Arbejdsformidlingen den ansøgende myndighed eller institution en  

 bekræftelse på, at der er bevilget tilskud til servicejobbet,  

 hvorefter tilskuddet kan udbetales.
 Stk. 5. Arbejdsmarkedsstyrelsen kan fastsætte  

 nærmere regler om udbetalingen af tilskuddet.
§ 6. Arbejdsgiveren skal straks underrette  

 Arbejdsformidlingen, hvis et ansættelsesforhold, der har opnået  

 tilskud efter § 5, ophører, samt om årsagen til  

 ansættelsesforholdets ophør.
Arbejdsgiveren skal samtidig oplyse  

 Arbejdsformidlingen om, hvorvidt det konkrete servicejob ønskes  

 genbesat.
 Stk. 2. Ved genbesættelse af servicejob, er det  

 en forudsætning for, at der fortsat kan ydes tilskud, at  

 genbesættelsen sker via en fornyet formidling af Arbejdsformidlingen  

 til en person, som er omfattet af § 3, og at den fornyede formidling og  

 ansættelse finder sted i perioden fra den 1. januar 2000 til den 31.  

 december 2001.
Stk. 3. Hvis arbejdsgiveren ikke ønsker at  

 genbesætte servicejobbet med en person fra målgruppen, eller det  

 ikke er muligt at formidle servicejobbet til en anden, skal det udbetalte  

 tilskud efterreguleres med udgangspunkt i ansættelsesforholdets  

 faktiske varighed i tilskudsåret.
Tilskuddet efterreguleres tilsvarende  

 i det omfang arbejdstiden nedsættes i et påbegyndt  

 ansættelsesforhold.
Arbejdsformidlingen foretager  

 efterreguleringen.
 Stk. 4. Arbejdsmarkedsstyrelsen kan fastsætte  

 nærmere regler om efterreguleringen af tilskuddet og tilbagebetaling i  

 forbindelse hermed.
Kapitel 4 Opkvalificering til servicejob § 7. Arbejdsformidlingen kan efter en konkret og individuel  

 vurdering med udgangspunkt i den lediges uddannelses- og  

 erhvervsmæssige kvalifikationer og det konkrete servicejob i samarbejde  

 med den ledige tilrettelægge et opkvalificerende forløb med  

 henblik på den lediges varetagelse af servicejobbet, jf. lov om en  

 aktiv arbejdsmarkedspolitik.
Kapitel 5 Arbejdsløshedsforsikring § 8. Perioder med servicejob forlænger den periode  

 på 48 måneder (referenceperioden) inden for hvilken, der kan  

 udbetales ydelser efter § 55, stk. 2, i lov om  

 arbejdsløshedsforsikring m.v., tilsvarende.
Referenceperioden kan dog  

 højst forlænges indtil det tidspunkt, hvor medlemmet kan  

 opnå ret til efterløn, jf. § 74 a i lov om  

 arbejdsløshedsforsikring m.v.
Kapitel 6 Klageadgang § 9. Arbejdsformidlingens afgørelser efter denne lov  

 kan af den afgørelsen vedrører indbringes for  

 Arbejdsmarkedsstyrelsen inden 4 uger efter, at afgørelsen er meddelt  

 den pågældende.
 Stk. 2. Arbejdsmarkedsstyrelsens afgørelser kan ikke  

 indbringes for anden administrativ myndighed.
Kapitel 7 Ikrafttræden m.v.
 § 10. Loven træder i kraft den 1. januar 2000.
 § 11. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Baggrunden for lovforslaget Mens ældre med korterevarende ledighed bag sig har  

 nogenlunde samme sandsynlighed som yngre ledige for at finde ordinær  

 beskæftigelse, er det noget vanskeligere for ældre med lang  

 ledighed bag sig.
En del af forklaringen på dette er, at  

 aktiveringstilbud   herunder uddannelse   har en relativt begrænset  

 effekt på de ældre langtidslediges chance for at komme i  

 beskæftigelse.
Mens ca. 20% af de under 50-årige er i  

 ordinær beskæftigelse 6 måneder efter endt aktivering i  

 aktivperioden, gælder det kun godt halvt så mange fra gruppen af  

 over 50-årige.
Der er således en betydelig risiko for, at de lidt  

 ældre ledige ikke finder tilbage til arbejdsmarkedet.
Omvendt er der  

 tale om en gruppe, som vurderes at have gode forudsætninger for at  

 varetage job inden for det offentlige serviceområde, hvor livserfaring  

 og omsorg m.v. er vigtige parametre, som i betydning kan overstige  

 forudgående erhvervserfaring og formel uddannelse.
Samtidig er der udsigt til et stigende rekrutteringsbehov  

 i den offentlige sektor, herunder ikke mindst i kommunerne, i de kommende  

 år, og i takt med, at de store generationer går på pension,  

 og ungdomsårgangene bliver mindre, kan der opstå mangel på  

 arbejdskraft på mange områder.
I gennemsnit er de offentligt  

 ansatte ældre end de privatansatte, og den generelt stigende afgang fra  

 arbejdsmarkedet, der kan forventes fremover, vil derfor være  

 særlig mærkbar i den offentlige sektor.
2. Lovforslagets indhold Med lovforslaget udmøntes en anbefaling fra  

 regeringens aftale med Kommunernes Landsforening om kommunernes  

 økonomi og service 2000-2002 samt finanslovsaftalen af 30. november  

 1999 mellem regeringen, Socialistisk Folkeparti og Centrum Demokraterne med  

 tilslutning fra Enhedslisten, idet der foreslås etableret en  

 2-årig forsøgsordning, som indebærer, at stat,  

 amtskommuner og kommuner i perioden fra den 1. januar 2000 til og med den 31.  

 december 2001 får mulighed for at få tilskud til ansættelse  

 af langtidsledige personer, der er fyldt 48 år i varige servicejob  

 på ordinære løn- og ansættelsesvilkår  

(servicejobordningen).
Tilskuddet udgør årligt 100.000 kr. pr.  

 helårsstilling.
Servicejobordningen foreslås administreret af  

 Arbejdsformidlingen.
 Servicejobordningen har til formål at tage fat  

 på udfordringen med på den ene side at få  

 beskæftigelsesfremgangen til i højere grad at smitte af på  

 de lidt ældre langtidsledige og på den anden side at forbedre  

 muligheden for at leve op til det ønskede serviceniveau i stat,  

 amtskommuner og kommuner.
Den foreslåede servicejobordning har bl.a. til  

 formål at medvirke til at styrke den offentlige sektors nuværende  

 opgavevaretagelse.
Der er således ikke tale om at opdyrke nye  

 serviceområder, og servicejobordningen giver ikke stat, amtskommuner og  

 kommuner udvidede muligheder for lovligt at udføre opgaver.
 I det for nylig fremsatte forslag til lov om ændring  

 af lov om en aktiv arbejdsmarkedspolitik foreslås det præciseret,  

 at der ikke kan udbetales en præmie efter denne lovs § 48 a til  

 offentlige arbejdsgivere, der ansætter personer fra puljejob,  

 jobtræning eller individuel jobtræning i servicejob.
3. Målgruppen for ansættelse i servicejob Målgruppen for ansættelse i servicejob  

 omfatter ledige medlemmer af en arbejdsløshedskasse, som er fyldt 48  

 år, og som har modtaget dagpenge eller været i aktiveringstilbud  

 i aktivperioden i tilsammen mindst 6 måneder, samt medlemmer af en  

 arbejdsløshedskasse, der modtager overgangsydelse.
Det skønnes, at der er ca. 36.000 personer i den  

 del af målgruppen, som er medlemmer af en arbejdsløshedskasse,  

 er fyldt 48 år og som har modtaget dagpenge eller været i  

 aktiveringstilbud i aktivperioden i tilsammen mindst 6 måneder.
Hertil  

 kommer så ca. 25.000 modtagere af overgangsydelse.
4. Forholdet til den aktive arbejdsmarkedspolitik Målgruppen for ansættelse i servicejob er  

 bortset fra modtagere af overgangsydelse - omfattet af ret og pligt til  

 aktivering efter lov om en aktiv arbejdsmarkedspolitik, og i forslaget er der  

 lagt op til, at Arbejdsformidlingen administrerer servicejobordningen,  

 herunder formidlingen af servicejob.
Servicejobordningen vil dog ikke indgå som en del af  

 den aktive arbejdsmarkedspolitik.
Ansættelse i servicejob kan tilbydes  

 som et selvstændigt alternativ til ret- og pligtaktivering efter  

 reglerne herom i lov om en aktiv arbejdsmarkedspolitik.
5. Arbejdsløshedsforsikring I forhold til reglerne i lov om  

 arbejdsløshedsforsikring m.v. er servicejob beskæftigelse,  

 hvortil der ydes offentligt tilskud til lønnen.
Der vil derfor ikke  

 kunne ske genoptjening af dagpengeretten på grundlag af  

 beskæftigelse i servicejob.
Som udgangspunkt vil perioder i servicejob  

 endvidere forbruge af den periode på 48 måneder  

 (referenceperioden), inden for hvilken der er ret til ydelse i  

 aktivperioden.
Referenceperioden gælder for medlemmer, der er i  

 aktivperioden, jf. § 55, stk. 2, i lov om  

 arbejdsløshedsforsikring m.v.
Ansættelsen i et servicejob vil  

 derfor for den del af målgruppen, der er omfattet af § 55,  

 stk. 2, i lov om arbejdsløshedsforsikring m.v., kunne bevirke, at  

 aktivperioden er udløbet, og at dagpengeretten er bortfaldet ved  

 ophør i et servicejob.
For at undgå, at et ledigt medlem ved ophør i  

 servicejob kan komme i den situation, at dagpengeretten er ophørt,  

 foreslås det, at perioder med servicejob forlænger  

 referenceperioden i § 55, stk. 2, i lov om  

 arbejdsløshedsforsikring m.v.
Dette betyder, at medlemmet ved ledighed  

 efter et servicejob har ret til dagpenge i en periode, der svarer til den  

 resterende dagpengeperiode ved påbegyndelsen af servicejobbet.
Der sker  

 dog ikke forlængelse af referenceperioden ud over det tidspunkt, hvor  

 medlemmet kan opnå ret til efterløn.
For så vidt angår rådighedsreglerne, vil  

 servicejobbet blive betragtet som ordinært arbejde, og ophør i  

 et servicejob samt afslag på et formidlet servicejob vil derfor  

 medføre karantæne efter de almindelige regler herom.
Det  

 bemærkes i den forbindelse, at overgangsydelsesmodtagere ikke er  

 omfattet af rådighedsreglerne, samt at et medlem altid vil kunne  

 ophøre i et servicejob uden karantæne for at overgå til  

 efterløn.
Økonomiske konsekvenser for det offentlige Det skønnes, at der vil blive oprettet svarende til  

 i gennemsnit 6.500 servicejob i år 2000 og 10.000 servicejob i år  

 2001.
 Til statslig medfinansiering af ordningen afsættes  

 der på finansloven i alt 650 mill. kr. i år 2000 og 1.000 mill.  

 kr. i år 2001.
Da en del af servicejobbene vil blive besat med personer,  

 der er omfattet af ret og pligt til aktivering, vil ordningen aflaste  

 aktiveringsindsatsen.
Det skønnes, at ca. 95% af servicejobbene vil  

 blive besat med personer, der er omfattet af ret og pligt til aktivering.
 Det skønnes, at personer omfattet af ret og pligt  

 til aktivering i gennemsnit er i aktivering i 58% af tiden.
Servicejobordningen skønnes på den baggrund  

 at medføre et fald i aktiveringsbehovet i år 2000 med i  

 gennemsnit ca. 3.575 personer og i år 2001 med ca. 5.500 personer.
Det  

 medfører, at den økonomiske ramme til aktiv  

 arbejdsmarkedspolitik kan nedsættes med ca. 650 mill. kr. i år  

 2000 og ca. 1.000 mill. kr. i år 2001. I tilfælde af, at  

 servicejobordningen ikke udnyttes i det omfang, der fremgår af de  

 ovenstående budgetteringsmæssige skøn, etableres der  

 tilbageførselsadgang fra servicejobkontoen til aktivrammen.
 Det skønnes, at personer omfattet af ret og pligt  

 til aktivering i gennemsnit er ledige og modtager dagpenge i 42% af  

 tiden.
Servicejobordningen skønnes på den baggrund  

 at medføre et fald i ledigheden i år 2000 med i gennemsnit ca.  

 2.600 personer og i år 2001 med ca. 4.000 personer.
Det medfører  

 mindreudgifter til dagpenge på ca. 375 mill. kr. i år 2000 og ca.  

 550 mill. kr. i år 2001.
 Det skønnes videre, at ca. 300  

 overgangsydelsesmodtagere vil overgå til et servicejob i år 2000  

 og ca. 500 i år 2001. Det medfører mindreudgifter til  

 overgangsydelse på ca. 35 mill. kr. i år 2000 og ca. 60 mill. kr.  

 i år 2001.
 Under den beregningstekniske forudsætning, at  

 personer i servicejob ikke alternativt havde fået et ordinært  

 job, skønnes lovforslaget at medføre mindreudgifter for staten  

 på i alt ca. 400 mill. kr. i år 2000 og ca. 625 mill. kr. i  

 år 2001.
Oprettelsen af servicejob er frivillig.
Under  

 forudsætning af de ovenstående antalsmæssige skøn,  

 vil direkte nettolønudgifter til personer i servicejob andrage ca. 650  

 mill. kr. i år 2000 og ca. 1.000 mill. kr. i år 2001.
 Servicejobordningen giver kommuner og amter mulighed for  

 at ansætte flere folk inden for de aftalte økonomiske  

 rammer.
 Lovforslaget vil medføre en overførsel fra  

 staten til de offentlige institutioner, der vælger at oprette  

 servicejob, ud over den 2-årige forsøgsperiode, idet tilskud,  

 der er bevilget inden for den 2-årige forsøgsperiode,  

 løber under hele ansættelsesforholdet.
Administrative konsekvenser Servicejobordningen vil medføre en administrativ  

 merbelastning af Arbejdsformidlingen.
En del af denne merbelastning vil dog  

 blive opvejet af, at der skal placeres færre i aktivering.
Ordningen  

 indebærer endvidere, at arbejdsløshedskasserne skal foretage en  

 ekstra indberetning af medlemmer i målgruppen, hvilket vil  

 medføre en begrænset administrativ merbelastning.
Erhvervsøkonomiske konsekvenser Lovforslaget skønnes ikke at have  

 erhvervsøkonomiske konsekvenser.
Ligestillingsmæssige konsekvenser Da hovedparten af målgruppen er kvinder,  

 skønnes lovforslaget primært at komme kvinder til gode.
Miljømæssige konsekvenser Forslaget skønnes ikke at have  

 miljømæssige konsekvenser.
Forholdet til EU-retten Forslaget skønnes ikke at indeholde EU-retlige  

 aspekter.
Det bemærkes, at Konkurrencestyrelsen har vurderet, at  

 servicejobordningen ikke er omfattet af EU s statsstøtteregler  

 forudsat, at tilskuddet vil blive holdt uden for den offentlige sektors  

 prisfastsættelse, i det omfang tilskuddet ydes inden for offentlige  

 serviceområder, hvor der er konkurrence til den private sektor.
 Vurdering af konsekvenser af lovforslaget:
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Staten år 2000: 400 mill. kr.
 Staten år 2001: 625 mill. kr.
Administrative konsekvenser for stat, kommuner og amtskommuner Merbelastning af Arbejdsformidlingen, som dog delvis opvejes af, at  

 færre skal placeres i aktivering.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Berøres ikke Berøres ikke Bemærkninger til de enkelte  

 bestemmelser Til § 1 Servicejobordningen har dels til formål at sikre, at  

 beskæftigelsesfremgangen også kommer gruppen af lidt ældre  

 ledige med langvarig ledighed bag sig til gode, dels at medvirke til en  

 styrkelse af den offentlige sektors nuværende opgaveløsning  

 på serviceområdet.
For så vidt angår sidstnævnte  

 formål, er der ikke tale om, at servicejobordningen skal anvendes til  

 at opdyrke nye områder, men om at forbedre mulighederne for at  

 løfte de nuværende opgaver bedre.
Det vil for så vidt  

 angår kommuner og amtskommuner sige varetagelsen af opgaver, som den  

 pågældende (amts)kommune efter lovgivningen, herunder  

 kommunalretlige grundsætninger, om (amts)kommunernes opgavevaretagelse  

 (kommunalfuldmagtsreglerne) i øvrigt lovligt kan varetage.  

 Servicejobordningen giver således ikke stat, amter og kommuner udvidede  

 muligheder for lovligt at udføre opgaver.
 Det vurderes, at servicejobordningen i praksis  

 primært vil blive anvendt inden for social- og sundhedsområdet,  

 trafikområdet, den kommunale materielforvaltning og i kommunale park-  

 og vejafdelinger samt i et vist omfang inden for børn- og  

 ungeområdet.
 Styrkelsen af den nuværende opgaveløsning  

 vurderes bl.a. at kunne ske ved at give stat, amtskommuner og kommuner  

 mulighed for at opnå et årligt tilskud på 100.000 kr., jf.  

 lovforslagets § 5, stk. 3, til brug for aflønningen af  

 personer, der ansættes i servicejob, som indgår i de almindelige  

 normeringer.
 Ansættelsesvilkårene   herunder løn og  

 arbejdstid   er overenskomstmæssige, hvilket bl.a. indebærer, at  

 der ligesom for andre grupper kan være tale om nedsat tid.
Der er tale om varige stillinger, og der kan derfor  

 ydes tilskud under hele ansættelsesforholdet, jf. forslagets § 2,  

 stk. 2, og § 5, stk. 3, samt bemærkningerne hertil.
Det  

 er dog en forudsætning, at ansættelsesforholdet, herunder en  

 eventuel genbesættelse af servicejobbet, jf. § 6, stk. 2, og  

 bemærkningerne hertil, er etableret i forsøgsperioden, det vil  

 sige fra den 1. januar 2000 til og med den 31. december 2001, jf. forslagets  

 § 2 og bemærkningerne hertil.
 Ligeledes kan ansættelsesforhold, der er etableret  

 og påbegyndt i forsøgsperioden, fortsætte, selv om den  

 ansatte overgår til efterløn, jf. § 2, stk. 2.
Til § 2 Der er tale om en 2-årig forsøgsordning,  

 inden for hvilken stat, amtskommuner og kommuner kan søge om tilskud  

 til ansættelse af langtidsledige, der er fyldt 48 år, i  

 servicejob.
Ansættelsesforhold, som etableres og  

 påbegyndes i forsøgsperioden kan videreføres med tilskud,  

 når forsøgsperioden udløber.
Ligeledes kan der fortsat  

 ydes tilskud ved ansættelsesforhold som etableres ved  

 genbesættelse efter fornyet formidling fra Arbejdsformidlingen inden  

 for forsøgsperioden, jf. § 6, stk. 2, og  

 bemærkningerne hertil.
 Endvidere kan ansættelsesforholdet fortsætte,  

 selv om den ansatte overgår til efterløn.
Til § 3, stk. 1 Målgruppen består af ledige  

 dagpengeberettigede medlemmer af en arbejdsløshedskasse, som er fyldt  

 48 år, og som har modtaget dagpenge eller været i  

 aktiveringstilbud i aktivperioden i tilsammen mindst 6 måneder, samt  

 medlemmer af en arbejdsløshedskasse, der modtager overgangsydelse.
Målgruppen omfatter således ledige medlemmer  

 af en arbejdsløshedskasse, der fyldt 48 år, og a a a a Ordningen er målrettet alle i de nævnte  

 grupper uden nærmere krav til forudgående uddannelse eller  

 erhvervserfaring.
Den ansøgende myndighed eller institution kan dog i  

 forbindelse med formidlingen af servicejob stille krav om  

 uddannelsesmæssige kvalifikationer, jf. forslagets § 4,  

 stk. 3, og § 7 samt bemærkningerne hertil.
 For så vidt angår antallet af personer i  

 målgruppen, henvises der til forslagets almindelige  

 bemærkninger.
Til § 3, stk. 2 Arbejdsformidlingen har ikke umiddelbart oplysninger, om  

 hvilke personer der er omfattet af målgruppen.
Det foreslås  

 derfor, at arbejdsløshedskasserne får pligt til at foretage den  

 fornødne indberetning, og at Direktoratet for  

 Arbejdsløshedsforsikringen kan fastsætte nærmere regler  

 herom efter aftale med Arbejdsmarkedsstyrelsen.
Til § 4, stk. 1 Det foreslås, at servicejobordningen administreres  

 af Arbejdsformidlingen, hvilket bl.a. indebærer, at formidlingen af de  

 servicejob, som oprettes af stat, amtskommuner og kommuner, til de personer,  

 der er omfattet af lovforslagets § 3, foregår via  

 Arbejdsformidlingen.
Til § 4, stk. 2 Det foreslås, at Arbejdsformidlingen i hvert af  

 forsøgsårene udarbejder en generel jobprofil for den regionale  

 målgruppe af personer, som vil kunne ansættes i servicejob.  

 Jobprofilen beskriver, hvilken uddannelses- og erhvervsmæssig baggrund  

 gruppen generelt betragtet har, således at stat, amtskommuner og  

 kommuner har mulighed for at inddrage disse forhold i de nærmere  

 overvejelser om, inden for hvilke områder det kunne være  

 hensigtsmæssigt og relevant at oprette servicejob.
For så vidt  

 angår vurderingen af, hvilke områder ordningen primært vil  

 blive anvendt inden for, henvises der til bemærkningerne til forslagets  

 § 1.
Til § 4, stk. 3 Ansøgning om tilskud til servicejob skal indeholde  

 oplysninger, der kan anvendes af Arbejdsformidlingen i forbindelse med  

 formidlingen.
Det drejer sig om oplysninger om, inden for hvilket  

 serviceområde servicejobbet er eller vil blive oprettet.
I tilslutning  

 hertil skal det fremgå af jobbeskrivelsen, hvilke jobfunktioner og  

 konkrete arbejdsopgaver, der skal varetages i forbindelse med  

 servicejobbet.
 Endvidere skal den forudsatte arbejdstid fremgå af  

 jobbeskrivelsen, idet arbejdstiden har betydning for størrelsen af  

 tilskuddet til servicejobbet, jf. forslagets § 5, stk. 3, samt  

 bemærkningerne hertil.
 Endelig skal jobbeskrivelsen indeholde oplysninger om de  

 forudsatte kvalifikationer, således at Arbejdsformidlingen kan tage  

 højde herfor ved formidlingen og behovet for evt. opkvalificering, jf.  

 i øvrigt forslagets § 7 og bemærkningerne hertil.
 Det skal endvidere fremgå af ansøgningen, at  

 servicejobbet falder inden for ansøgerens nuværende opgavefelt,  

 jf. forslagets § 1 samt bemærkningerne hertil.
Til § 5, stk. 1 og stk. 2 Med bestemmelsen i stk. 1 foreslås det, at  

 bevillingen af tilskud sker i det omfang stillingerne kan formidles.
 Det foreslås i stk. 2, at der ikke kan ydes  

 tilskud til servicejob, såfremt der sker afskedigelser i tilknytning  

 hertil.
Til § 5, stk. 3 Tilskuddet til oprettelse af servicejob udgør  

 årligt 100.000 kr. pr. helårsstilling.
Tilskuddet gør det  

 samlet set billigere for amter og kommuner at opfylde den stigende  

 efterspørgsel efter service, idet den enkelte offentlige arbejdsgiver  

 inden for udgiftsrammen kun skal finansiere nettolønudgiften   d.v.s.  

 lønudgiften efter statstilskuddet.
Selv om der er tale om en forsøgsordning, der  

 indebærer, at servicejob kun kan oprettes i perioden fra den 1. januar  

 2000 til og med den 31. december 2001, er der også med § 1 i  

 lovforslaget lagt op til, at der er tale om varige stillinger, hvorfor  

 det foreslås, at tilskuddet fortsætter under hele  

 ansættelsesforholdet.
Det er dog en forudsætning, at  

 ansættelsesforholdet, herunder en eventuel genbesættelse af  

 servicejobbet, jf. § 6 og bemærkningerne hertil, er etableret i  

 forsøgsperioden, det vil sige fra den 1. januar 2000 til og med den  

 31. december 2001, jf. forslagets § 2 og bemærkningerne  

 hertil.
 Størrelsen af tilskuddet afhænger af  

 varigheden af ansættelsesforholdet, herunder den konkrete arbejdstid,  

 idet der som anført tages udgangspunkt i et tilskud på 100.000  

 årligt pr. helårsstilling, jf. i øvrigt § 6,  

 stk. 3.
Til § 5, stk. 4, og stk. 5 Tilskuddet kan udbetales af Arbejdsformidlingen, når  

 det konkrete servicejob er formidlet, og der er sendt en  

 bevillingsbekræftelse til den ansøgende myndighed eller  

 institution.
Den foreslåede bemyndigelse til, at  

 Arbejdsmarkedsstyrelsen kan fastsætte nærmere regler om  

 tilskudsudbetalingen, skal sikre en fleksibel administration af  

 tilskudsudbetalingen.
Til § 6, stk. 1, og stk. 2 Det foreslås i § 6, stk. 1, at  

 Arbejdsformidlingen straks skal underrettes, hvis ansættelsesforholdet  

 ophører, og at arbejdsgiveren i den forbindelse skal oplyse  

 årsagen til ansættelsesforholdets ophør.
Underretningen  

 skal ske med henblik på evt. efterregulering og tilbagebetaling af  

 tilskudsbeløb i forhold til den faktiske varighed af  

 ansættelsesforholdet i tilskudsåret, jf. § 6, stk. 3,  

 samt med henblik på orientering af arbejdsløshedskasserne til  

 brug for en eventuel rådighedsvurdering.
Samtidig er der dog åbnet mulighed for, at  

 arbejdsgiveren kan genbesætte servicejobbet.
I det omfang der fortsat  

 skal ydes tilskud til servicejobbet, er det en forudsætning, at  

 genbesættelsen af stillingen foregår via en fornyet formidling  

 fra Arbejdsformidlingen til en anden person, der er omfattet af § 3.  

 Fornyet formidling med henblik på genbesættelse kan dog kun finde  

 sted inden for forsøgsperioden   det vil sige i år 2000 og  

 år 2001, jf. § 2.
Til § 6, stk. 3 og stk. 4 Det foreslås i § 6, stk. 3, at det  

 udbetalte tilskudsbeløb, jf. § 5, efterreguleres af  

 Arbejdsformidlingen, hvis arbejdsgiveren ikke ønsker at  

 genbesætte servicejobbet med en person fra målgruppen, eller det  

 ikke er muligt at formidle servicejobbet til en person fra målgruppen.  

 Ligeledes foreslås det, at tilskuddet efterreguleres, såfremt  

 arbejdstiden i et påbegyndt servicejob nedsættes.
Den  

 foreslåede bemyndigelsesbestemmelse i § 6, stk. 4,  

 tænkes anvendt til at fastsætte nærmere regler af mere  

 teknisk og administrativ karakter om efterregulering og tilbagebetaling af  

 tilskud.
Til § 7 Som udgangspunkt stilles der ikke krav til  

 målgruppens forudgående uddannelses- eller erhvervsmæssige  

 kvalifikationer, men det kan dog ikke på forhånd udelukkes, at  

 der vil kunne være behov for en opkvalificering af nogle af de  

 personer, som ansættes i servicejob, med henblik på varetagelsen  

 af servicejobbet.
Hertil kommer, at den ansøgende myndighed eller  

 institution, jf. § 4, stk. 3, kan forudsætte, at den ledige,  

 som formidles til et konkret servicejob, er i besiddelse af nogle  

 nærmere angivne kvalifikationer.
 Det vil imidlertid være både vanskeligt og  

 uhensigtsmæssigt at etablere ét særligt forløb, som  

 vil være dækkende og relevant i forhold til alle de forskellige  

 typer af servicejob, som der vil være mulighed for at oprette.
Det foreslås derfor, at Arbejdsformidlingen efter en  

 konkret og individuel vurdering med udgangspunkt i den lediges uddannelses-  

 og erhvervsmæssige baggrund og det konkrete servicejob i samarbejde med  

 den ledige kan tilrettelægge et opkvalificerende forløb på  

 samme måde, som det vil være tilfældet ved anden  

 (ordinær) formidling, jf. lov om en aktiv arbejdsmarkedspolitik.
Der  

 vil dog udelukkende være tale om forløb af korterevarende  

 karakter, idet udgangspunktet for servicejobordningen er, at der ikke stilles  

 krav om særlige uddannelsesmæssige forudsætninger eller  

 kvalifikationer.
Arbejdsformidlingen vil således i det omfang, den  

 ledige (også) er omfattet af Arbejdsformidlingens aktiveringsindsats,  

 evt. kunne finansiere et fagligt uddannelsesforløb eller et  

 introduktionsforløb.
For så vidt angår ledige, der ikke er  

 omfattet af aktiveringsindsatsen, det vil sige modtagere af overgangsydelse,  

 vil Arbejdsformidlingen ikke kunne finansiere deltagelsen i opkvalificerings-  

 og uddannelsesforløb, som derfor må finansieres af  

 arbejdsgiveren.
 Herudover forudsættes det, at personer, der er ansat  

 i servicejob, vil kunne deltage på lige fod med andre offentligt  

 ansatte i relevant videre- og efteruddannelse.
Til § 8 For at undgå, at et ledigt medlem ved ophør i  

 servicejob kan komme i den situation, at dagpengeretten er ophørt,  

 foreslås det, at perioder med servicejob forlænger  

 referenceperioden i § 55, stk. 2, i lov om  

 arbejdsløshedsforsikring m.v.
Dette betyder, at medlemmet ved ledighed  

 efter et servicejob har ret til dagpenge i en periode, der svarer til den  

 resterende dagpengeperiode ved påbegyndelsen af servicejobbet.
Der sker  

 dog ikke forlængelse af referenceperioden ud over det tidspunkt, hvor  

 medlemmet kan opnå ret til efterløn.
 Der henvises i øvrigt til lovforslagets almindelige  

 bemærkninger.
Til § 9 Klage over Arbejdsformidlingens afgørelser efter  

 loven om servicejob kan indbringes for Arbejdsmarkedsstyrelsen, som  

 træffer den endelige administrative afgørelse.
Til § 10 Det foreslås, at loven træder i kraft den 1.  

 januar 2000. Fra og med denne dato vil stat, amtskommuner og kommuner  

 således kunne søge om tilskud til servicejob.
