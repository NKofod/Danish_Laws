Bekendtgørelse om ændring af bekendtgørelse om jordbrugets anvendelse af gødning i planperioden 2021/2022 § 1 I bekendtgørelse nr. 1601 af 14. juli 2021 om jordbrugets anvendelse af gødning i planperioden 2021/2022 foretages følgende ændringer:
 1. I § 1, stk. 2, nr. 6, ændres »materialer,« til: »materialer«.
 2. I § 16, stk. 6, 1. pkt., ændres »stk. 4« til: »stk. 5«.
 3. I § 17, stk. 1, og § 18, stk. 2 og 3, ændres »bekendtgørelse om miljøregulering af dyrehold og om opbevaring og anvendelse af gødning« til: »bekendtgørelse om anvendelse af gødning«.
 4. I § 28, stk. 6, ændres »bekendtgørelse om miljøregulering af dyrehold og om opbevaring og anvendelse af gødning« til: »bekendtgørelse om miljøregulering af dyrehold og om opbevaring af gødning«.
 5. Bilag 1, tabel 1: Normer til landbrugsafgrøder og grøntsager på friland (kvælstof og fosfor), affattes som bilag 1 til denne bekendtgørelse.
 6. Bilag 1, tabel 2: Afgrødenormer for andre plantekulturer for planperioden 2020/2021-2022/2023, affattes som bilag 2 til denne bekendtgørelse.
 7. Bilag 2, tabel 4: Gram råprotein og fosfor pr. kg tørstof i afgrøder til kvæg, affattes som bilag 3 til denne bekendtgørelse.
 8. Bilag 2, tabel 5: Protein- og fosforkoncentration i fodermidler til svin og fjerkræ, affattes som bilag 4 til denne bekendtgørelse.
§ 2 Bekendtgørelsen træder i kraft den 1. februar 2022.
Landbrugsstyrelsen, den 20. december 2021 Lars Gregersen / Jakob Møgelvang Bilag 1 1) JB 12 kan indplaceres som andre jordtyper ud fra den aktuelle tekstur.
2) Korrektion af kvælstofnormen for højere forventet udbytte foretages i forhold til udbyttenormerne angivet i parentes, når forfrugten er alt andet end korn.
Når forfrugten er korn, sker korrektionen i forhold til den først angivne udbyttenorm uden parentes.
3) Græs mv. til fabrik: Udbytte i ton færdigvarer pr. ha (93 pct. tørstof). Der kan omregnes mellem foderenheder og færdigvarer med faktoren 1 FE = 1,2 kg færdigvare.
Udbyttekorrektion fremgår af kolonne 15 og foretages med hhv. 30 og 15 kg N pr. tons færdigvare.
 4) For tildeling af kvælstofkvote til græs og kløvergræs i omdrift, permanent græs, græs/kløvergræsudlæg og græs/kløvergræsefterafgrøder gælder kravene til benyttelse i oversigtstabellen (Oversigtstabel 1). Kravene til benyttelse af markerne er angivet ved et minimum antal græssende græsningsenheder (GE) eller slæt pr. ha.
 5) Benyttes til græsmarker, der ikke opfylder kravene for tildeling af norm jf. oversigtstabel 1.
6) Kløver/lucerne omfatter også vikke og andre græsmarksbælgplanter.
Ved brug af undtagelsen på 230 kg N/ha for kvægbrug må dog kun anvendes kløver og lucerne.
7) Normen kan anvendes, når der tages et slæt efter 1. maj forud for en forårssået afgrøde med sent såtidspunkt som f.eks. silomajs.
Normen kan også anvendes, når der om foråret tages et slæt af italiensk rajgræs forud for høst af frø.
8) Normen gælder også for efterslæt af ikke-kvælstoffikserende afgrøder, der benyttes til afgræsning eller slæt.
Afgrøden skal medregnes i oversigtstabel 1.
9) Normen gælder også for efterslæt af kvælstoffikserende afgrøder, der benyttes til afgræsning eller slæt.
Afgrøden skal medregnes i oversigtstabel 1.
 10) Konventionelle landmænd, der gør brug af kvægundtagelsen, kan ikke anvende disse koder.
 11) Kan anvendes som fællesnorm jf. § 3, stk. 2.
 12) Arealer til rekreative formål herunder til vildtpleje og jagt kan gødskes uden at regne kvælstoffet med i gødningsregnskabet, hvis der er betalt afgift af gødningen, jf. gødskningslovens §18, stk. 2.
13) Normen kan anvendes for arealer omlagt min. hvert 5. år.
Hvis arealerne med permanent græs har været henlagt i 5 år eller længere, skal afgrødekoderne 250, 251, 252, 259, 276, 286 eller 287, anvendes.
14) Kvælstofkvoten for arealer med MVJ-tilsagn indgået i 2003, 2004 og 2005, svarer til indholdet af kvælstof afsat af græssende dyr.
Krav til antal græssende dyreenheder er fastsat i tilsagnet.
Vedr.
MVJ-tilsagn indgået i 2006 og efterfølgende år, samt for tilsagn indgået i 2002 eller tidligere skal kvælstof afsat på egne MVJ-arealer af egne græssende dyr fraregnes i opgørelsen af normproduktionen ved brug af felt 319 i gødningsregnskabet.
 15) Denne afgrødekode kan bl.a. benyttes af virksomheder, der har ansøgt om anvendelse af harmoniundtagelsen på 230 kg N/ha.
 16) Kan ikke anvendes som hovedafgrøde.
 17) Skal bruges når en ansøger har omlagt permanent græs til ikke-landbrug i et miljøsårbart område (MSO).
18) For afgrøder under overskriften Grøntsager friland kan kvælstofnorm og udbyttenorm for vandet sandjord (kolonne 9 og 10) anvendes for alle jordbundstyper der vandes.
For alle andre afgrøder gælder udbyttenorm og kvælstofnorm i kolonne 9 og 10 kun for vandet sandjord.
19) Tildelingen af norm for kløvergræs i omdrift sker efter indholdet af kløver i afgrøden.
Derudover skal græs/kløvergræs både i omdrift, permanent og som udlæg overholde kravet til antal græsningsenheder (GE) eller slæt angivet i oversigtstabel 1 samt normudbytte jf.
Tabel 1 kolonne 5,7,9,11, 13 eller 15 afhængig af jordtype.
20) I kornafgrøder og grovfoder beregnes den økonomisk optimale kvælstofnorm med indregning af værdien af protein.
I de indstillede normer for kornafgrøder indregnes 75 pct. af proteinværdien i kvælstofnormen.
Værdien af protein beregnes ud fra værdien ved opfodring til svin ud fra de sidste 5 års priser for korn og soyaskrå.
Korrektionen med 75 pct. af værdien af protein betyder, at normen er ca. 20 kg kvælstof pr. ha højere end, hvis der ikke blev korrigeret for proteinværdi og 10 kg lavere end, hvis hele værdien af protein indgik i beregningen.
Hvis kornet sælges uden, at der afregnes ud fra proteinindholdet, bør kvælstoftilførslen korrigeres herfor.
21) Pligtige efterafgrøder og husdyrefterafgrøder samt målrettede efterafgrøder.
Der trækkes en eftervirkning på 25 kg N pr. ha eller 17 kg N pr. ha pligtige efterafgrøder, dyrket i efteråret 2021 fra virksomhedens samlede kvælstofkvote 2021/2022. Pligtige efterafgrøder med eftervirkning på 25 kg N pr. ha anvendes, når der på virksomheden er udbragt 80 kg N eller derover fra husdyrgødning og anden organisk gødning pr. ha harmoniareal i forrige planperiode.
Pligtige efterafgrøder, med eftervirkning på 17 kg N pr. ha anvendes, når der på virksomheden er udbragt under 80 kg N fra husdyrgødning og anden organisk gødning pr. ha harmoniareal i forrige planperiode.
 22) Angivelsen af hvorvidt der er over eller under 50 pct. bælgsæd er afhængig er udsædsmængden baseret på frøantal.
23) Efterafgrødeblandinger med kvælstoffikserende arter som alternativ til pligtige efterafgrøder, husdyrefterafgrøder samt målrettede efterafgrøder.
Der trækkes en eftervirkning på 50 kg N pr. ha etableret med en efterafgrødeblanding med kvælstoffikserende arter dyrket i efteråret 2021 fra virksomhedens samlede kvælstofkvote i planperioden 2021/2022.
Bilag 2 1) Beregnes på den del af arealet, der er græsdækket, og som høstes eller afgræsses i planperioden.
2) Kvælstofnormerne gælder for åbne systemer, og er angivet i kg N årligt pr. ha grundareal væksthus.
For kulturer dyrket i færre end 52 uger beregnes kvælstofnormen forholdsmæssigt.
For tomat og agurk er normen angivet for én dyrkningssæson.
For tomat er dyrkningssæsonen 9 måneder.
For virksomheder, der over for Landbrugsstyrelsen kan dokumentere, at de har en dyrkningssæson på 11 måneder, er normen for tomat dog 3000 kg N pr. ha og 2800 kg N pr. ha for agurk.
Normen for salat er baseret på produktion af 7 hold pr. år.
For virksomheder, der over for Landbrugsstyrelsen kan dokumentere, at de har flere hold end 7 hold pr. år, korrigeres normen forholdsmæssigt.
Væksthus defineres som åbne systemer, hvor der dyrkes i bundjorden, med overdækning.
 3) I lukkede systemer er normen for kvælstof og fosfor lig med den tildelte mængde kvælstof og fosfor fratrukket den mængde kvælstof og fosfor der forlader det lukkede system.
 4) En containerplads er et afgrænset, planeret dyrkningsareal på friland, hvorpå der dyrkes planter i potter (containere).
5) Normen for pil gælder kun for pil dyrket med henblik på høst.
Normen gælder kun til og med 4. planperiode efter afhugning eller plantning.
6) Normen for poppel, el og lavskov gælder kun for kulturer dyrket med henblik på høst.
Normen gælder kun til og med 10. planperiode efter afhugning eller plantning.
 7) Norm for jordbær i væksthus er 1000 kg N/ha væksthusgrundareal for 9 måneders dyrkningssæson i et åbent system.
 9) Kan anvendes som fællesnorm jf. gødskningsbekendtgørelsens § 3, stk. 2.
10) Normen kan bruges til økologiske hønsegårde med en blanding af vedvarende græs og trækulturer.
Arealet kan tælle med som harmoniareal.
Normen kan anvendes til arealer, hvortil der søges støtte under ordningen Grundbetaling og Økologisk Arealtilskud, hvis støttebetingelserne er opfyldt.
 11) Anden skovdrift end afgrødekode 487, 575-578 og 581-590.
 12) Disse afgrødekoder må kun bruges, hvis arealet får tilskud efter den pågældende ordning.
13) Fjernelse af over 10 pct. af veddet de seneste 10 år ved flishugning, renafdrift eller lignende.
Nyplantning af skov med henblik på fjernelse af over 10 pct. af veddet, når bevoksningen er sluttet, sidestilles med fjernelse af 10 pct. af veddet.
Bilag 3 1) Ved leverancer af flydende ammoniak skal den mængde, der efter reglerne i bekendtgørelse om miljøregulering af dyrehold og om opbevaring af gødning må anvendes til ludning af halm, opgøres særskilt.
