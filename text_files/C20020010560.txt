Vejledning om førtidspension fra 1.  

 januar 2003 Indledning Forord 1. Denne vejledning supplerer  

 Socialministeriets vejledning om social pension af 10. marts 1998.  

 Vejledningen vedrører de nye regler for førtidspension, der  

 træder i kraft den 1. januar 2003, jf. lov nr. 285 af 25. april 2001.  

 Redaktionen er afsluttet den 18. oktober 2002.
For personer, der har fået tilkendt eller  

 påbegyndt sag om førtidspension, invaliditetsydelse eller  

 bistands- og plejetillæg inden den 1. januar 2003, gælder fortsat  

 de indtil 1. januar 2003 gældende regler i de bestemmelser i lov om  

 social pension, der er opregnet i § 6, stk. 4, i lov nr. 285 af 25.  

 april 2001. Til brug for behandlingen af disse sager henvises der til  

 Socialministeriets vejledning om social pension af 10. marts 1998 og til  

 Socialministeriets vejledning om førtidspensionsregler før den  

 1. januar 2003. Denne vejledning vedrører således alene  

 behandlingen af sager om førtidspension, der påbegyndes den 1.  

 januar 2003 eller senere.
Dog omfatter reglerne om frivillig indbetaling til  

 ATP og til Den Supplerende Arbejdsmarkedspensionsordning også  

 førtidspensionister, der har fået tilkendt pension efter de  

 indtil den 1. januar 2003 gældende regler, ligesom disse  

 førtidspensionister samt folkepensionister også er omfattet af  

 reglen om fastsættelse af en betalingsordning ved gennemførelse  

 af krav på tilbagebetaling.
 For så vidt angår de lovændringer, der  

 er gennemført efter udsendelsen af vejledningen om social pension fra  

 1998 og indtil førtidspensionsreformens ikrafttræden henvises  

 til de udsendte orienteringsskrivelser m.v.
 I vejledningen er der henvist til:
 Lov om social pension   kaldet »loven«.
 Bekendtgørelse om social pension   kaldet  

 »bekendtgørelsen«.
 Bekendtgørelse om beskrivelse, udvikling og vurdering af  

 arbejdsevne   kaldet »arbejdsevne-bekendtgørelsen«.
 Bekendtgørelse om indbetaling af ATP-bidrag for modtagere af  

 førtidspension   kaldet »ATP-bekendtgørelsen«.
 Bekendtgørelse om Den Supplerende Arbejdsmarkedspension for  

 førtidspensionister   kaldet »SAP-bekendtgørelsen«.
 Lov om retssikkerhed og administration på det sociale  

 område   kaldet »retssikkerhedsloven«.
 Lov om social service   kaldet »serviceloven«.
 Lov om aktiv socialpolitik   kaldet »aktivloven«.
 Lov om børnetilskud og forskudsvis udbetaling af  

 børnebidrag   kaldet »børnetilskudsloven«.
 Lov om individuel boligstøtte   kaldet  

 »boligstøtteloven«.
 Lovgrundlaget for denne vejledning er Socialministeriets  

 lovbekendtgørelse nr. 697 af 21. august 2002 af lov om social pension  

 samt lov om retssikkerhed og administration på det sociale  

 område.
Da den kommunale sagsbehandling skal ske i forhold til de  

 samlede muligheder indenfor den sociale lovgivning, kan denne vejledning om  

 førtidspension ikke benyttes alene.
Således må bl.a. de  

 øvrige vejledninger på Socialministeriets og  

 Beskæftigelsesministeriets områder benyttes, når dette er  

 nødvendigt.
Det gælder især vejledningerne til  

 retssikkerhedsloven, aktivloven, serviceloven og  

 arbejdsevne-bekendtgørelsen Lovændringer 2. Med Førtidspensionsreformen  

 vedtog Folketinget et sammenhængende sæt af  

 love/lovændringer bestående af:
Lov om ændring af lov om social pension og andre love  

 (Førtidspensionsreformen) Lov om ændring af lov om aktiv socialpolitik og andre love  

 (Ændring af reglerne om fleksjob, ledighedsydelse, sagsbehandling  

 m.v.) Lov om fleksydelse På grundlag af disse lovændringer er  

 bekendtgørelsen om social pension (Førtidspension og  

 folkepension) og bekendtgørelse nr. 543 af 28. maj 2002 om  

 beskrivelse, udvikling og vurdering af arbejdsevne efterfølgende  

 udstedt.
Med førtidspensionsreformen er der lagt vægt  

 på at skabe sammenhæng mellem de arbejdsmarkedsrettede  

 foranstaltninger og reglerne om førtidspension både i forhold  

 til sagsbehandling og det samlede tilkendelsessystem.
Denne sammenhæng  

 i lovgivningen giver en bedre mulighed for en målrettet og  

 sammenhængende indsats over for borgerne.
I forlængelse af Socialreformen fra 1998 sigter  

 førtidspensionsreformen på en yderligere styrkelse af den  

 forebyggende indsats og en styrkelse af den enkeltes ansvar, muligheder og  

 indflydelse.
Som en central del af reformen er der fastsat en række  

 krav til sagsbehandlingen, som har til hensigt at forbedre borgernes  

 retssikkerhed, at skabe kontinuitet i sagsbehandlingen på tværs  

 af en række sagsområder og at opnå et systematisk opbygget  

 dokumentationsgrundlag baseret på fælles præmisser.  

 Endvidere er hensigten, at borgeren medinddrages i sagsbehandlingen.
 Hovedelementerne i de nye regler om førtidspension  

 er følgende:
Tilkendelseskriteriet.  Førtidspension  

 tilkendes efter arbejdsevnekriteriet.
Ved arbejdsevne forstås evnen til  

 at kunne opfylde de krav, der stilles på arbejdsmarkedet til at kunne  

 udføre forskellige konkret specificerede arbejdsopgaver med henblik  

 på at opnå indtægt til hel eller delvis  

 selvforsørgelse.
Førtidspension kan tilkendes, hvis  

 arbejdsevnen ikke muliggør en sådan selvforsørgelse.  

 Førtidspension kan derfor ikke tilkendes, hvis det fx er muligt at  

 varetage et fleksjob.
Ydelsesstruktur.  Der er én  

 førtidspensionsydelse, som skal dække almindelige  

 forsørgelsesudgifter.
Særydelser til førtidspensionister  

 efter pensionsloven afskaffes, dvs. bistands- og plejetillæg samt  

 helbredstillæg, personligt tillæg og varmetillæg.
Bruttoficering og  

 ydelsesniveau.  Førtidspensionen ydes med ét  

 samlet beløb, som er fuldt og almindeligt skattepligtigt.
Niveauet for  

 førtidspension for enlige svarer til niveauet for dagpenge, mens  

 ydelsen til førtidspensionister, der er gift eller samlevende,  

 udgør 85 pct. heraf.
Førtidspensionen indtægtsreguleres  

 efter pensionistens og en eventuel ægtefælles eller samlevers  

 indtægter.
Forbedret pensionsopsparing for  

 førtidspensionister.  Der indføres en supplerende  

 arbejdsmarkedspensionsordning og indbetaling til ATP gøres  

 obligatorisk.
Til den frivillige supplerende arbejdsmarkedspensionsordning  

 indbetales et årligt bidrag, hvoraf staten afholder 2/3 af udgiften.  

 Til den obligatoriske indbetaling til ATP dækker staten 2/3 af  

 bidraget.
Sagsbehandlingsregler.  I forhold til behandlingen  

 af sager om revalidering, fleksjob og førtidspension er henholdsvis  

 beskæftigelsesministeren og socialministeren bemyndiget til at  

 fastsætte regler for sagsbehandlingen.
På  

 Beskæftigelsesministeriets område er disse regler fastsat i  

 arbejdsevne-bekendtgørelsen.
I bekendtgørelsen om social  

 pension er det fastsat, at sager om førtidspension ligeledes skal  

 behandles efter reglerne i arbejdsevne-bekendtgørelsen De regler om  

 sagsbehandling, der gælder for beskrivelse og vurdering af arbejdsevne,  

 er således ens for sager om revalidering, fleksjob og  

 førtidspension.
Ikrafttrædelse og  

 overgangsregler.  Førtidspensionsreformen træder i  

 kraft den 1. januar 2003 og gælder for personer i alderen 18 til 65  

 år, der tilkendes førtidspension efter de nye regler.
Personer,  

 der er født før den 1. juli 1939, kan tilkendes  

 førtidspension efter de nye regler indtil det 67. år.
Personer,  

 der har fået tilkendt eller påbegyndt sag om  

 førtidspension inden den 1. januar 2003, vil fortsat være  

 omfattet af de indtil da gældende regler.
Dette betyder, at de har  

 mulighed for at søge om forhøjelse af førtidspension,  

 personlige tillæg, helbredstillæg m.v.
Selvom pensionen er  

 tilkendt efter de regler, der gælder indtil 1. januar 2003, har disse  

 førtidspensionister mulighed for at blive omfattet af de forbedringer,  

 der indføres med den supplerende arbejdsmarkedspensions- og  

 ATP-ordningen, hvor statens bidrag fra 1, januar 2003 forhøjes til  

 2/3.
Udover disse ændringer i pensionsloven er der  

 foretaget en række andre ændringer i aktivloven, serviceloven,  

 boligstøtteloven og børnetilskudsloven.
I aktivloven er der  

 indført adgang til at supplere en brøkpension, dvs. nedsat  

 pension på grund af optjeningsreglerne, op med kontanthjælp.
I  

 serviceloven er servicebetaling for førtidspensionister der bor i  

 varige botilbud efter § 92 i serviceloven ophævet, og der er  

 indført mulighed for dækning af nødvendige merudgifter  

 ved den daglige livsførelse til personer med varig nedsat fysisk eller  

 psykisk funktionsevne.
I boligstøtteloven er boligydelsen afskaffet, i  

 stedet er der indført adgang til boligstøtte i form af  

 boligsikring efter særlige regler.
I børnetilskudsloven er  

 særstatus for førtidspensionister i forhold til det  

 ordinære og det særlige børnetilskud ophævet.
Kapitel 1 Almindelige betingelser m.v.
Pensionsbegrebet Loven:
 § 1. Pension efter denne lov er  

 folkepension, førtidspension, og tillæg efter kapitel 2 og  

 11.
3. Efter lovens § 1 anvendes begrebet  

 »pension« som en samlebetegnelse for de ydelser, der kan udbetales efter  

 loven.
Ydelserne efter loven er førtidspension og folkepension.  

 Desuden omfatter begrebet de tillæg, der kan ydes til folkepensionister  

 efter lovens kapitel 2, dvs. personlige tillæg (herunder  

 varmetillæg) og helbredstillæg samt tillæggene efter lovens  

 kapitel 11 om overgangsregler m.v.
Hovedbetingelser og optjeningsprincippet 4. Lovens regler (§§ 2-11) om  

 indfødsret, kravet om bopæl, optjeningsprincippet og  

 opgørelsen af bopælstid føres uændret videre.
Der  

 henvises til punkt 2 - 44 i Socialministeriets vejledning om social pension  

 af 10. marts 1998.
Som følge af at førtidspension består  

 af en samlet ydelse, omfatter retten til at modtage pension i udlandet efter  

 lovens § 3, stk. 5, hele førtidspensionen, såfremt  

 betingelserne herfor er opfyldt.
Da personlige tillæg er forbeholdt  

 folkepensionister, kan der ikke ydes personlige tillæg til  

 førtidspensionister.
Førtidspensionister, der modtager  

 brøkpension, dvs. nedsat pension på grund af optjeningsreglerne,  

 kan ikke modtage supplerende personlige tillæg efter pensionsloven.
I  

 stedet kan der ydes hjælp efter § 27 a i aktivloven.
Hjælpen efter § 27 a i aktivloven ydes efter de  

 almindelige regler om kontanthjælp.
Dette indebærer blandt andet,  

 at brøkpensionisten ikke er berettiget til hjælpen, hvis  

 pågældende med andre indtægter eller formue har mulighed  

 for at dække sit økonomiske behov.
Den samlede hjælp bestående af  

 brøkpension og hjælp efter § 27 a i aktivloven kan pr.  

 måned højst udgøre det beløb, der ville kunne  

 udbetales, hvis pensionisten havde været berettiget til fuld pension.  

 Personer, der ikke opfylder opholdskravet for kontanthjælp, kan dog  

 maksimalt opnå hjælp efter aktivlovens § 27 a svarende til  

 starthjælp efter de normale satser.
Brøkpensionisten skal  

 opholde sig her i landet for at modtage supplerende hjælp efter  

 aktivloven.
 Desuden er der mulighed for at yde supplerende hjælp  

 efter aktivloven   fx hjælp til enkeltudgifter efter aktivlovens  

 § 81   under de samme betingelser, som gælder for  

 kontanthjælpsmodtagere.
Kapitel 2 Førtidspension Det nye førtidspensionssystem 5. Lovens kapitel 3 indeholder reglerne for  

 tilkendelse af førtidspension, sagsbehandling, afgørelse og  

 indtægtsregulering.
I det nye system for førtidspension er der  

 én ydelsestype.
Det er først i tilfælde af, at  

 pågældende varigt ikke vil kunne varetage et arbejde på  

 normale vilkår (herunder efter overenskomsternes sociale kapitler)  

 eller et fleksjob, at der kan tilkendes førtidspension.
 Arbejdsevnekriteriet er indført som  

 tilkendelseskriterium på førtidspensionsområdet, og  

 reglerne om sagsbehandling i arbejdsevne-bekendtgørelsen gælder  

 for sager om revalidering, fleksjob og førtidspension.
 De relevante aktiverings-, revaliderings- og  

 behandlingsmæssige samt andre foranstaltninger skal være  

 afprøvet for derved at dokumentere, om pågældende er eller  

 ikke er i stand til at forsørge sig selv.
 Den forebyggende indsats er således helt  

 afgørende i det nye førtidspensionssystem, hvor den centrale  

 indsats består i at udvikle evnen til at kunne varetage et arbejde  

 på så normale vilkår som muligt.
Denne indsats er bestemmende for en eventuel  

 efterfølgende sagsbehandling efter reglerne om førtidspension,  

 og der er med førtidspensionsreformen taget en række initiativer  

 for at sikre en bedre sammenhæng mellem aktivlovens og pensionslovens  

 regler.
Dette gælder både i forhold til tilkendelseskriterium og  

 i forhold til den sagsbehandling, der skal gennemføres.
 Den forebyggende indsats sker efter aktivlovens  

 bestemmelser om revalidering og fleksjob, hvorfor der henvises til  

 Beskæftigelsesministeriets vejledning herom.
Tilkendelse af førtidspension Loven:
 § 16. Førtidspension  

 kan tilkendes personer i alderen fra 18 til 65 år.
Stk. 2. Det er en betingelse for at få  

 tilkendt førtidspension, 1)	at personens arbejdsevne er varigt nedsat, og 2)	at nedsættelsen er af et sådant omfang, at  

 pågældende uanset mulighederne for støtte efter den  

 sociale eller anden lovgivning, herunder beskæftigelse i fleksjob, ikke  

 vil være i stand til at blive selvforsørgende ved  

 indtægtsgivende arbejde.
 6. Førtidspension kan efter lovens  

 § 16 tilkendes personer i alderen fra 18 til 65 år, hvis de  

 opfylder en række betingelser herfor om indfødsret, bopæl  

 og optjening.
 Personer, der er født før den 1. juli 1939,  

 kan dog tilkendes førtidspension indtil det 67. år.
Det er endvidere en betingelse, at arbejdsevnen er varigt  

 nedsat, og at nedsættelsen er af et sådant omfang, at  

 pågældende ikke vil være i stand til at blive  

 selvforsørgende ved indtægtsgivende arbejde.
Det  

 afgørende for, om der kan påbegyndes en sag om  

 førtidspension, og om der kan tilkendes førtidspension, er  

 således borgerens arbejdsevne.
 Arbejdsevne-bekendtgørelsen:
 § 4. Ved arbejdsevne  

 forstås evnen til at kunne opfylde de krav, der stilles på  

 arbejdsmarkedet for at kunne udføre forskellige konkret specificerede  

 arbejdsopgaver med henblik på at opnå en indtægt til hel  

 eller delvis selvforsørgelse, jf. § 16 og § 20, stk. 2,  

 i lov om social pension.
Arbejdsevne 7. Arbejdsevnekriteriet er et fremadrettet  

 begreb, der fokuserer på evner og muligheder.
Kriteriet indebærer  

 en helhedsbedømmelse af en persons samlede situation og muligheder i  

 forhold til arbejdsmarkedet.
Arbejdsevnekriteriet forudsætter og  

 understøtter en tidlig, aktiv og forebyggende indsats.
Som det fremgår af definitionen i § 4 i  

 arbejdsevne-bekendtgørelsen, vurderes arbejdsevne i forhold til, om en  

 borger er eller kan blive i stand til at forsørge sig selv ved at  

 arbejde.
Det er derfor afgørende at tage stilling til, om dette er  

 muligt samt hvilke foranstaltninger, der eventuelt vil kunne gøre  

selvforsørgelse mulig.
 Det er en forudsætning for at kunne tage stilling  

 til spørgsmålet om selvforsørgelse, at borgerens  

 ressourcer beskrives og vurderes i forhold til de krav, der stilles på  

 arbejdsmarkedet.
 Endelig indebærer denne definition af arbejdsevne,  

 at der skal kunne peges på konkret specificerede arbejdsopgaver i de  

 situationer, hvor borgeren vurderes at kunne forsørge sig selv.  

 Hensigten er ikke at vurdere eller udvikle arbejdsevnen i relation til  

 »drømmejobbet«, men at dokumentere hvorvidt og hvordan  

 selvforsørgelse er mulig.
Arbejdsevne er således defineret direkte i forhold  

 til det aktuelle arbejdsmarked, og de krav der stilles som forudsætning  

 for at kunne varetage konkrete arbejdsfunktioner.
Dermed er arbejdsevne et  

 dynamisk begreb, som forandres i takt med, at kravene til at kunne  

 udføre konkret specificerede arbejdsopgaver ændrer sig - men  

 også i takt med at selve arbejdsopgaverne ændrer sig fx på  

 grund af den teknologiske udvikling.
Selvforsørgelse 8. Hensigten med aktivlinien i  

 socialpolitikken er at give borgerne mulighed for at forblive eller blive  

 selvforsørgende.
Med selvforsørgelse menes ikke, at den  

 pågældende borger nødvendigvis skal kunne fungere i  

 ordinær beskæftigelse.
Hvis dette ikke er muligt, er det  

 målsætningen, at borgerens arbejdsevne udvikles i et sådant  

 omfang, at vedkommende kan blive selvforsørgende fx i et fleksjob.
Begrebet selvforsørgelse er således defineret  

 i forhold til, om en person har en arbejdsevne, der muliggør  

 beskæftigelse på det ordinære arbejdsmarked, herunder efter  

 overenskomsternes sociale kapitler eller i et fleksjob.
Det afgørende  

 er, om borgeren har mulighed for enten at udføre en arbejdsindsats  

 på det ordinære arbejdsmarked eller i et fleksjob og derigennem  

 kan opnå en indtægt, der samlet set svarer mindst til  

 minimumslønnen ved fuldtidsbeskæftigelse på det enkelte  

 overenskomstområde, uanset hvordan arbejdsindsatsen er  

 tilrettelagt.
Førtidspension er en forsørgelsesydelse til  

 personer, som ikke kan blive selvforsørgende som følge af en  

 varig nedsættelse af arbejdsevnen.
Førtidspensionsydelsen er  

 uafhængig af tidligere indtægts- eller  

 beskæftigelsesniveau.
Personer, der har en arbejdsevne, der kan  

 gøre dem i stand til at opnå en indtægt, der svarer til en  

 37 timers arbejdsindtægt indenfor et konkret arbejdsområde, er  

 således i stand til at være selvforsørgende og kan derfor  

 ikke tilkendes førtidspension.
Indtægtens størrelse har  

 ikke betydning heller ikke i forhold til pågældendes tidligere  

 indtægtsforhold.
 Personer, der tidligere har valgt at være  

 deltidsbeskæftigede, skal også vurderes i forhold til, om  

 arbejdsevnen ville kunne gøre pågældende i stand til at  

 blive selvforsørgende.
Målet er, at flest muligt finder beskæftigelse  

 på det ordinære arbejdsmarked i ustøttede stillinger.
Det  

 kan bl.a. ske ved at anvende overenskomsternes sociale kapitler, i  

 forbindelse med arbejdsfastholdelse eller revalidering, så borgere med  

 varig nedsættelse af arbejdsevnen kan opnå ustøttet  

 beskæftigelse.
 Først når disse muligheder er udtømte,  

 skal borgere med varig nedsættelse af arbejdsevnen tilbydes  

 støttet beskæftigelse (fleksjob med løntilskud). Kun hvis  

 selvforsørgelse ikke er mulig, kan der tilkendes  

 førtidspension.
Ressourcer 9. Arbejdsevnebegrebet fokuserer på  

 en borgers muligheder for aktuelt eller i fremtiden at blive i stand til at  

 udføre arbejdsmæssig beskæftigelse.
Det afgørende  

 er, hvad en person kan - eller kan bringes til at kunne - vurderet i forhold  

 til enhver form for arbejde på arbejdsmarkedet.
Der skal derfor ikke  

 alene ses på eventuelle tidligere erhverv, eller på personens  

 ønsker til et bestemt erhverv men derimod bredt på  

 nuværende og fremtidige beskæftigelsesmuligheder.
 Da der er tale om en meget bred arbejdsmarkedsorienteret  

 tilgang, følger det også, at der i helhedsvurderingen af  

 borgerens situation skal ses bredt på de forskellige  

 arbejdsmarkedsrettede ressourcer, en borger måtte have, se punkt 22 for  

 gennemgangen af ressourceprofilen.
Ved vurderingen af ressourcerne (arbejdsevnen) skal  

 restitueringsmulighederne overvejes.
Fx kan en fysisk eller psykisk  

 handicappet borger ved varetagelse af et job/fleksjob blive så fysisk  

 eller psykisk afkræftet, at vedkommende varigt ikke vil være i  

 stand til at restituere sig.
Dette skal indgå i vurderingen af, om den  

 pågældende er i besiddelse af en reel arbejdsevne, som kan  

 benyttes på arbejdsmarkedet.
Borgere, der er i stand til at varetage et job eller  

 fleksjob, men som på grund af restitueringsbehovet og deres nedsatte  

 funktionsevne ikke magter at klare visse opgaver i hjemmet, vil,  

 såfremt de opfylder betingelserne, kunne få hjælp efter  

 servicelovens regler om personlig og praktisk hjælp.
Hvis der er tale  

 om personer med en varigt nedsat fysisk eller psykisk funktionsevne, vil der  

 eventuelt kunne ydes dækning af nødvendige merudgifter ved den  

 daglige livsførelse efter servicelovens § 84.
Arbejdsmarkedet, arbejdsopgaver og jobfunktioner 10. Med begrebet »arbejdsmarkedet«  

 henvises der til det danske arbejdsmarked på det tidspunkt, hvor  

 arbejdsevnen vurderes.
Begrebet indeholder således ikke en geografisk  

 afgrænsning af arbejdsmarkedet.
Borgeren skal vurderes i forhold til de  

 arbejdsopgaver/jobfunktioner, der er forekommende på hele det danske  

 arbejdsmarked og ikke kun i forhold til det lokale eller regionale  

 arbejdsmarked.
Ved arbejdsopgave tænkes på en eller flere af  

 de aktiviteter, som udføres som led i varetagelsen af forskellige jobs  

 (fx undervisning, montagearbejde). Ved jobfunktion tænkes på alle  

 de aktiviteter, der er knyttet til varetagelsen af et job, og som ofte vil  

 omfatte flere arbejdsopgaver.
Ved vurderingen af arbejdsevnen skal  

 ressourceprofilens elementer omsættes til konkrete jobfunktioner eller  

 arbejdsopgaver, der findes i rimeligt omfang på arbejdsmarkedet.
Med denne brede tilgang til arbejdsmarkedet, der  

 følger af fokuseringen på såvel arbejdsopgaver som  

 jobfunktioner, vil langt de fleste typer af beskæftigelsesmuligheder  

 forekomme på lokalt eller regionalt niveau.
Kommunen bør derfor  

 fokusere på hvilke muligheder, der eksisterer på det  

 lokale/regionale arbejdsmarked.
I de tilfælde, hvor der imidlertid ikke  

 eksisterer sådanne arbejdsopgaver eller jobfunktioner på det  

 lokale/regionale arbejdsmarked, som pågældende vurderes at kunne  

 varetage, kan der ikke tilkendes førtidspension, hvis der uden for  

 lokalområdet/regionen findes sådanne muligheder.
Ved bedømmelsen af arbejdsevnen må der ikke  

 tages hensyn til eventuelle strukturproblemer på arbejdsmarkedet, fx  

 høj arbejdsløshed, men de beskrevne  

 arbejdsopgaver/jobfunktioner skal eksistere i rimeligt omfang på  

 arbejdsmarkedet.
Det er således uden betydning, om der aktuelt er  

 ledige jobs, som den pågældende kan varetage.
 Det må antages, at pågældende alene har  

 et forbigående ledighedsproblem, hvis der fx er taget stilling til, at  

 pågældende kan varetage et fleksjob, og derfor modtager  

 ledighedsydelse indtil et sådant er ledigt.
Kendskab til arbejdsmarkedet og de krav, der stilles til  

 de forskellige arbejdsopgaver eller jobfunktioner, er således en  

 væsentlig forudsætning for vurderingen af en borgers mulighed for  

 at benytte eller udvikle sin arbejdsevne med henblik på at opnå  

 selvforsørgelse.
Kendskab til arbejdsmarkedet handler således om  

 viden om arbejdsopgaver, jobfunktioner, kompetencekrav og  

 beskæftigelsesmuligheder på arbejdsmarkedet:
Hvilke kompetencer efterspørges på arbejdsmarkedet  

 generelt? Hvilke faglige kvalifikationer kræver bestemte jobs? Hvilke jobfunktioner er der på virksomhederne? Hvad er virksomhedernes fremtidige medarbejderbehov, og hvilke  

 kompetencer vil der blive behov for? Der skal således oparbejdes et generelt indblik i  

 arbejdsmarkedets krav, således at der i det konkrete sagsforløb  

 er et tilstrækkeligt kendskab til de jobfunktioner, kompetencekrav og  

 beskæftigelsesmuligheder, der er relevante i forhold til den enkelte  

 borger.
Et sådant kendskab kan fx opnås ved at inddrage  

 forskellige arbejdsmarkedsrelaterede samarbejdspartnere.
Det er en forudsætning, at der af kommunen  

 gøres en stor indsats for at oparbejde en viden om arbejdsmarkedet og  

 et samarbejde med de relevante aktører.
Kommunen bør udarbejde  

 procedurer for sagsbehandlernes samarbejde med de relevante interne og  

 eksterne samarbejdspartnere, fx beskæftigelseskonsulenter,  

 arbejdsformidlingen, de særlige formidlingsenheder for fleksjob,  

 arbejdsløshedskasser, fagforeninger og virksomheder.
Endvidere kan de lokale koordinationsudvalg være med  

 til at opbygge viden om arbejdsmarkedsforholdene.
Udvalgene har til  

 formål at udvikle samarbejdet lokalt vedrørende den forebyggende  

 indsats for personer, der har svært ved at klare sig på  

 arbejdsmarkedet.
Udvalgene skal bidrage til at øge  

 beskæftigelsesmulighederne for denne gruppe af borgere.
I udvalgene  

 mødes de vigtigste aktører i dette samarbejde: Arbejdsmarkedets  

 parter, repræsentanter for handicaporganisationerne, de praktiserende  

 læger, arbejdsformidlingen og kommunen.
 Det er således en kommunal forpligtelse at give  

 sagsbehandleren den fornødne viden om konkrete jobfunktioner på  

 arbejdsmarkedet fx via opbygning af forskellige samarbejdsrelationer.
Varig nedsættelse af arbejdsevnen 11. Det er en betingelse for tilkendelse  

 af førtidspension, at arbejdsevnen er varigt nedsat i forhold til  

 ethvert erhverv.
Hvis arbejdsevnen kan forbedres gennem aktivering,  

 revalidering eller andre forebyggende foranstaltninger, således at  

 pågældende vil kunne henvises til at søge  

 beskæftigelse på det normale arbejdsmarked eller i et fleksjob,  

 kan der ikke tilkendes førtidspension.
 Varighedskravet understreger, at arbejdsevnekriteriet er  

 et fremadrettet begreb, der fokuserer på ressourcer, hvor alle  

 relevante muligheder for at udvikle ressourcerne skal være  

 afprøvet.
Ved vurderingen af om varighedskriteriet er opfyldt, for  

 så vidt angår behandlingsmæssige foranstaltninger, skal det  

 undersøges, om der er konkrete behandlingsmuligheder, der realistisk  

 og uden fare for liv og førlighed kan gennemføres med henblik  

 på at opnå en bedring i tilstanden.
Dette skal fremgå af  

 dokumentationen i den enkelte sag.
 Vurderingen, af om nedsættelsen af arbejdsevnen er  

 varig, er helt central og et udtryk for, at førtidspension er en varig  

 forsørgelsesydelse i modsætning til sygedagpenge og  

 kontanthjælp.
Der kan i ganske særlige tilfælde tilkendes  

 førtidspension, selvom det ikke helt kan udelukkes, at der på  

 længere sigt kan opnås en vis forbedring af arbejdsevnen ved  

 yderligere forsøg på behandling.
Der skal dog være tale om  

 personer med en alvorlig lidelse, som betyder, at de på  

 afgørelsestidspunktet vurderes at være ude af stand til at kunne  

 blive selvforsørgende ved indtægtsgivende arbejde som  

 udgangspunkt inden for en længere periode på omkring 5 år.  

 Sådanne sager skal tages op til ny vurdering på det tidspunkt,  

 hvor det forventes, at der kan gennemføres yderligere  

 behandlingsmæssige foranstaltninger.
Påbegyndelse af sag om  

 førtidspension Loven:
§ 17. Kommunalbestyrelsen skal behandle en  

 henvendelse om førtidspension i forhold til alle de muligheder, der  

 findes for at yde hjælp efter den sociale lovgivning, jf. § 5 i  

 lov om retssikkerhed og administration på det sociale område.  

 Personer, som ønsker, at kommunalbestyrelsen alene tager stilling til  

 spørgsmålet om førtidspension, kan dog anmode herom.
I  

 sådanne tilfælde træffer kommunalbestyrelsen  

 afgørelse om, at sagen på det foreliggende  

 dokumentationsgrundlag overgår til behandling efter reglerne om  

 førtidspension.
 Stk. 2. Kommunalbestyrelsen kan påbegynde en sag  

 eller træffe afgørelse om tilkendelse af førtidspension  

 til en person, der ikke selv har rettet henvendelse herom.
 § 18. Kommunalbestyrelsen træffer  

 afgørelse om, at sagen overgår til behandling efter reglerne om  

 førtidspension, når det er dokumenteret eller det på grund  

 af særlige forhold er helt åbenbart, at pågældendes  

 arbejdsevne ikke kan forbedres ved aktiverings-, revaliderings- og  

 behandlingsmæssige samt andre foranstaltninger.
 Bekendtgørelsen:
 § 4. En førtidspensionssag er  

 påbegyndt den dato, hvor kommunalbestyrelsen enten træffer  

 afgørelse om, at der foreligger dokumentation for, at de aktiverings-,  

 revaliderings- og behandlingsmæssige samt andre foranstaltninger, der  

 vurderes at kunne forbedre arbejdsevnen, har været afprøvet, og  

 arbejdsevnen ikke varigt kan forbedres, eller træffer afgørelse  

 om, at det på grund af særlige forhold er helt åbenbart, at  

 arbejdsevnen ikke kan forbedres ved de nævnte foranstaltninger, jf.  

 lovens § 18.
 Stk. 2. Anmoder en person om, at der alene tages stilling  

 til berettigelsen til førtidspension, påbegyndes sagen den dato,  

 hvor kommunalbestyrelsen træffer afgørelse om, at sagen på  

 det foreliggende dokumentationsgrundlag skal behandles som en sag om  

 førtidspension, jf. lovens § 17, stk. 1, 3. pkt.
 Stk. 3. En sag om genoptagelse af en  

 førtidspensionssag anses for påbegyndt den dato, der er fastsat  

 i kommunalbestyrelsens afgørelse om tilkendelse af  

 førtidspension, jf. lovens § 20, stk. 1, eller den dato hvor der  

 træffes afgørelse om genoptagelse af en sag.
Stk. 4. Datoen for sagens påbegyndelse, jf.  

 stk. 1-3, skal fremgå af sagen, og den pågældende skal have  

 skriftlig meddelelse herom.
Den person, hvis sag påbegyndes efter  

 pågældendes anmodning, jf. stk. 2, skal tillige have meddelelse  

 om, at sagen vil blive behandlet på det foreliggende  

 dokumentationsgrundlag.
12. Kommunen skal som hidtil behandle en  

 henvendelse om førtidspension i forhold til alle de muligheder, der  

 findes for at yde hjælp efter den sociale lovgivning.
En  

 ansøgning om hjælp skal behandles bredt ud fra en samlet  

 vurdering af borgerens situation efter reglerne i retssikkerhedsloven.
 Påbegyndelsen af en sag om førtidspension  

 forudsætter som hovedregel, at de relevante muligheder for at forbedre  

 arbejdsevnen har været afprøvet i praksis, og at der foreligger  

 dokumentation for, at arbejdsevnen ikke varigt kan forbedres.
I visse særlige tilfælde vil  

 førtidspensionssagen kunne påbegyndes uden, at de relevante  

 muligheder for at forbedre arbejdsevnen har været afprøvet i  

 praksis.
Det drejer sig om situationer, hvor en praktisk afprøvning af  

 arbejdsevnen med henblik på forbedring vil være åbenbar  

 formålsløs eller endog vil kunne indebære risiko for  

 forværring af personens tilstand.
Det vil bl.a. være  

 tilfældet i situationer, hvor det ud fra den eksisterende faglige viden  

 om betydelige fysiske og psykiske funktionsevnenedsættelser og om visse  

 alvorlige sygdomstilstande og deres prognoser er helt åbenbart, at  

 pågældendes arbejdsevne er varigt nedsat og ikke kan forbedres  

 væsentligt ved aktiverings-, revaliderings- og behandlingsmæssige  

 samt andre foranstaltninger.
 Som eksempler på tilfælde, hvor en  

 afprøvning af arbejdsevnen vil kunne anses for at være  

 åbenbar formålsløs, kan nævnes borgere med en  

 betydelig nedsat psykisk funktionsevne som følge af  

 udviklingshæmning, personer med en alvorlig hjerneskade eller en  

 alvorlig sindslidelse samt personer med alvorlige lidelser, hvor de  

 medicinske behandlingsmuligheder er udtømte eller udsigtsløse,  

 og hvor prognosen er kort levetid, eller at sygdommen er hastigt  

 fremadskridende.
Kommunen kan fortsat påbegynde en  

 førtidspensionssag og tilkende førtidspension til en person,  

 der ikke selv har rettet henvendelse herom, når det er åbenlyst,  

 at personens arbejdsevne ikke kan forbedres fx på grund af svær  

 kronisk hjerneskade.
Kommunens afgørelse om at rejse en pensionssag  

 kan ankes.
 Behandlingen af sådanne sager skal også ske  

 efter reglerne i arbejdsevne-bekendtgørelsen.
 Kommunen bør, i tilfælde hvor det er  

 åbenbart, at en ung person skal have tilkendt pension, når  

 pågældende fylder 18 år, påbegynde behandling af sag  

 om førtidspension, så afgørelsen kan være truffet  

 og udbetalingen af pension kan ske med virkning fra det fyldte 18. år.  

 Det kan fx være, hvis en ung   eventuelt med ophold på  

 døgninstitution   har en betydelig nedsat psykisk funktionsevne som  

 følge af udviklingshæmning.
Behandlingen af samtlige sager om førtidspension  

 skal uanset efter hvilken regel, sagen er påbegyndt, ske efter reglerne  

 i lovens § 19, dvs. ved anvendelse af den sagsbehandlingsmetode, der er  

 uddybende beskrevet i arbejdsevne-bekendtgørelsen samt i denne  

 vejlednings punkt 19-30. At vurderingsgrundlaget skal udarbejdes efter lovens  

 § 19 indebærer ikke, at sagen skal »overoplyses«.
Der skal fortsat  

 kun indhentes de oplysninger om borgeren, som er nødvendige for at  

 træffe afgørelse om førtidspension og begrunde denne  

 afgørelse, se punkt 15-17 og punkt 27-29 »Indhentelse af  

 oplysninger«.
En førtidspensionssag er påbegyndt den dato,  

 hvor kommunen træffer afgørelse om, at sagen overgår til  

 behandling efter reglerne om førtidspension, se  

 bekendtgørelsens § 4, stk. 1. Tidspunktet for sagens overgang til  

 behandling som en førtidspensionssag skal klart fremgå af sagen,  

 og tidspunktet skal meddeles borgeren, da denne dato kan få central  

 betydning bl.a. for udbetalingen.
Se også punkt 33 »Frist for  

 afgørelse«.
Borgeren kan klage over kommunens afgørelse om, at  

 sagen overgår eller ikke overgår til behandling efter reglerne om  

 førtidspension.
Har kommunen i sin afgørelse besluttet, at en sag  

 skal tages op til vurdering på et senere tidspunkt, der er fastsat af  

 kommunen, se lovens § 20, stk. 1, anses genoptagelsessagen for  

 påbegyndt den dato, der er fastsat i kommunens afgørelse om  

 tilkendelse af førtidspension.
Genoptages en sag om  

 førtidspension før det fastsatte tidspunkt, eller uden at der  

 ved afgørelsen er truffet beslutning herom, anses genoptagelsessagen  

 for påbegyndt, den dato hvor der træffes afgørelse herom,  

 se bekendtgørelsens § 4, stk. 3.
Selvom der ikke er fastsat en dato for kontrol, skal  

 kommunen holde sig underrettet om pensionistens forhold.
Kommunen skal bl.a.  

 påse, om der fortsat er ret til førtidspension, eller om der er  

 sket forandringer, der begrunder, at der rejses sag om frakendelse af  

 pension, se lovens § 44.
Ansøgning om førtidspension 13. Efter lovens § 17 har en borger  

 mulighed for at anmode kommunen om, at der alene tages stilling til  

 spørgsmålet om førtidspension.
 I sådanne tilfælde træffer kommunen afgørelse om,  

 at sagen på baggrund af den dokumentation, der allerede foreligger,  

 overgår direkte til behandling efter reglerne om førtidspension,  

 jf. lovens § 17, stk. 1, 3. pkt.
 Sagen er påbegyndt den dato, hvor kommunen træffer  

 afgørelse om, at sagen på det foreliggende  

 dokumentationsgrundlag skal behandles som en sag om førtidspension, se  

 bekendtgørelsens § 4, stk. 2. Kommunen bør træffe  

 afgørelsen om at påbegynde sagen i umiddelbar tilknytning til  

 anmodningen.
 Kommunen skal i disse tilfælde meddele den  

 pågældende, at behandlingen af sagen vil ske på grundlag af  

 den dokumentation, der allerede eksisterer, se bekendtgørelsens  

 § 4, stk. 4. De foreliggende oplysninger anvendes til udarbejdelse af  

 borgerens ressourceprofil (se punkt 22) og til at udforme de krævede  

 redegørelser og faglige forklaringer efter lovens § 19, stk.  

 1.
Hvis dokumentationsgrundlaget er tilstrækkeligt, og  

 lovens betingelser for tilkendelse af førtidspension er opfyldt,  

 tilkendes der førtidspension.
Hvis dokumentationsgrundlaget ikke er  

 tilstrækkeligt, eller hvis der på det foreliggende grundlag ikke  

 kan tages stilling til, i hvilket omfang arbejdsevnen er nedsat, gives der  

 afslag på tilkendelse af førtidspension.
I sådanne  

 tilfælde skal kommunen herefter vurdere, om der er grundlag for at yde  

 anden form for hjælp efter den sociale eller anden lovgivning.
Sagsbehandling Helhedsvurdering 14. Det følger af § 5 i  

 retssikkerhedsloven, at kommunen skal behandle ansøgninger og  

 spørgsmål om hjælp i forhold til alle de muligheder, der  

 findes for at give hjælp efter den sociale lovgivning, herunder  

 også rådgivning og vejledning.
Kommunen skal desuden være  

 opmærksom på, om der kan søges om hjælp hos en anden  

 myndighed eller efter anden lovgivning.
Kommunen skal ud fra en helhedsvurdering træffe  

 afgørelse om, hvilket forsørgelsesgrundlag der er det rigtige i  

 den konkrete sag.
Kommunen skal træffe afgørelsen i forhold til  

 alle de muligheder, der er for at få hjælp efter den sociale  

 lovgivning, og ikke kun tage stilling til den ydelse, borgeren eventuelt  

 konkret har søgt om.
Kommunen kan således ikke nøjes med  

 at behandle en henvendelse om førtidspension i forhold til reglerne i  

 lov om social pension.
 Senest 8 uger efter første henvendelse om  

 løbende hjælp til forsørgelse, skal kommunen foretage en  

 vurdering af pågældendes situation og behov på  

 længere sigt.
 Kommunen skal skriftligt give pågældende, der  

 har søgt om en social ydelse, besked om kommunens vurdering, se  

 retssikkerhedslovens §§ 6-7.
 Træffer kommunen afgørelse om, at borgeren  

 skal have en anden form for hjælp end den, pågældende  

 konkret har søgt om, har borgeren mulighed for at indbringe  

 afgørelsen for det sociale nævn efter de almindelige  

 klageregler.
Oplysning af sagen 15. I retssikkerhedsloven er der fastsat  

 regler for indhentelse af de oplysninger, der er nødvendige for at  

 træffe afgørelse i en sag, herunder også i sager om  

 førtidspension.
Der henvises til vejledning om retssikkerhed og  

 administration på det sociale område.
 Vedrørende indhentelse af fortrolige oplysninger  

 m.v. inden for den sociale lovgivning, henvises endvidere til  

 forvaltningsloven og straffeloven samt Justitsministeriets vejledning om  

 forvaltningsloven fra 1986.
Efter § 10 i retssikkerhedsloven har personer, der  

 søger om eller får hjælp efter den sociale lovgivning,  

 pligt til at medvirke til sagens oplysning.
Borgeren har pligt til at  

 medvirke til at få de oplysninger frem, som er nødvendige for at  

 afgøre om eller hvilken hjælp, pågældende er  

 berettiget til.
 Kommunen kan efter § 12 i retssikkerhedsloven  

 indhente de oplysninger, der er eller må anses for nødvendige  

 for at behandle sagen.
Kommunen kan pålægge offentlige myndigheder at  

 give oplysninger og dokumentation.
Udskrifter m.v. kan kræves uden  

 betaling.
Samtykke 16. Kommunen bør så vidt  

 muligt indhente samtykke til at indhente oplysninger efter § 12, stk. 1,  

 i retssikkerhedsloven, selvom der uden samtykke kan afkræves  

 oplysninger af både myndigheder og private.
Kommunen skal oplyse borgeren om pligten til at give  

 oplysninger, som er nødvendige for at afgøre sagen, og om  

 kommunens adgang til at indhente oplysninger efter § 12 i  

 retssikkerhedsloven.
Kommunen skal endvidere orientere om konsekvenserne af  

 et manglende samtykke.
Kommunen kan også sikre sig samtykke ved at oplyse  

 borgeren om, at kommunen efter § 12, stk. 3, i retssikkerhedsloven, vil  

 indhente specifikke typer af oplysninger, som er nødvendige til brug  

 for sagens behandling, hvis kommunen ikke inden for en vis frist hører  

 nærmere fra pågældende.
Borgeren bør formentlig have  

 mindst 14 dage til at overveje spørgsmålet.
 Nægter borgeren at give samtykke, må sagen  

 behandles på det foreliggende grundlag.
I de tilfælde, hvor det er kommunen, der rejser  

 pensionssagen, bør kommunen også forsøge at få  

 samtykke til at indhente de nødvendige oplysninger i sagen.
Hvis et  

 samtykke ikke kan opnås i sådanne sager, hvor det er  

 nødvendigt for myndigheden at træffe en afgørelse og  

 dermed nødvendigt at indhente de relevante oplysninger, må  

 kommunen se bort fra, at der i videst muligt omfang skal være indhentet  

 et samtykke og alligevel indhente oplysningerne.
Hvilke oplysninger skal indhentes 17. Det afhænger naturligvis af  

 karakteren af den enkelte sag, hvor omfattende oplysninger der skal foreligge  

 og eventuelt indhentes i forbindelse med behandlingen af sagen.
I loven  

 stilles der en række krav til hvordan grundlaget for afgørelser  

 om førtidspension skal udformes og herunder hvilke oplysninger der  

 skal indhentes og hvordan.
 I det følgende omtales reglerne for behandling af  

 sager om førtidspension og herunder hvilke oplysninger, der bør  

 foreligge, før en førtidspensionssag kan anses for  

 tilstrækkelig dokumenteret.
Grundlaget for afgørelser om  

 førtidspension Loven:
§ 19. Grundlaget for en  

 afgørelse om førtidspension skal bestå af 1)	en redegørelse for, at arbejdsevnen ikke kan forbedres, 2)	en redegørelse for den pågældendes ressourcer  

 samt mulighederne for at anvende og udvikle dem.
Redegørelsen skal  

 udarbejdes i samarbejde med den pågældende, og dennes egen  

 opfattelse af forholdene skal udtrykkelig være anført, 3)	den faglige forklaring på, hvorfor pågældendes  

 arbejdsevne anses for varigt nedsat, 4)	den faglige forklaring på, at arbejdsevnen ikke lader sig  

 anvende til selvforsørgelse uanset mulighederne for støtte  

 efter den sociale eller anden lovgivning, eller 5)	angivelse af en eller flere konkrete arbejdsfunktioner, den  

 pågældende med sin nedsatte arbejdsevne anses for at kunne  

 udføre.
 Stk. 2. Socialministeren fastsætter regler om  

 krav til undersøgelse af arbejdsevne samt om sagsbehandling og  

 fremgangsmåde i forbindelse med påbegyndelse og behandling af  

 sager om førtidspension.
18. Som nævnt i punkt 12 er  

 hovedreglen, at kommunen først kan påbegynde en sag om  

 førtidspension, når det er dokumenteret, at arbejdsevnen ikke  

 kan forbedres.
Tilsvarende stilles der i lovens § 19 en række krav  

 til selve grundlaget for en afgørelse om førtidspension  

 uanset om der er tale om en tilkendelse eller et afslag.
Kommunen skal udarbejde en redegørelse for den  

 pågældendes ressourcer, og de muligheder der er for at anvende  

 eller udvikle dem.
Redegørelsen skal udarbejdes i et samarbejde med  

 borgeren, og borgerens egen opfattelse af ressourcerne og mulighederne for at  

 udvikle/anvende dem skal fremgå.
I tilfælde af, at det ikke er  

 muligt at forbedre arbejdsevnen, skal der redegøres herfor.
Dette vil  

 ofte kunne baseres på den dokumentation, der er indhentet i forbindelse  

 med, at kommunen har truffet afgørelse om at påbegynde sagen.  

 Men i de tilfælde, hvor borgeren har ansøgt om at få  

 påbegyndt en sag om førtidspension, kan redegørelsen  

 være ufuldstændig.
På grundlag af denne redegørelse skal der  

 udarbejdes en faglig forklaring - en dokumenteret vurdering   på, om  

 arbejdsevnen er varigt nedsat, og om det er i et sådant omfang, at den  

 pågældende ikke vil kunne blive selvforsørgende, eller om  

 vedkommende på trods af den nedsatte arbejdsevne må anses for at  

 kunne blive selvforsørgende gennem beskæftigelse.
Hvis det  

 sidste er tilfældet, skal kommunen angive en eller flere konkrete  

 arbejdsfunktioner, som borgeren vil kunne udføre.
 Disse krav til dokumentationsgrundlaget skal være  

 styrende for sagsbehandlingen, og dokumentationen skal fremgå af  

 afgørelsen om tilkendelse eller afslag på førtidspension.  

 Hensigten med kravene i lovens § 19 er at opnå en større  

 ensartethed i sagsbehandlingen, medinddragelse af borgeren, ligebehandling og  

 et dokumenteret grundlag for den endelige afgørelse.
 Bekendtgørelsen:
 § 6. Reglerne i  

 bekendtgørelse nr. 543 af 28. maj 2002 om beskrivelse, udvikling og  

 vurdering af arbejdsevne finder anvendelse på sager om  

 førtidspension herunder på sager, der skal genoptages, jf.  

 § 4, stk. 3.
 § 7. Dokumentationsgrundlaget  

 for at påbegynde og behandle sager om førtidspension, jf. lovens  

 §§ 18-20, skal udarbejdes efter reglerne i bekendtgørelsen om  

 beskrivelse, udvikling og vurdering af arbejdsevne.
 Stk. 2. Er dokumentationsgrundlaget, jf. stk. 1,  

 ikke tilstrækkelig til at kunne opfylde de krav, der i lovens  

 § 19, stk. 1, stilles til grundlaget for en afgørelse om  

 førtidspension, indhentes de nødvendige oplysninger.
§ 8. I sager, der  

 påbegyndes efter anmodning, jf. lovens § 17, stk. 1, 3. pkt.,  

 indhentes der ikke yderligere oplysninger.
Grundlaget for afgørelse om  

 førtidspension i disse sager skal udarbejdes efter reglerne i lovens  

 § 19, stk. 1, ud fra de foreliggende oplysninger.
Arbejdsevnemetoden 19. Udformningen af  

 dokumentationsgrundlaget for at træffe afgørelse om at  

 påbegynde en sag om førtidspension efter lovens § 18, og af  

 grundlaget for afgørelser om førtidspension efter lovens  

 § 19, skal ske efter de regler, der er fastsat i  

 arbejdsevne-bekendtgørelsen.
Arbejdsevne-bekendtgørelsen  

 indeholder regler for, hvordan en borgers ressourcer skal beskrives -  

 herunder hvilke muligheder der er for at udvikle ressourcerne.
Desuden  

 indeholder arbejdsevne-bekendtgørelsen regler for, hvordan denne  

 beskrivelse omsættes til en vurdering af pågældendes  

 arbejdsevne.
 Arbejdsevne-bekendtgørelsen, der er udstedt i  

 henhold til aktivloven, skal også anvendes ved behandling af sager om  

 revalidering og fleksjob, og kan være blevet taget i anvendelse  

 på et tidligere tidspunkt i det samlede sagsforløb, fx i  

 forbindelse med en sygedagpenge- eller kontanthjælpssag.
Når sagen overgår til behandling med henblik  

 på afklaring af spørgsmålet om førtidspension, vil  

 der derfor ofte være opbygget et dokumentationsgrundlag efter de samme  

 regler, som skal anvendes i sagen om førtidspension.
Hvis det  

 indhentede dokumentationsgrundlag ikke er tilstrækkeligt til at tage  

 stilling til, om der kan påbegyndes en sag om førtidspension,  

 skal den manglende dokumentation indhentes.
 Det dokumentationsgrundlag, der skal udarbejdes efter  

 arbejdsevne-bekendtgørelsen, skal opbygges indtil det er  

 tilstrækkeligt til at kunne opfylde de krav, der stilles i lovens  

 § 19, stk. 1, se § 7, stk. 2 i bekendtgørelsen.
 Tilsvarende finder arbejdsevne-bekendtgørelsen  

 anvendelse ved genoptagelse af sager om førtidspension, der er  

 tilkendt efter de regler der gælder fra 1. januar 2003, sådan at  

 dokumentationsgrundlaget bliver ajourført med de eventuelle  

 forandringer, der kan være indtrådt.
Er sagen om førtidspension påbegyndt på  

 grundlag af borgerens ansøgning, skal der tages stilling til, om der  

 kan tilkendes førtidspension eller ej ud fra de foreliggende  

 oplysninger.
De foreliggende oplysninger anvendes til udarbejdelse af  

 borgerens ressourceprofil (se punkt 22) og til at udforme de krævede  

 redegørelser og faglige forklaringer efter lovens § 19, stk. 1.  

 Hvis dokumentationsgrundlaget er tilstrækkeligt, og lovens betingelser  

 for tilkendelse af førtidspension er opfyldt, tilkendes der  

 førtidspension.
Hvis dokumentationsgrundlaget ikke er  

 tilstrækkeligt, eller hvis der på det foreliggende grundlag ikke  

 kan tages stilling til, i hvilket omfang arbejdsevnen er nedsat, gives der  

 afslag på tilkendelse af førtidspension.
I sådanne  

 tilfælde skal kommunen herefter vurdere, om der er grundlag for at yde  

 anden form for hjælp efter den sociale eller anden lovgivning.
I sager om førtidspension, der påbegyndes,  

 fordi det er helt åbenbart, at arbejdsevnen ikke kan forbedres ved  

 aktiverings-, revalidering-, behandlingsmæssige eller andre  

 foranstaltninger skal arbejdsevne-bekendtgørelsen også anvendes.  

 I sager, hvor der fx er tale om en akut livstruende sygdom uden  

 behandlingsmuligheder, skal sagsbehandlingen ske hurtigt.
I disse sager vil  

 det være åbenbart, at tage stilling til den  

 pågældendes ressourcer, og derfor relativt enkelt at udforme den  

 pågældende borgers ressourceprofil, idet kommunen har vurderet,  

 at det er helt åbenbart, at arbejdsevnen ikke kan forbedres.  

 Ressourceprofilen skal alligevel udformes, dels for at sikre at de relevante  

 forhold er undersøgt og dels for at sikre den nødvendige  

 dokumentation til brug for begrundelse og afgørelse For en uddybende vejledning om sagsbehandlingen  

 vedrørende beskrivelse og vurdering af arbejdsevne henvises der til  

 Socialministeriets publikation: »Arbejdsevnemetode   Metode til beskrivelse,  

 udvikling og vurdering af arbejdsevne«, 2001.
 Arbejdsevne-bekendtgørelsen:
 § 5. Kommunen vurderer  

 arbejdsevnen, jf. §§ 6-8, på grundlag af en samlet beskrivelse og  

 vurdering af borgerens faglige og personlige ressourcer, udviklingsmuligheder  

 og barrierer sammenholdt med en vurdering af hvilke konkrete jobfunktioner,  

 som borgeren kan varetage på arbejdsmarkedet.
 20. Den helt centrale vurdering i sager om  

 førtidspension er, om arbejdsevnen er varigt nedsat i forhold til  

 ethvert erhverv, og om arbejdsevnen er så nedsat, at det ikke er muligt  

 at blive selvforsørgende gennem beskæftigelse.  

 Arbejdsevne-bekendtgørelsen fastsætter, hvordan arbejdsevnen  

 skal beskrives og vurderes.
Arbejdsevne vurderes ved at sammenholde en borgers  

 ressourcer, udviklingsmuligheder og barrierer med de jobfunktioner, der er  

 på arbejdsmarkedet, se § 5 i arbejdsevne-bekendtgørelsen.  

 Arbejdsevnen kan således ikke vurderes uafhængigt af  

 arbejdsmarkedet.
Sagsbehandlingen består i at lave en beskrivelse og en  

 vurdering af borgerens ressourcer, udviklingsmuligheder og barrierer.  

 Når der foreligger en samlet beskrivelse og vurdering, skal borgerens  

 arbejdsevne vurderes ved at se på, om og på hvilken måde  

 pågældendes ressourcer kan anvendes på arbejdsmarkedet.
 Borgerens ressourcer, udviklingsmuligheder og barrierer  

 skal derfor beskrives og vurderes, indtil der er indhentet  

 tilstrækkelig dokumentation til, at kommunen kan tage stilling til, om  

 der resterer en arbejdsevne, der kan gøre beskæftigelse mulig  

 eller ej.
 Hvis der i den forudgående sagsbehandling ikke er  

 indhentet tilstrækkelige oplysninger til, at det kan dokumenteres, at  

 arbejdsevnen er varigt nedsat i forhold til ethvert erhverv, skal disse  

 oplysninger indhentes.
 Selve beskrivelsen og vurderingen af ressourcer m.v. samt  

 vurderingen af arbejdsevnen sker efter §§ 6-8 i  

 arbejdsevne-bekendtgørelsen, se punkt 19-31.
 Beskrivelse og vurdering af ressourcer m.v.
21. Som hovedregel forudsætter  

 påbegyndelse af en sag om førtidspension, at de relevante  

 muligheder for at forbedre arbejdsevnen har været afprøvet i  

 praksis, og at der foreligger dokumentation for, at arbejdsevnen ikke varigt  

 kan forbedres.
Når der skal tages stilling til, om der kan  

 påbegyndes en sag om førtidspension, og når grundlaget for  

 afgørelse om førtidspension efter lovens § 19 skal  

 udarbejdes, arbejdes der videre med det foreliggende dokumentationsmateriale.  

 Som følge af, at reglerne for beskrivelse og vurdering af arbejdsevne  

 også skal anvendes i sager om revalidering og fleksjob, vil der ofte  

 allerede være udarbejdet en ressourceprofil.
I sådanne sager  

 ajourføres ressourceprofilen og eventuelt manglende oplysninger  

 indhentes.
Er arbejdsevne-bekendtgørelsen ikke tidligere bragt i  

 anvendelse i sagen, udarbejdes borgerens ressourceprofil fra grunden med  

 henblik på at kunne vurdere borgerens arbejdsevne og træffe  

 afgørelse om førtidspension.
 Det fremgår af §§ 6-7 i  

 arbejdsevne-bekendtgørelsen, hvilke elementer ressourceprofilen  

 består af, og hvordan beskrivelsen/vurderingen skal foretages.
Ressourceprofilen Arbejdsevne-bekendtgørelsen:
 § 6. Som redskab til og ramme  

 for en beskrivelse og vurdering af borgerens ressourcer, udviklingsmuligheder  

 og barrierer i forhold til at kunne indgå i jobfunktioner på  

 arbejdsmarkedet udarbejdes en ressourceprofil.
 Stk. 2. Ressourceprofilen består af  

 følgende elementer:
Uddannelse Arbejdsmarkedserfaring Interesser Sociale kompetencer, herunder konfliktberedskab Omstillingsevne Indlæringsevne, herunder intelligens Arbejdsrelevante ønsker Præstationsforventninger Arbejdsidentitet Bolig og økonomi Sociale netværk Helbred Stk. 3. I beskrivelsen og vurderingen af borgerens  

 ressourcer, udviklingsmuligheder og barrierer kan der efter en individuel  

 vurdering indgå andre arbejdsmarkedsrelevante forhold.
22. Arbejdsevnebekendtgørelsens  

 § 6 indeholder ressourceprofilens elementer.
Elementerne udgør  

 tilsammen de forhold, der skal beskrives og vurderes for at kunne belyse  

 arbejdsevnen.
Det er kun de oplysninger, der har betydning for vurderingen af  

 arbejdsevnen, der skal indhentes.
Det er således ikke alle forhold ved  

 fx »sociale netværk«. der skal beskrives.
Men det er vigtigt, at alle  

 oplysninger, der har betydning for vurderingen af arbejdsevnen, medtages.  

 Hvis der i den konkrete sag er andre arbejdsmarkedsrelevante forhold, som  

 ikke er omfattet af ressourceprofilens elementer, skal disse også  

 beskrives.
Udarbejdelsen af ressourceprofilen skal være  

 styrende for sagsbehandlingsforløbet og dermed for indhentningen af de  

 oplysninger, der tilsammen udgør dokumentationen i sagen.
Den  

 færdige ressourceprofil udarbejdet efter  

 arbejdsevne-bekendtgørelsens §§ 6-7 udgør grundlaget for  

 de afgørelser, som kommunen træffer.
I bemærkningerne til lovforslaget om  

 førtidspensionsreformen omfatter ressourceprofilen 14 elementer til  

 afklaring af en borgers arbejdsevne.
Som det fremgår af § 6 i  

 arbejdsevne-bekendtgørelsen, omfatter ressourceprofilen 12 elementer,  

 hvilket skyldes at elementerne Intelligens og Konfliktberedskab  

 er omfattet af henholdsvis Indlæringsevne og Sociale  

 kompetencer.
 Elementerne i ressourceprofilen skal bruges til at  

 beskrive og vurdere borgerens ressourcer, udviklingsmuligheder og  

 barrierer.
Ved ressourcer forstås borgerens evne til at  

 varetage forskellige jobfunktioner på arbejdsmarkedet.
Der kan  

 være tale om ressourcer, som borgeren anvender i sin nuværende  

 situation, og som borgeren direkte vil kunne anvende på  

 arbejdsmarkedet.
Der kan også være tale om ressourcer, som ikke  

 direkte kan anvendes på arbejdsmarkedet, men som potentielt kan  

 udvikles til at kunne anvendes på arbejdsmarkedet.
På baggrund af ressourcerne skal  

 udviklingsmulighederne beskrives og vurderes.
Der kan være tale om  

 udvikling af helt nye ressourcer eller en videreudvikling af ressourcer, som  

 borgeren allerede har, men som ikke uden en yderligere indsats kan anvendes  

 direkte på arbejdsmarkedet.
Endelig skal barriererne for at udvikle eller anvende de  

 fundne ressourcer beskrives.
De barrierer, der er fundet i forhold til et af  

 ressourceprofilens elementer, kan have betydning for vurderingen af andre  

 elementer.
Ved arbejdet med ressourceprofilen i forhold til personer  

 med nedsat fysisk eller psykisk funktionsevne skal de særlige behov og  

 forhold, der gælder for denne gruppe, tages med i betragtning.
Der skal  

 således også fokuseres på restitueringsmulighederne og  

 på behovene for kompensation, herunder hjælpemidler,  

 transportmuligheder m.v.
De 12 elementer, der udgør ressourceprofilen, er  

 ikke opstillet i en prioriteret rækkefølge.
Det afhænger  

 af den konkrete sag, hvilke elementer der må tillægges  

 størst betydning, men hvert element kan have betydning for den samlede  

 vurdering af arbejdsevnen.
Ofte vil det ikke på forhånd kunne  

 vurderes hvilke elementer, det vil være relevant at arbejde med, men i  

 takt med at kendskabet til borgerens situation uddybes, vil det blive  

 tydeligere, hvad der skal undersøges nærmere.
Afhængig af  

 den konkrete sag vil nogle elementer kunne beskrives ganske kort, mens andre  

 skal undersøges meget grundigt.
 I det følgende defineres indholdet i  

 ressourceprofilens enkelte elementer, hvor de faktiske ressourcer,  

 udviklingsmulighederne og barriererne skal beskrives og vurderes:
A.
Uddannelse.
De formelle kompetencer, der  

 er opnået gennem påbegyndte, fuldførte og afbrudte skole-,  

 uddannelses- og kursusforløb.
Formålet er at beskrive, hvilke  

 jobfunktioner borgeren kan varetage på baggrund af sin uddannelse og  

 afdække, om der er behov og mulighed for at sætte relevante  

 uddannelsesaktiviteter eller andre aktiviteter i gang.
B.
Arbejdsmarkedserfaring.
De  

 kvalifikationer, formelle som uformelle, der er opnået i  

 ansættelsesforhold eller andre jobmæssige sammenhænge.  

 Formålet er at afdække, hvilke kvalifikationer der umiddelbart  

 kan anvendes, og hvilke der kan udbygges fx gennem jobtræning eller  

 uddannelse.
C.
Interesser.
De interesser, der er  

 udtryk for ressourcer, som reelt kan anvendes eller udvikles i forhold til  

 beskæftigelse på arbejdsmarkedet.
Formålet er at beskrive  

 de interesseområder, der kan have betydning for at afklare borgerens  

 ressourcer i forhold til fremtidige beskæftigelsesmuligheder.
D.
Sociale kompetencer, herunder  

 konfliktberedskab.
De kompetencer, der har betydning for at kunne  

 begå sig på en arbejdsplads, fx personlige hygiejne, almindelig  

 fremtræden og forståelse for spilleregler i forhold til ledere og  

 kolleger.
Med hensyn til konfliktberedskab afklares de typiske  

 reaktionsmønstre, når der opstår konflikter.  

 Formålet er at beskrive, om borgeren har gode eller dårlige  

 forudsætninger for at fungere på en arbejdsplads og for at tackle  

 konflikter, som kan opstå i det daglige samarbejde.
E.
Omstillingsevne.
De erfaringer der er  

 opnået med at skulle tilpasse sig og fungere i nye og uvante  

 sammenhænge.
Det kan eksempelvis være at omstille sig til at  

 være på arbejdsmarkedet, at arbejde i en anden jobfunktion eller  

 at arbejde med nye og ukendte mennesker.
Formålet er at beskrive og  

 evt. udvikle borgerens omstillingsevne i relation til at komme (tilbage)  

 på arbejdsmarkedet.
F.
Indlæringsevne, herunder  

 intelligens.
De erfaringer der er opnået med at tilegne sig ny  

 viden eller kunnen.
Det angives på hvilke områder borgeren har  

 let eller svært ved at lære nyt   fx kan nogle personer  

 være gode til det boglige, andre til det praktiske.
Formålet er  

 at afdække borgerens positive og negative erfaringer med  

 læreprocesser, for at kunne vurdere udviklingsmulighederne og hvilke  

 (nye) jobfunktioner, der er mulige.
G.
Arbejdsrelevante ønsker.
De  

 ønsker borgeren har om fremtidig beskæftigelse.
Formålet  

 er at der så vidt muligt tages udgangspunkt i borgerens egne  

 ønsker til uddannelse og fremtidig beskæftigelse.
H.
Præstationsforventninger.
De  

 positive eller negative forventninger borgeren har til egne  

 præstationer på arbejdsmarkedet og præstationer i  

 øvrigt.
Formålet er at beskrive borgerens egen tro på  

 muligheden for at fungere på arbejdsmarkedet, da det kan være  

 afgørende for, hvordan det faktisk går.
Det kan også  

 handle om situationer, hvor det er nødvendigt at nedtone borgerens  

 forventninger, fordi disse viser sig at være urealistisk  

 høje.
I.
Arbejdsidentitet.
De forestillinger  

 borgeren har om at have et arbejde i fremtiden   kan pågældende  

 se sig selv som selvforsørgende og med hvilket tidsperspektiv.  

 Formålet er at beskrive borgerens arbejdsidentitet, da det har  

 betydning for borgerens lyst til og tro på muligheden for at komme  

 (tilbage) på arbejdsmarkedet.
J.
Bolig og økonomi.
De forhold der  

 karakteriserer borgerens boligsituation og økonomi.
Formålet er  

 at beskrive, om borgeren fx har en stabil boligsituation, dvs., om borgeren  

 har en såkaldt base i forhold til at kunne fungere i et job.  

 Beskrivelsen tjener til at afklare, hvilke forhold der påvirker  

 borgerens ønske om at anvende eller udvikle sin arbejdsevne i negativ  

 eller positiv retning K.
Sociale netværk.
De forhold der  

 karakteriserer borgerens sociale netværk og støtte i  

 netværket.
Ved sociale netværk forstås familieforhold,  

 venskaber og omgangskreds.
Formålet er at afdække, om der er  

 praktisk eller psykisk opbakning i hjemmet eller omgangskredsen, til at  

 borgeren får en fast tilknytning til arbejdsmarkedet.
L.
Helbred.
De diagnosticerede fysiske og  

 psykiske lidelser samt borgerens egen oplevelse af eget helbred.
Det skal  

 beskrives, om der foreligger dokumenteret fysisk eller psykisk sygdom, dvs.  

 foreligger der objektive fund ved den lægelige sygdomsbeskrivelse.
Er  

 der uoverensstemmelse mellem borgerens opfattelse af eget helbred og de  

 lægelige fund, beskrives dette.
I tilfælde af psykisk sygdom  

 beskrives, om der er tale om en kronisk psykisk sygdom.
Helbredsforhold  

 handler også om at belyse, om borgeren har et misbrug af rusmidler.  

 Formålet er at beskrive, om der er behandlingsmuligheder, og hvilken  

 betydning sygdommen har for evnen til at udføre arbejdsopgaver eller  

 jobfunktioner   herunder om borgeren har et skånebehov som kan  

 afhjælpes ved brug af hjælpemidler, mindre belastende arbejde el.  

 lign.
Varigheden af et skånebehov skal også belyses.
 Som regel vil langt de fleste forhold med relevans for  

 arbejdsmarkedet relatere sig til en eller flere af ovennævnte  

 elementer.
Det kan være forhold, som i det konkrete  

 tilfælde viser sig at have betydning for borgerens tilknytning til  

 arbejdsmarkedet, men som ikke rummes af de 12 elementer.
Det kan fx  

 være forhold, som man ellers ikke tillægger nogen umiddelbar  

 betydning, men som hos en enkelt borger viser sig at være en  

 særlig ressource eller barriere for tilknytningen til  

 arbejdsmarkedet.
 Det skal skriftligt begrundes i sagen, når andre  

 arbejdsmarkedsrelevante forhold inddrages.
Udarbejdelse af ressourceprofilen 23. Den samlede ressourceprofil danner  

 grundlaget for vurderingen af borgerens arbejdsevne.
Kommunen kan  

 først foretage den endelige vurdering af arbejdsevnen i forhold til  

 betingelserne for førtidspension, når ressourceprofilen er  

 grundigt beskrevet og vurderet, og når det er dokumenteret, at der ikke  

 er yderligere udviklingsmuligheder.
Der er ikke krav om, at elementerne i ressourceprofilen  

 skal beskrives i en bestemt rækkefølge, da det afhænger af  

 forholdene i den konkrete sag.
Der er heller ikke krav om, at samtlige  

 elementer skal være beskrevet og vurderet, men det bør  

 fremgå af dokumentationen i sagen, hvorfor det ikke er fundet relevant  

 at beskrive et eller flere elementer i en konkret sag.
Det er ikke et mål i sig selv, at udarbejdelsen af  

 ressourceprofilen skal omfatte en grundig beskrivelse af alle elementer.  

 Sagsbehandlingen må ikke foregå mekanisk, sådan at alle  

 elementer automatisk inddrages, eller ved at alle elementer undersøges  

 lige meget.
En automatisk og intensiv afdækning af alle elementerne kan  

 medføre en overoplysning af sagen, hvilket er i strid med  

 forvaltningslovens § 32. Samtidig kan det medføre et  

 uhensigtsmæssigt tidsforbrug.
 Udarbejdelsen af ressourceprofilen er reguleret af  

 § 7 i arbejdsevne-bekendtgørelsen.
Medinddragelse af borgeren Arbejdsevne-bekendtgørelsen:
§ 7. Udarbejdelsen og  

 anvendelsen af ressourceprofilen skal tage udgangspunkt i en samtale  

 med borgeren.
Denne dialog er afgørende for hvilke elementer i  

 ressourceprofilen, som det er relevant at arbejde videre med, og i hvilket  

 omfang elementerne skal beskrives og vurderes i forhold til kravene på  

 arbejdsmarkedet.
24. Sagsbehandlingen vedrørende  

 ressourceprofilen skal tage udgangspunkt i en samtale med borgeren.
Det  

 betyder, at beskrivelsen af borgerens ressourcer, udviklingsmuligheder og  

 barrierer skal påbegyndes på grundlag af en dialog med borgeren.  

 Det er afgørende, at der indledes et konstruktivt samarbejde om  

 udformningen af ressourceprofilen   ikke alene for at sikre en grundig og  

 korrekt beskrivelse af ressourcer og barrierer men også for at kunne  

 påbegynde og understøtte en udviklingsproces.
 Udviklingen af ressourcer sker ikke blot gennem de tilbud,  

 kommunen råder over efter lovgivningen (fx revalidering), men  

 også gennem selve sagsbehandlingsprocessen, hvor de beskrevne  

 ressourcer og muligheder kan føre til en synliggørelse og  

 erkendelse af, at selvforsørgelse gennem beskæftigelse er en  

 mulighed.
Udarbejdelsen af ressourceprofilen skal  

 gennemføres, også selvom borgeren ikke ønsker at  

 indgå i en konstruktiv dialog med fokus på ressourcer og  

 udviklingsmuligheder.
Har borgeren på grund af særlige forhold fx  

 svær sindslidelse ikke mulighed for at indgå i det nære  

 samarbejde, skal kommunen bestræbe sig på at varetage borgerens  

 interesser og inddrage borgerens synspunkter i videst muligt omfang.
Kommunen  

 skal også være opmærksom på borgerens mulighed for at  

 lade sig repræsentere eller bistå af en anden person  

 (bisidder).
Borgeren har i henhold til retssikkerhedsloven pligt til  

 at medvirke til at få de oplysninger frem, som er nødvendige for  

 at træffe afgørelse i sagen.
Borgeren har derfor også  

 pligt til at medvirke til redegørelsen for pågældendes  

 arbejdsevne.
Bidrager borgeren ikke aktivt til sagens oplysning, kan der  

 indtræde processuel skadevirkning.
 Det vil sige, at afstår borgeren fra at medvirke til  

 at oplyse sagen fuldt ud, med den virkning at borgerens arbejdsevne ikke kan  

 afklares, så må afgørelsen træffes på det  

 foreliggende grundlag, hvilket kan føre til afslag på  

 førtidspension.
Elementerne i ressourceprofilen skal vægtes  

 individuelt i forhold til den betydning, de har for den enkelte borgers  

 arbejdsevne.
Det betyder, at nogle elementer skal undersøges og  

 beskrives meget grundigt, mens det samme ikke gør sig gældende  

 for andre elementer.
Vægtningen af de forskellige elementer og  

 sammenhængene mellem dem bliver tydeligere gennem  

 sagsbehandlingsforløbet.
Det vil ligeledes blive tydeligere, hvilke  

 elementer det er centralt at arbejde videre med.
Adskillelse mellem beskrivelse og vurdering Arbejdsevne-bekendtgørelsen:
§ 7 Stk. 2. I beskrivelsen og vurderingen af de  

 udvalgte elementer skal indgå:
 1)	Borgerens faktiske ressourcer, der kan anvendes i forhold til  

 arbejdsmarkedet.
 2)	Mulighederne for yderligere udvikling af borgerens ressourcer i  

 forhold til arbejdsmarkedet.
 3)	Mulighederne for at reducere eller fjerne de barrierer, der kan  

 gøre det vanskeligt for borgeren at anvende eller udvikle sine  

 ressourcer i forhold til arbejdsmarkedet.
25. Der skal foretages en beskrivelse og  

 en vurdering af elementerne i ressourceprofilen.
Såvel beskrivelsen som  

 vurderingen skal vedrøre de ressourcer, som vil kunne anvendes  

 på arbejdsmarkedet.
Hvis det er konstateret, at der er nogle barrierer  

 for at anvende en ressource på arbejdsmarkedet, indgår dette i  

 den samlede beskrivelse og vurdering.
 Dernæst skal mulighederne for at udvikle  

 ressourcerne og/eller at reducere eller fjerne barriererne beskrives og  

 vurderes.
Beskrivelsen skal holdes adskilt fra vurderingen,  

 således at det tydeligt fremgår hvilken dokumentation, der ligger  

 til grund for vurderingen.
Der skal således skelnes mellem:
 Beskrivelser, der udarbejdes på baggrund af dialogen med  

 borgeren og de indhentede oplysninger.
 Faglige vurderinger, som foretages på grundlag af sagens  

 oplysninger.
 Beskrivelsen skal:
 angive sagens faktuelle oplysninger og centrale vurderinger fra  

 andre.
være relevant og saglig   dvs., at kun det, der efter en  

 socialfaglig vurdering er relevant i forhold til den konkrete afklaring og  

 afgørelse, skrives ned være konkret og præcis   fx skal en  

 lægeerklæring ikke gengives ordret, men det væsentligste  

 indhold skal skrives ned være neutral   dvs., at udvælgelsen af de relevante  

 oplysninger foregår neutralt, og at beskrivelsen ikke indeholder  

 værdiladede sætninger, der kan tolkes forskelligt.
 En socialfaglig vurdering er sagsbehandlerens  

 bedømmelse af de oplysninger og den dokumentation, der er indhentet  

 til afklaring af borgerens ressourcer i forhold til arbejdsmarkedet.  

 Bedømmelsen skal være baseret på borgerens og de  

 foreliggende oplysninger, analyseret og sammenholdt med sagsbehandlerens  

 socialfaglige viden og praksiserfaring.
En løbende, fremadrettet proces Arbejdsevne-bekendtgørelsen:
§ 7 Stk. 3. Elementerne i ressourceprofilen beskrives  

 og vurderes i en løbende fremadrettet proces i takt med afklaringen og  

 udviklingen af borgerens ressourcer i forhold til kravene på  

 arbejdsmarkedet.
Borgerens eget bidrag til oplysning af sagen skal  

 indarbejdes i ressourceprofilen.
26. Udarbejdelsen af ressourceprofilen  

 sker i en fremadrettet løbende proces, hvor dokumentationen udbygges.  

 Når sagen overgår til behandling efter reglerne om  

 førtidspension, vil der ofte være udarbejdet en ressourceprofil  

 i forbindelse med, at der er taget stilling til, om pågældende  

 skal tilbydes revalidering eller fleksjob.
I sådanne tilfælde  

 skal ressourceprofilen opdateres med nye oplysninger og med de oplysninger,  

 der kræves for at tage stilling til, om der kan tilkendes  

 førtidspension.
Det betyder også, at elementer, som tidligere i  

 processen har syntes irrelevante at inddrage, på grund af nye  

 oplysninger kan blive relevante at beskrive.
Omvendt kan det også vise  

 sig, at tidligere beskrevne elementer kan blive irrelevante senere i  

 processen.
 Denne kontinuitet og løbende opdatering af  

 ressourceprofilen gælder ikke blot med hensyn til hvilke elementer, der  

 skal beskrives, men også for selve vurderingen af ressourcer,  

 udviklingsmuligheder og barrierer.
 Borgerens eget bidrag til oplysning af sagen skal  

 ligeledes løbende indarbejdes i ressourceprofilen.
Indhentelse af oplysninger Arbejdsevne-bekendtgørelsen:
§ 7 Stk. 4. Kommunen skal på grundlag af den  

 samlede beskrivelse og vurdering af elementerne i ressourceprofilen efter  

 stk. 2 tage stilling til, om der er behov for at indhente yderligere  

 oplysninger eller sætte aktiviteter i gang, der kan afklare eller  

 forbedre borgerens arbejdsevne, jf. § 9.
 27. På grundlag af den til enhver  

 tid forekommende samlede beskrivelse og vurdering af elementerne i  

 ressourceprofilen skal kommunen tage stilling til, om der er grundlag for at  

 indhente yderligere oplysninger, eller om der kan sættes aktiviteter i  

 gang, der kan afklare eller forbedre borgerens arbejdsevne.
 Hvis den foreløbige beskrivelse og vurdering efter  

 ressourceprofilen dokumenterer, at det vil være relevant fx at  

 igangsætte en bestemt type revalidering, skal der ikke indhentes  

 yderligere oplysninger om borgerens ressourcer.
 Det er de betingelser, der gælder for de forskellige  

 tilbud efter aktivloven og pensionsloven, der er afgørende for,  

 hvornår der er indhentet tilstrækkeligt med oplysninger.
 Arbejdsevne-bekendtgørelsen:
§7 Stk. 5. Til brug ved beskrivelse og vurdering af  

 elementerne i ressourceprofilen skal kommunen tage stilling til hvilke  

 oplysninger, der skal indhentes fra læge, hospital,  

 revalideringsinstitution, virksomheder, de faglige organisationer,  

 arbejdsformidlingen, arbejdsløshedskassen m.fl.
 28. I arbejdet med ressourceprofilen skal  

 kommunen tage stilling til, hvilke oplysninger der er behov for at indhente  

 fra fx læge, hospital, revalideringsinstitution, virksomheder, de  

 faglige organisationer, arbejdsformidlingen, arbejdsløshedskassen  

 m.fl.
Når der indhentes oplysninger og vurderinger fra fx  

 praktiserende læger, speciallæger og andre, er det vigtigt, at  

 kommunen er opmærksom på, at det er kommunen, der har kompetencen  

 og ansvaret for at foretage den samlede vurdering og for at træffe  

 afgørelser om borgerens arbejdsevne.
De oplysninger og vurderinger,  

 som kommunen modtager fra andre samarbejdspartnere, vil som oftest  

 vedrøre et enkelt element i ressourceprofilen.
Disse  

 samarbejdspartnere kan og skal således ikke vurdere borgerens  

 arbejdsevne.
Det er i den forbindelse vigtigt, at kommunen redegør  

 klart for formålet med at indhente oplysningerne, fx en  

 lægeerklæring.
Til brug for beskrivelsen og vurderingen af de enkelte  

 elementer kan det være nødvendigt at inddrage de relevante  

 fagpersoner.
Hvis et enkelt element skal undersøges meget grundigt,  

 kan det således være nødvendigt at inddrage interne eller  

 eksterne konsulenter, eksempelvis lægekonsulenter, kommunale  

 fagkonsulenter, amtskommunale konsulenter eller handicapkonsulenter.
 Arbejdsevne-bekendtgørelsen:
§7 Stk. 6. Der skal ikke indhentes flere oplysninger,  

 end det er nødvendigt for at beskrive, udvikle og vurdere borgerens  

 ressourcer som grundlag for vurdering af borgerens arbejdsevne.
 Stk. 7. Der skal ikke indhentes yderligere  

 oplysninger, hvis kommunen vurderer, at arbejdsevnen er tilstrækkelig  

 til at kunne varetage et job på normale vilkår herunder efter  

 overenskomsternes sociale kapitler.
29. Der skal kun indhentes oplysninger,  

 der er relevante for beskrivelsen og vurderingen af arbejdsevnen.
Der skal  

 ikke indhentes yderligere oplysninger hvis:
sagen er påbegyndt efter borgerens anmodning efter reglerne i  

 lovens § 17, stk. 1, 3. pkt.
Grundlaget for afgørelse om  

 førtidspension skal i disse sager udarbejdes ud fra de foreliggende  

 oplysninger, se § 8 i bekendtgørelsen, dokumentationsgrundlaget på grund af særlige forhold fx  

 alvorlig sygdom er tilstrækkeligt til, at der umiddelbart kan  

 træffes afgørelse om førtidspension, dokumentationsgrundlaget er tilstrækkeligt til at kunne  

 træffe afgørelse om tilkendelse eller afslag på  

 førtidspension.
Ressourceprofilen forelægges for borgeren Arbejdsevne-bekendtgørelsen:
§ Stk. 8. Kommunen skal forelægge den samlede  

 beskrivelse og vurdering af ressourcer, udviklingsmuligheder og barrierer for  

 borgeren.
Hvis borgeren er uenig i beskrivelser og vurderinger, skal kommunen  

 tage stilling til, om der er grundlag for at fastholde beskrivelsen og  

 vurderingen på trods af uenigheden.
Hvis kommunen vælger at  

 fastholde beskrivelsen og vurderingen, skal borgerens bemærkninger  

 tilføjes, således at de kan indgå i den samlede vurdering  

 af arbejdsevnen.
30. Kommunen skal forelægge den  

 samlede beskrivelse og vurdering af ressourcer, udviklingsmuligheder og  

 barrierer for borgeren.
Borgeren får hermed indsigt i, hvordan  

 ressourcer m.v. er blevet beskrevet og vurderet.
Borgeren skal have mulighed for at komme med  

 bemærkninger til beskrivelsen eller vurderingen, såfremt  

 pågældende er uenig heri.
Herefter skal kommunen tage stilling  

 til, om beskrivelsen og vurderingen fastholdes.
I tilfælde heraf skal  

 borgerens bemærkninger fremgå af ressourceprofilen.
Desuden skal  

 kommunens faglige forklaring på at fastholde beskrivelsen eller  

 vurderingen fremgå.
 Der kan ikke ankes over selve ressourceprofilen, men de  

 afgørelser, der træffes på grundlag af beskrivelser og  

 vurderinger i ressourceprofilen, kan ankes.
Den samlede vurdering af arbejdsevnen og  

 afgørelse om førtidspension Loven:
 § 20. Kommunalbestyrelsen  

 træffer afgørelse om tilkendelse af førtidspension,  

 når det efter en samlet faglig vurdering af de foreliggende oplysninger  

 må anses for dokumenteret, at en person ikke kan blive  

 selvforsørgende, jf. § 16. Kommunalbestyrelsen kan samtidig  

 beslutte, at en sag skal genoptages til vurdering på et senere fastsat  

 tidspunkt.
 Stk. 2. Kommunalbestyrelsen træffer  

 afgørelse om afslag på førtidspension, når det  

 efter en samlet faglig vurdering af de foreliggende oplysninger må  

 anses for dokumenteret, at en person ved konkret angivne arbejdsfunktioner  

 enten umiddelbart eller ved en nærmere angivet indsats, jf. § 16,  

 kan blive selvforsørgende.
 Stk. 3. Inden der træffes afgørelse om  

 førtidspension, skal den person, som afgørelsen  

 vedrører, have tilbud om i et møde at udtale sig over for den  

 eller de personer, der skal træffe afgørelsen.
 Arbejdsevne-bekendtgørelsen:
 § 8. Kommunen vurderer  

 borgerens arbejdsevne på grundlag af den samlede beskrivelse og  

 vurdering af elementerne i ressourceprofilen, jf. §§ 6 - 7. Ved  

 vurderingen af arbejdsevnen skal ressourceprofilens elementer omsættes  

 til konkrete jobfunktioner, der skal findes i rimeligt omfang på  

 arbejdsmarkedet.
 Stk. 2. Ved bedømmelsen af arbejdsevnen  

 må kommunen ikke tage hensyn til eventuelle strukturproblemer på  

 arbejdsmarkedet.
31. Afgørelse om  

 førtidspension træffes af den myndighed, der efter loven har  

 kompetence til at træffe afgørelse om førtidspension.  

 Myndigheden har pligt til at sørge for, at sagen er  

 tilstrækkeligt oplyst.
Afgørelsen træffes ud fra en samlet  

 vurdering af alle relevante oplysninger i sagen.
 Myndigheden har ansvaret for, at der træffes  

 juridisk korrekte afgørelser, der er i overensstemmelse med  

 pensionslovens regler og praksis på området.
 Det er de faktiske oplysninger om arbejdsevnen, som  

 beskrevet og dokumenteret, der sammenholdt med lovens regler m.v., giver  

 myndigheden grundlaget for at kunne træffe afgørelse om  

 førtidspension.
 Arbejdsevnen vurderes på grundlag af den samlede  

 beskrivelse og vurdering af borgerens ressourcer, udviklingsmuligheder og  

 barrierer ved at sammenholde disse med de konkrete jobfunktioner, der findes  

 i rimeligt omfang på arbejdsmarkedet, se punkt 10.
Vurderingen forudsætter, at kommunen har et godt og  

 bredt kendskab til de generelle arbejdsmarkedsforhold.
Samarbejdet med  

 arbejdsmarkedsaktørerne er også af central betydning   dvs.  

 arbejdsformidlingerne, beskæftigelseskonsulenter,  

 arbejdsløshedskasser, de faglige organisationer, de lokale  

 koordinationsudvalg og virksomhederne.
 Det er en kommunal forpligtigelse, at den fornødne  

 viden og de nødvendige samarbejdsrelationer er tilstede.
 Hvis det er dokumenteret, at borgeren har en arbejdsevne,  

 som gør pågældende i stand til at varetage et arbejde  

 på det ordinære arbejdsmarked, herunder efter overenskomsternes  

 sociale kapitler, skal borgeren henvises til ordinær  

 beskæftigelse.
 Hvis det er dokumenteret, at borgeren har en arbejdsevne,  

 som ikke er tilstrækkelig til, at pågældende kan varetage  

 et arbejde på det ordinære arbejdsmarked, men at arbejdsevnen kan  

 forbedres, skal kommunen give tilbud om aktiviteter, der kan forbedre  

 arbejdsevnen.
 Hvis det er dokumenteret, at borgeren har en arbejdsevne,  

 der ikke kan forbedres, og som er tilstrækkelig til at  

 pågældende kan varetage et fleksjob men ikke et job på  

 normale vilkår, herunder efter overenskomsternes sociale kapitler, skal  

 kommunen træffe afgørelse om visitation til et fleksjob.
 Hvis det er dokumenteret, at borgeren varigt ikke har en  

 tilstrækkelig arbejdsevne til at kunne varetage et fleksjob, og det  

 ikke er muligt at forbedre arbejdsevnen, skal kommunen træffe  

 afgørelse om førtidspension.
Det afgørende for tilkendelse af  

 førtidspension er, om borgeren har en arbejdsevne, der gør  

 pågældende i stand til at varetage et lønnet arbejde med  

 henblik på selvforsørgelse dvs. kan opnå  

 beskæftigelse på almindelige vilkår eller i fleksjob.
Hvis  

 det er dokumenteret, at borgeren ikke er i besiddelse af en  

 tilstrækkelig arbejdsevne, har det ingen betydning, om borgeren er i  

 stand til at varetage et ulønnet frivilligt socialt arbejde   heller  

 ikke efter tilkendelse af førtidspension.
Kommunen kan i sin afgørelse beslutte, at en sag  

 skal tages op til vurdering på et senere tidspunkt, der  

 fastsættes af kommunen.
Behovet for en afgørelse om ny vurdering  

 kan især forekomme, når der er tale om pension til unge, og ved  

 visse sygdomme der erfaringsmæssigt har et uforudsigeligt  

 forløb.
Afgørelse om ny vurdering skal meddeles borgeren i  

 forbindelse med afgørelsen om pension.
Borgerens medvirken og ret til fremmøde 32. Efter retssikkerhedslovens § 4  

 skal borgere have mulighed for at medvirke ved behandlingen af sin sag.
Det  

 er kommunens opgave at tilrettelægge sagsbehandlingen på en  

 sådan måde, at borgeren kan udnytte denne mulighed.
Kommunen har  

 således pligt til at oplyse borgere om retten til at medtage en  

 bisidder.
Borgere med udviklingshæmning eller andre, der ikke er i  

 stand til at varetage egne interesser, skal endvidere oplyses om muligheden  

 for at medtage en pårørende eller en anden, der kan varetage  

 pågældendes interesser.
 For at styrke borgerens mulighed for at deltage i  

 behandlingen af sin sag, skal borgeren, inden der træffes  

 afgørelse om førtidspension, have tilbud om at møde frem  

 og udtale sig over for den eller de personer i kommunen, som er tillagt  

 kompetencen til at træffe disse afgørelser.
Der er tale om et tilbud, som gælder i forhold til  

 de afgørelser om førtidspension, der træffes af  

 kommunerne, og det er frivilligt, om borgeren vil benytte tilbuddet.
I  

 overensstemmelse med de almindelige forvaltningsretlige regler har borgeren  

 adgang til at tage en bisidder med til mødet.
Borgere, der ønsker at benytte sig af muligheden  

 for at møde frem og udtale sig overfor den eller de personer, der skal  

 træffe afgørelse om tilkendelse af førtidspension,  

 afholder selv udgifter i forbindelse hermed.
Det kan fx dreje sig om  

 transportudgifter, parkeringsafgifter m.v.
Frist for afgørelse Loven:
§ 21. Kommunalbestyrelsen skal  

 træffe afgørelse senest 3 måneder efter tidspunktet for  

 sagens overgang til behandling efter reglerne om førtidspension, jf.  

 § 17, stk. 1, 3. pkt., og § 18. Dette tidspunkt skal fremgå  

 af sagen og meddeles den pågældende.
Hvis fristen i særlige  

 tilfælde ikke kan overholdes, skal pågældende have en  

 redegørelse for, hvad der er årsag til den forlængede  

 sagsbehandlingstid, og besked om, hvornår sagen forventes  

 afgjort.
 33. Kommunen skal træffe  

 afgørelse om førtidspension inden for en frist på tre  

 måneder regnet fra datoen for sagens påbegyndelse, se punkt  

 12.
Kan fristen på grund af ganske særlige forhold  

 ikke overholdes, skal kommunen give borgeren en nærmere  

 redegørelse for baggrunden for forsinkelsen af afgørelsen, samt  

 hvornår sagen forventes afgjort.
Redegørelsen skal indeholde en  

 nærmere beskrivelse af de særlige omstændigheder, der har  

 forsinket afgørelsen.
 I sager, der vedrører førtidspension til  

 personer, hvor de medicinske behandlingsmuligheder er udsigtsløse og  

 prognosen er kort levetid, skal en meget kort sagsbehandlingstid prioriteres  

 højt.
Når der er påbegyndt sag om  

 førtidspension, bør kommunen være opmærksom  

 på, at en borger som får tilkendt en førtidspension, kan  

 være berettiget til ydelser fra forsikringsselskaber,  

 arbejdsmarkedspensionsordninger m.v.
Det er derfor vigtigt, at det  

 pågældende selskab eller den pågældende pensionskasse  

 får kendskab til, at der er tilkendt førtidspension, med henblik  

 på udbetaling af en eventuel forsikringsydelse til  

 førtidspensionisten.
Kommunen kan i sådanne situationer  

 tilskynde eller assistere borgeren med at tage kontakt til den relevante  

 pensionsudbetaler.
Hjemmesiden www.pensionsinfo.dk kan med fordel anvendes  

 til at afdække, hvilket pensionsselskab, der er relevant for den  

 enkelte borger.
PensionsInfo er et samarbejde mellem en række  

 pensionskasser, livsforsikringsselskaber og offentlige myndigheder, som har  

 til formål at give borgerne mulighed for at danne sig et overblik over  

 egne pensionsrettigheder.
Aktindsigt, partshøring og begrundelse Aktindsigt 34. Det følger af  

 forvaltningsloven, at borgeren som udgangspunkt har ret til at få kopi  

 af alle sagens akter.
Hvis afgørende hensyn til borgeren taler for, at  

 pågældende ikke skal se alle oplysningerne, kan der gives afslag  

 på aktindsigt i dele af sagens akter.
Hvis der gives delvist afslag  

 på aktindsigt, skal dette begrundes.
 Afgørelse om aktindsigt træffes af den  

 myndighed, der i øvrigt træffer afgørelse i den  

 pågældende sag, se forvaltningslovens § 16.
Lov om aktindsigt i helbredsoplysninger gælder for  

 patientjournaler m.v., hvor der som led i sundhedsmæssig virksomhed  

 foretages undersøgelse, behandling eller pleje af patienter.  

 Afgørelser om, hvorvidt der er aktindsigt i patientjournaler m.v.  

 efter § 2 i lov om aktindsigt i helbredsoplysninger, træffes efter  

 denne lovs § 3 af den myndighed, institution eller sundhedsperson, der  

 har patientjournalerne m.v. i sin besiddelse.
Når den myndighed, der  

 skal træffe afgørelse i pensionssagen, har modtaget  

 sygehusjournaler, er det denne myndighed, der træffer afgørelse  

 om aktindsigt efter § 15 i forvaltningsloven.
Journalerne kan i visse  

 tilfælde være forsynet med en påtegning om, at de ikke  

 må gøres til genstand for aktindsigt, men det er den  

 pensionstilkendende myndighed, der træffer den endelige  

 afgørelse i sådanne tilfælde.
 En myndigheds interne arbejdsdokumenter vil være  

 undtaget for partens aktindsigt efter forvaltningslovens § 12, stk.  

 1.
 For så vidt angår bistand fra  

 lægekonsulenter, indgår oplysningerne i myndighedens  

 sagsbehandling som andre interne arbejdsdokumenter fra myndighedens juridiske  

 eller øvrige sagsbehandlere og er dermed undtaget for aktindsigt, med  

 mindre de er videregivet til anden forvaltningsmyndighed, eller med mindre de  

 indgår i begrundelsen for afgørelsen.
Partshøring 35. Efter forvaltningslovens § 19 er  

 der pligt til partshøring, hvis borgeren ikke kan antages at  

 være bekendt med bestemte oplysninger om sagens faktiske  

 omstændigheder, som er til ugunst for pågældende.
Der er  

 derfor ikke pligt til partshøring, hvis borgeren ved, at oplysningerne  

 indgår i sagen.
 Hvis der er oplysninger, som pågældende er  

 bekendt med, men som pågældende ikke er klar over vil indgå  

 i afgørelsen af pensionssagen, er der pligt til partshøring.  

 Dette gælder dog kun, når oplysningerne er til ugunst for  

 borgeren og har væsentlig betydning for afgørelsen.
Begrundelse 36. En begrundelse skal fremtræde  

 som en forklaring på afgørelsens indhold.
 En afgørelse skal, når den meddeles  

 skriftligt, være ledsaget af en begrundelse, med mindre  

 afgørelsen fuldt ud giver den pågældende medhold, se  

 forvaltningslovens § 22.
En begrundelse skal indeholde en henvisning til de  

 retsregler, som afgørelsen er truffet efter.
I det omfang  

 afgørelsen efter retsreglerne beror på et administrativt  

 skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Endvidere skal de oplysninger vedrørende sagens  

 faktiske omstændigheder, som har været tillagt væsentlig  

 betydning for afgørelsen, fremgå af afgørelsen, se  

 forvaltningslovens § 24. Gives der fx afslag på  

 førtidspension, skal det således fremgå af begrundelsen,  

 hvilke konkrete arbejdsfunktioner pågældende vurderes at kunne  

 varetage, eller hvilken indsats i form af optræning, revalidering eller  

 anden indsats, der er dokumenteret relevant.
Kapitel 3 Beregning af førtidspension Indtægtsgrundlaget ved beregning af  

 førtidspension Loven:
 § 21 a.  

 Førtidspension nedsættes på grund af indtægt efter  

 § 32 a.
 ..
§ 32 a.  

 Indtægtsgrundlaget for førtidspension opgøres på  

 grundlag af pensionistens og en eventuel ægtefælles eller  

 samlevers samlede indtægt.
Indtægtsgrundlaget opgøres  

 således:
 1)	Personlig indkomst med tillæg af positiv kapitalindkomst, der  

 anvendes til beregning af indkomstskat efter personskattelovens § 7, dog  

 før det deri nævnte bundfradrag, samt aktieindkomst, der  

 beskattes efter personskattelovens § 8 a, stk. 1 og 2, bortset fra  

 aktieudbytte op til 5.000 kr., hvori der er indeholdt endelig udbytteskat.  

 Endelig tillægges vederlag omfattet af ligningslovens § 28 A  

 omregnet efter ligningslovens § 28 B, stk. 3.
2)	Opgørelsesperioden for indtægtsgrundlaget efter nr. 1  

 er det senest afsluttede indkomstår.
Indtægtsgrundlaget anvendes  

 med virkning for det andet kalenderår efter indkomstårets  

 udløb.
 3)	Ved opgørelsen af indtægtsgrundlaget efter nr. 1 og 2  

 reguleres den personlige indkomst, der indgår i  

 indtægtsgrundlaget, efter samme regler, som gælder for den  

 forskudsregistrering, der sker på grundlag af den seneste slutligning  

 efter lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat).
 Stk. 2. Socialministeren fastsætter regler  

 for, hvorledes indkomster efter stk. 1, der ikke er skattepligtige her i  

 landet, skal indgå i indtægtsgrundlaget.
 Stk. 3. I indtægtsgrundlaget efter stk. 1 og  

 2 foretages følgende fradrag:
1)	Fradrag for skattepligtig pension efter denne lov og fradrag for  

 skattepligtig pension udbetalt efter lovgivningen i en anden  

 EU/EØS-medlemsstat og omfattet af og beregnet efter forordning nr.  

 1408/71 samt for pension udbetalt efter lovgivningen i et land, med hvilket  

 der er indgået overenskomst om samordning af pension.
Socialministeren  

 fastsætter regler for, hvorledes fradrag for pensioner som nævnt  

 i 1. pkt., der ikke er skattepligtige her i landet, skal fradrages.
 2)	Fradrag for ophørsstøtte efter lov om  

 ophørsstøtte til jordbrugere og lov om  

 ophørsstøtte til erhvervsfiskere.
 3)	Fradrag for efterlevelseshjælp efter § 85 a i lov om  

 aktiv socialpolitik.
 4)	Fradrag for sygedagpenge, arbejdsløshedsdagpenge,  

 ledighedsydelse og kontanthjælp, der er udbetalt for samme periode,  

 hvori der foretages efterbetaling af pension, jf. § 32 d, stk.  

 1.
 Stk. 4. For en pensionist, der er gift eller  

 samlevende med en person, som ikke modtager social pension efter denne lov,  

 nedsættes ægtefællens eller samleverens indtægter,  

 der indgår i indtægtsgrundlaget, med et fradragsbeløb, jf.  

 § 49, stk. 1, nr. 9.
 Stk. 5. Ægtefællens eller samleverens  

 indtægt opgjort efter stk. 1-4 kan højst udgøre et  

 fastsat beløb, jf. § 49, stk. 1, nr. 11.
 Stk. 6. Den samlede opgjorte indtægt efter  

 stk. 1-5 afrundes nedad til nærmeste beløb, der er deleligt med  

 100.
 Stk. 7. Den opgjorte indtægt efter stk. 6  

 nedsættes med et fradrag, jf. § 49, stk. 1, nr. 10.
 37. Reglerne om beregning af  

 førtidspension fremgår af lovens kapitel 4 a.  

 Førtidspension består i én samlet ydelse, der er fuldt  

 skattepligtig, og som indtægtsreguleres, se lovens § 21 a.
Indtægtsgrundlaget efter lovens § 32 a anvendes  

 ved beregning af førtidspension.
Indtægtsgrundlaget  

 opgøres på grundlag af såvel pensionistens som en eventuel  

 ægtefælles eller samlevers samlede indtægter.
 Indtægtsgrundlaget opgøres som summen  

 af:
Personlig indkomst Positiv nettokapitalindkomst Aktieindkomst bortset fra aktieudbytte op til 5.000 kr., hvori der er  

 indeholdt endelig udbytteskat (se personskattelovens § 8 a, stk.  

 1-2) Vederlag omfattet af ligningslovens § 28 A omregnet efter  

 ligningslovens § 28 B, stk. 3.
Indtægtsgrundlaget fastsættes på basis  

 af de samme indkomstbegreber, som anvendes i skattelovgivningen, dvs.  

 personlig indkomst, kapitalindkomst og aktieindkomst, se personskattelovens  

 §§ 3, 4 og 4 a.
Desuden indgår vederlag efter § 28 A i  

 ligningsloven, selvom vederlaget ikke er omfattet af den skattepligtige  

 indkomst.
Punkterne 38-45 tager udgangspunkt i skattelovgivningens  

 regler om opgørelse af personlig indkomst, kapitalindkomst og  

 aktieindkomst, herunder virksomhedsskattelovens regler om overførsel  

 af værdier til den skattepligtige.
Ved opgørelsen af  

 indtægtsgrundlaget efter loven tages hensyn til skattelovgivningens  

 regler om overførsel af fradrag mellem ægtefæller.  

 Endvidere tages der hensyn til eksempelvis personskattelovens og  

 virksomhedsskattelovens regler om, at man kan fremføre et eventuelt  

 underskud til de følgende indkomstår eller overføre et  

 underskud til en ægtefælle samt til modregning af aktieindkomst  

 mellem ægtefæller.
 Skattemyndighederne yder rådgivning om  

 fortolkningsspørgsmål vedrørende opgørelse af  

 indkomst efter skattelovgivningens regler.
 Indtægtsgrundlaget efter § 32 a, stk. 1 og 2,  

 anvendes ikke direkte til beregning af førtidspensionen, idet der i  

 dette grundlag foretages en række fradrag, jf. lovens § 32 a, stk.  

 3, se punkt 49.
Personlig indkomst 38. Den personlige indkomst omfatter alle  

 skattepligtige indkomster, der ikke medregnes i kapitalindkomsten eller  

 aktieindkomsten.
Den omfatter bl.a.:
lønindkomst, honorarer m.v., indtægt ved selvstændig erhvervsvirksomhed, pensionsindtægter, løbende udbetalinger og  

 rateudbetalinger fra pensionsordninger, der er skattepligtige efter  

 pensionsbeskatningslovens § 20, underholdsbidrag og andre løbende ydelser, herunder  

 erstatningsydelser, anden skattepligtig indkomst, der ikke er kapitalindkomst.
 Arbejdsmarkedsbidrag indgår ikke i den personlige  

 indkomst og indgår derfor ikke i indtægtsgrundlaget.
Fratrædelsesgodtgørelse indgår i  

 beregningen af pensionen i det omfang, den indgår i den personlige  

 indkomst.
Fratrædelsesgodtgørelsen kan betragtes som en  

 engangsindtægt henført til den periode,  

 fratrædelsesgodtgørelsen vedrører.
 Når den personlige indkomst opgøres, kan der  

 foretages en række fradrag efter personskattelovens § 3, stk. 2.  

 Det gælder bl.a. bidrag og præmier til pensionsordninger m.v. i  

 samme omfang som nævnt i pensionsbeskatningslovens §§ 18 og 52.  

 Det gælder også udgifter, der medgår til at erhverve, sikre  

 og vedligeholde indkomst ved selvstændig virksomhed samt  

 arbejdsmarkedsbidrag af indtægt fra selvstændig  

 erhvervsvirksomhed og af anden indkomst, der oppebæres uden for  

 ansættelsesforhold, se ligningslovens § 8 M.
Skatteordninger for selvstændige 39. En skattepligtig person, der driver  

 selvstændig erhvervsvirksomhed, beskattes efter personskatteloven, men  

 den selvstændige har herudover mulighed for at anvende andre ordninger  

 efter skattelovene.
 Størrelsen af den selvstændiges personlige  

 indkomst, der indgår i indtægtsgrundlaget for beregning af  

 førtidspension, vil afhænge af, om den selvstændige alene  

 beskattes efter personskatteloven, eller om den selvstændige samtidig  

 er omfattet af virksomhedsordningen eller af kapitalafkastordningen.
Virksomhedsskatteordningen 40. En skattepligtig person, der  

 driver selvstændig erhvervsvirksomhed, kan anvende den særlige  

 virksomhedsordning efter afsnit I i lov om indkomstbeskatning af  

 selvstændige erhvervsdrivende (Virksomhedsskatteloven) på  

 indkomst fra virksomheden.
Det er kun den del af virksomhedens overskud, der  

 overføres fra virksomheden til beskatning som personlig indkomst hos  

 den skattepligtige, der indgår i indtægtsgrundlaget for beregning  

 af førtidspensionen.
Efter virksomhedsordningen fratrækkes erhvervsmæssige renteudgifter i  

 virksomhedsoverskuddet under virksomhedsordningen.
Dermed opnås fuld  

 fradragsværdi for renteudgifter.
beskattes den del af virksomhedens overskud, der svarer til et  

 beregnet kapitalafkast af virksomhedens egenkapital, som udgangspunkt som  

 kapitalindkomst.
Derved sidestilles kapitalanbringelse i erhvervsvirksomhed  

 med investering i fx obligationer.
kan overskud opspares i virksomheden.
Overskuddet beskattes med en  

 særlig virksomhedsskat.
Endelig beskatning som personlig indkomst sker,  

 når det opsparede overskud hæves.
Denne ordning giver mulighed  

 for at udjævne skattemæssige virkninger af svingende  

 indkomster.
 Virksomhedens kapitalafkast beskattes som udgangspunkt som  

 kapitalindkomst, og den del af det resterende overskud, der overføres  

 og beskattes som personlig indkomst indgår i indtægtsgrundlaget  

 for beregning af førtidspensionen.
Kapitalafkastordningen 41. En skattepligtig person, der driver  

 selvstændig erhvervsvirksomhed, kan som alternativ til  

 virksomhedsordningen vælge af anvende den særlige  

 kapitalafkastordning efter afsnit II i lov om indkomstbeskatning af  

 selvstændige erhvervsdrivende (Virksomhedsskatteloven).
Efter kapitalafkastordningen fragår et beregnet kapitalafkast af virksomhedens aktiver i den  

 personlige indkomst og tillægges kapitalindkomsten.
Herved bliver den del af virksomhedens overskud, der  

 svarer til det beregnede kapitalafkast, kapitalindkomst og ikke personlig  

 indkomst.
Hermed kan der opnås fuld fradragsværdi for  

 virksomhedens renteudgifter.
 De, der anvender kapitalafkastordningen, har inden for  

 visse rammer adgang til henlæggelse til konjunkturudligning mod  

 betaling af en konjunkturudligningsskat.
I virksomhedens overskud, der indgår i den  

 personlige indkomst, fratrækkes et beregnet kapitalafkast af  

 virksomheden aktiver.
Det beregnede kapitalafkast tillægges  

 kapitalindkomsten.
Kapitalafkast opgøres efter reglerne i  

 virksomhedsskattelovens § 22 a.
Kapitalafkastet er afkastgrundlaget  

 gange afkastsatsen.
Afkastsatsen opgøres som den effektive  

 obligationsrente for de første 6 måneder af det  

 pågældende indkomstår.
Kapitalindkomst 42. Kapitalindkomsten omfatter de  

 indtægter og udgifter, der udtømmende er opregnet i  

 personskattelovens § 4. Kapitalindkomsten omfatter det samlede  

 nettobeløb af eksempelvis:
renteindtægter/renteudgifter, skattepligtige gevinster og fradragsberettigede kurstab, beregnet kapitalafkast af selvstændig virksomhed efter  

 virksomhedsskattelovens § 7 (virksomhedsordningen), som overføres  

 til den skattepligtige person inden fristen for indgivelse af selvangivelse  

 for indkomståret, med fradrag af kapitalafkast, der er medregnet i den  

 personlige indkomst efter virksomhedsskattelovens § 23 a, beregnet kapitalafkast efter virksomhedsskattelovens § 22 a  

 (kapitalafkastordningen) med fradrag af kapitalafkast, der er medregnet i den  

 personlige indkomst efter virksomhedsskattelovens § 23 a, overskud eller underskud af en- eller tofamilies huse m.v.,  

 fritidshuse, ejerlejligheder o.lign., som nævnt i  

 ejendomsværdiskattelovens § 4, nr. 1-5 og 9-11.
 fortjeneste opgjort efter ejendomsavancebeskatningslovens  

 regler.
 For bankierer, vekselerer m.v., skal indtægter og  

 udgifter, der normalt medregnes ved opgørelsen af kapitalindkomsten,  

 indgå i den personlige indkomst, hvis disse indtægter og udgifter  

 er en del af den pågældendes virksomhed, se personskattelovens  

 § 4, stk. 3.
Aktieindkomst 43. Aktieindkomst, der omfatter  

 aktieudbytte, afståelsessummer, udlodninger fra akkumulerende  

 investeringsforeninger m.v., opgøres efter personskattelovens § 4  

 a og beskattes efter personskattelovens § 8 a.
Den aktieindkomst, der indgår ved opgørelsen  

 af indtægtsgrundlaget for beregning af førtidspension, er den  

 indkomst, der beskattes efter personskattelovens § 8 a.
Der ses bort fra  

 udbytteindkomst på op til 5.000 kr., hvori der er indeholdt endelig  

 udbytteskat.
For ægtefæller/samlevende foretages  

 opgørelsen individuelt, således at hver har et  

 fradragsbeløb på 5.000 kr.
Dog kan et eventuelt uudnyttet  

 fradrag overføres til en ægtefælle eller samlever.
Vederlag 44. Vederlag i form af aktier,  

 tegningsrettigheder eller køberetter til aktier efter ligningslovens  

 § 28 A indgår ikke i den skattepligtige indkomst.
Sådanne  

 vederlag udbetales som led i et ansættelsesforhold, hvor det skriftligt  

 er aftalt, at selskabet, der betaler vederlaget, betaler en afgift til  

 dækning af den skat, som modtageren ellers skulle have betalt.
 Selvom de nævnte former for aflønning ikke  

 indgår i den skattepligtige indkomst, skal de tillægges i  

 indtægtsgrundlaget for beregning af førtidspensionen.
 Vederlaget omregnes til den værdi vederlaget ville  

 have haft, såfremt der ikke var indgået en aftale efter reglerne  

 i ligningslovens § 28 A, ved at gange det modtagne vederlag med 100/70,  

 se ligningslovens § 28 B, stk. 3. Det herved beregnede beløb  

 tillægges den opgjorte skattepligtige indkomst.
Indtægter, der ikke indgår i  

 indtægtsgrundlaget 45. Indtægter, der indgår i  

 den skattepligtige indkomst eller ville indgå i den skattepligtige  

 indkomst, hvis de var skattepligtige her i landet, medregnes i  

 indtægtsgrundlaget, se bekendtgørelsens § 31, stk. 1.  

 Desuden indgår vederlag efter ligningslovens § 28 A.
 Pensioner, der ikke er skattepligtige her i landet, se  

 lovens § 32 a, stk. 3, nr. 1, fratrækkes i  

 indtægtsgrundlaget, hvis de indgår heri.
Visse offentlige ydelser, erstatninger m.v. medregnes ikke  

 ved opgørelsen af den skattepligtige indkomst.
Disse ydelser medregnes  

 heller ikke ved opgørelsen af indtægtsgrundlaget ved beregning  

 af pension.
Det fremgår af skattelovene eller den lov, som hjemler  

 udbetaling af en ydelse, om selve ydelsen og om afkastet af ydelsen  

 indgår i den skattepligtige indkomst.
 Eksempler på indtægter, der ikke indgår  

 i indtægtsgrundlaget:
 Handicapkompenserende ydelser efter den sociale lovgivning.
Kapitaliserede erhvervsevnetabserstatninger og godtgørelser  

 for varigt mén, der ydes efter lov om sikring mod følger af  

 arbejdsskade, medregnes ikke i indtægtsgrundlaget, da de ikke  

 indgår i den skattepligtige indkomst.
Eventuelle renteindtægter  

 fra erstatningerne medregnes derimod i indtægtsgrundlaget, da de  

 indgår i den skattepligtige indkomst.
 Ikke-skattepligtige udbetalinger fra fonde medregnes ikke i  

 indtægtsgrundlaget.
Indtægtsperiode, der ligger til grund for  

 opgørelsen af indtægtsgrundlaget 46. Indtægtsgrundlaget  

 opgøres på baggrund af den seneste skattemæssige  

 årsopgørelse, se lovens § 32 a, stk. 1, nr. 2. Normalt vil  

 denne årsopgørelse vedrøre skatteåret to år  

 forud for det år, for hvilket, der skal beregnes pension.
Eksempelvis  

 vil den skattemæssige opgørelse for skatteåret 2001 ligge  

 til grund for pensionsberegningen pr. 1. januar 2003.
Denne regel fraviges i de tilfælde, hvor  

 indtægtsgrundlaget er ændret i forhold til den seneste  

 årsopgørelse.
Det kan fx være tilfældet, hvis  

 pensionisten først er blevet pensionist inden for de seneste to  

 år, hvis pensionisten har ændret status med hensyn til  

 ægteskab eller samliv - eller hvis pensionisten har haft  

 ændringer i indtægtsforholdene.
I sådanne tilfælde  

 beregnes pensionen på grundlag af de ændrede eller forventede  

 fremtidige indtægtsforhold.
Tilsvarende gælder ved  

 førstegangsberegning af pension.
Se punkt 53 om den første  

 pensionsberegning.
Regulering af indkomst i indtægtsgrundlaget til  

 aktuelt niveau 47. Den personlige indkomst, der  

 indgår i indtægtsgrundlaget efter lovens § 32 a, stk. 1, nr.  

 1 og 2, dvs. den personlige indkomst fra det senest afsluttede  

 indkomstår, reguleres efter samme regler, som anvendes ved den  

 forskudsregistrering, der sker på grundlag af den seneste slutligning  

 efter kildeskatteloven.
 Positiv nettokapitalindkomst og aktieindkomst, der  

 indgår i indtægtsgrundlaget efter § 32 a, stk. 1, nr. 1 og  

 2, reguleres ikke.
Udenlandske indtægter, der indgår i  

 indtægtsgrundlaget 48. Efter lovens § 32 a, stk. 2,  

 fastsættes der nærmere regler for, hvorledes indkomster, efter  

 lovens § 32 a, stk. 1, der ikke er skattepligtige her i landet, skal  

 indgå i indtægtsgrundlaget.
Disse regler er fastsat i  

 bekendtgørelsen.
 Indtægter, der ikke er skattepligtige her i landet,  

 opgøres og beregnes på samme måde som de skattepligtige  

 indtægter her i landet, se bekendtgørelsens § 31, stk. 1.  

 Indtægterne indgår i indtægtsgrundlaget på samme  

 måde som efter lovens § 32 a, stk. 1. Dvs. at indtægterne  

 opgøres i og sidestilles med henholdsvis personlig indkomst,  

 kapitalindkomst og aktieindkomst.
 Udenlandske indtægter, der indgår i  

 indtægtsgrundlaget, reguleres til aktuelt niveau efter samme regler som  

 danske indtægter.
Til pensionister, der er bosiddende i udlandet, udsender  

 Den Sociale Sikringsstyrelse én gang årligt en  

 pensionsmeddelelse med de automatisk opskrevne indtægter.
Pensionisten  

 har mulighed for at ændre de angivne oplysninger, hvis  

 indtægterne væsentligt afviger fra beløbene på  

 pensionsmeddelelsen.
Dette kan ske skriftligt eller ved rekvirering af en  

 indtægtserklæring fra Den Sociale Sikringsstyrelse.  Pensionisten  

 oplyses samtidig om konsekvensen af mangelfulde oplysninger i henhold til  

 lovens § 42, samt om Sikringsstyrelsens mulighed for  

 efterfølgende at indhente oplysninger om bl.a. økonomiske  

 forhold fra danske og udenlandske myndigheder.
Fradrag ved opgørelse af  

 indtægtsgrundlaget 49. I det indtægtsgrundlag, der er  

 opgjort efter lovens § 32 a, stk. 1 og 2, foretages der en række  

 fradrag, se lovens § 32 a, stk. 3.
 Der foretages fradrag for:
skattepligtig social pension, skattepligtig pension udbetalt efter lovgivningen i en  

 EU/EØS-medlemstat og omfattet af og beregnet efter EF-forordning nr.  

 1408/71, pension udbetalt efter lovgivningen i et land, med hvilket der er  

 indgået overenskomst om samordning af pension, ikke her i landet skattepligtige pensioner omfattet af § 32 a,  

 stk. 3, nr. 1, i det omfang de indgår i indtægtsgrundlaget efter  

 § 32 a, stk. 1, ophørsstøtte efter lov om ophørsstøtte  

 til jordbrugere og lov om ophørsstøtte til erhvervsfiskere, efterlevelseshjælp efter § 85 a i aktivloven.
 Endvidere foretages der fradrag for sygedagpenge,  

 arbejdsløshedsdagpenge, ledighedsydelse og kontanthjælp,  

 såfremt en sådan ydelse har været udbetalt til pensionisten  

 for samme periode, hvori der foretages efterbetaling af pension.
 Der foretages ikke fradrag for pensionsydelser udbetalt  

 efter lov om Arbejdsmarkedets Tillægspension.
 Skattepligtige pensioner efter lov om social pension  

 fradrages ved opgørelsen af indtægtsgrundlaget.
 Det samme gælder for skattepligtig pension, der er  

 udbetalt efter lovgivningen i en EU/EØS-stat og omfattet af og  

 beregnet efter forordning nr. 1408/71, og for pension udbetalt efter  

 lovgivningen i et land med hvilket, der er indgået overenskomst om  

 samordning af pension.
 I tilfælde, hvor der er ret til social pension fra  

 Danmark og et eller flere lande, som Danmark har indgået overenskomst  

 med om samordning af pension, skal den udenlandske sociale pension ikke  

 medtages, ved indtægtsreguleringen af den danske sociale pension.
Fradrag i indtægtsgrundlaget for pensioner, omfattet  

 af lovens § 32 a, stk. 3, nr. 1, der ikke er skattepligtige her i  

 landet, foretages, hvis pensionerne ellers indgår i  

 indtægtsgrundlaget.
Se bekendtgørelsens § 31, stk. 2.
 Ophørsstøtte efter lov om  

 ophørsstøtte til jordbrugere og efter lov om  

 ophørsstøtte til erhvervsfiskere fradrages i  

 indtægtsgrundlaget, se lovens § 32 a, stk. 3, nr. 2.
Ophørsstøtte kan under visse nærmere  

 betingelser udbetales til personer i alderen 55 - 67 år, der i perioden  

 1. januar 1994 til 31. december 1998 ophørte med landbrugs- eller  

 gartnerivirksomhed eller med erhvervsfiskeri.
Støtten udbetales i 10  

 år, dog kun indtil modtageren fylder 67 år.
En eventuel udbetaling af efterlevelseshjælp efter  

 aktivloven fradrages ved opgørelsen af indtægtsgrundlaget,  

 hvorved efterlevelseshjælpen ikke indgår ved beregningen af  

 førtidspension.
Efterlevelseshjælp kan udbetales til personer,  

 der mister en ægtefælle eller samlever, og som opfylder de  

 økonomiske betingelser herfor.
Efterlevelseshjælpen består  

 i et skattepligtigt engangsbeløb, medmindre den ydes i form af et  

 lån.
Endelig sker der fradrag i indtægtsgrundlaget for  

 sygedagpenge, arbejdsløshedsdagpenge, ledighedsydelse og  

 kontanthjælp, såfremt pensionisten har fået udbetalt  

 sådanne ydelser for den samme periode, hvori der foretages  

 efterbetaling af pension, se lovens § 32 d.
Efterbetaling af  

 førtidspension kan opstå i de tilfælde, hvor  

 afgørelsen om tilkendelse træffes efter, at der er  

 forløbet 3 måneder fra sagens påbegyndelse.
Ved  

 efterbetalingen fratrækkes de nævnte ydelser, der er udbetalt for  

 samme periode som den efterbetalte førtidspension, og de skal derfor  

 ikke indgå i indtægtsgrundlaget for beregningen af pensionen.
Særligt fradrag for pensionister, der er gift  

 eller samlevende 50. Det er både pensionisten og  

 dennes ægtefælle eller samlevers indtægter opgjort efter  

 lovens § 32 a, stk. 1-3, der indgår ved opgørelsen af  

 indtægtsgrundlaget for beregning af pension.
 For pensionister, der er gift eller samlevende med en  

 person, som ikke modtager social pension efter pensionsloven, nedsættes  

 ægtefællens/samleverens indtægter, der indgår i  

 indtægtsgrundlaget, med et fradragsbeløb på 137.724 kr. (i  

 2003-niveau), se lovens § 32 a, stk. 4. Den indtægt, der er  

 opgjort selvstændigt for ægtefællen eller samleveren efter  

 lovens § 32 a, stk. 1-3, nedsættes således med  

 fradragsbeløbet efter lovens § 49, stk. 1, nr. 9. Et ikke  

 udnyttet fradragsbeløb kan ikke overføres til pensionisten.
Den herefter opgjorte indtægt for  

 ægtefællen eller samleveren kan højst udgøre et  

 fast beløb på 179.400 kr. (i 2003-niveau), se lovens § 32  

 a, stk. 5. Hvis pågældendes indtægt overstiger dette  

 beløb efter anvendelsen af fradragsbeløbet, indgår alene  

 179.400 kr. ved opgørelsen af indtægtsgrundlaget.
Hvis  

 pågældendes indtægt ikke overstiger  

 beløbsgrænsen efter anvendelsen af fradragsbeløbet,  

 indgår hele indkomsten i opgørelsen af  

 indtægtsgrundlaget.
 For pensionister, der er gift eller samlevende med en  

 person, der modtager social pension, nedsættes  

 ægtefællens/samleverens indtægter, der indgår i  

 indtægtsgrundlaget, ikke med et fradragsbeløb, idet  

 dennes indtægter i form af pension allerede er fratrukket (se punkt  

 49). Men den opgjorte indtægt, der indgår ved opgørelsen  

 af indtægtsgrundlaget, kan højst udgøre 271.100 kr. (i  

 2003-niveau). Ægtefællens eller samleverens indtægter  

 derudover medtages ikke i indtægtsgrundlaget.
 Beløbsgrænsen, for hvor stor en del af en  

 ægtefælles eller en samlevers indtægt, der kan indgå  

 i opgørelsen af indtægtsgrundlaget for beregning af pension,  

 betyder, at der er en grænse for, hvor meget pensionen kan blive nedsat  

 på grund af en ægtefælles/samlevers indtægt.
 Fradragsbeløbet og grænsen for den del af  

 ægtefællens/samleverens indtægt, der indgår ved  

 opgørelsen af indtægtsgrundlaget, satsreguleres.
Afrunding 51. Det samlede indtægtsgrundlag,  

 der er opgjort efter lovens § 32 a, stk. 1-5, afrundes nedad til  

 nærmeste beløb, der er deleligt med 100, se lovens § 32 a,  

 stk. 6.
Fradrag før nedsættelse af  

 førtidspension 52. Indtægtsgrundlaget, som det er  

 opgjort efter § 32 a, stk. 1-6, anvendes ikke umiddelbart ved  

 indtægtsreguleringen.
Der foretages først et fradrag i  

 indtægtsgrundlaget.
Derefter anvendes det nedsatte grundlag ved  

 indtægtsreguleringen af førtidspensionen.
Fradragsbeløbets størrelse afhænger af  

 om pensionisten er enlig eller gift/samlevende.
Fradragsbeløbet ved  

 beregning af førtidspension udgør pr. 1. januar 2003 på  

 årsbasis 55.100 kr. for enlige og 87.500 kr. for gifte/samlevende.
Se  

 lovens § 49, stk. 1, nr. 10.
 Fradragsbeløbet reguleres en gang årligt pr.  

 1. januar.
Den første pensionsberegning Loven:
§ 32 b.
Den første  

 beregning af pension sker på grundlag af den forventede fremtidige  

 indtægt opgjort efter § 32 a.
53. Ved førstegangsberegning af  

 pension vil der normalt være sket ændringer i  

 indtægtsforholdene i forhold til seneste skattemæssige  

 årsopgørelse.
Den seneste skattemæssige  

 årsopgørelse kan derfor ikke benyttes ved opgørelsen af  

 indtægtsgrundlaget, idet den ikke er udtryk for pensionistens aktuelle  

 indtægtsforhold og derfor ikke kan antages at give et reelt billede af  

 pensionistens nuværende og kommende indtægter.
 Den første pensionsberegning skal derfor ske  

 på grundlag af et samlet skøn over såvel pensionisten som  

 ægtefællens eller samleverens forventede fremtidige indkomst  

 opgjort efter retningslinierne i lovens § 32 a.
 Den årlige fastsættelse af  

 indtægtsgrundlaget til brug for pensionsberegningen sker ud fra de  

 skatteregler, der er gældende på det tidspunkt, hvor pensionen  

 modtages.
Efter virksomhedsskattelovens § 2, stk. 2, skal den  

 skattepligtige ved indgivelse af selvangivelse for et indkomstår  

 tilkendegive, om reglerne vedrørende virksomhedsordningen skal  

 anvendes for det pågældende indkomstår.
Den skattepligtige  

 kan omgøre sin beslutning om, hvorvidt virksomhedsordningen skal  

 anvendes eller ej.
Dette skal i givet fald ske inden udløbet af  

 ligningsfristen i skattestyrelseslovens § 3, stk. 1, dvs. senest den 30.  

 juni i det andet kalenderår efter udløbet af det  

 pågældende indkomstår.
Vælger den skattepligtige at  

 anvende reglerne om virksomhedsordningen, skal reglerne anvendes for hele  

 virksomheden i hele indkomståret.
Ved den første pensionsberegning og ved beregning  

 af pension på grundlag af den forventede fremtidige indtægt skal  

 der ved beregning til en selvstændig erhvervsdrivende, der bevarer sin  

 virksomhed efter overgang til pension, tages udgangspunkt i forholdene i det  

 seneste afsluttede indkomstår, med mindre pensionisten dokumenterer, at  

 der vil ske ændringer med hensyn til tilslutningen til  

 virksomhedsordningen for det kommende år.
Det kan fx ske ved, at  

 pensionisten får sin seneste skattemæssige  

 årsopgørelse ændret som følge af, at pensionisten  

 har omgjort sin beslutning vedrørende tilslutning til  

 virksomhedsordningen - eller ved at lade sig forskudsregistrere som omfattet  

 af virksomhedsordningen for det kommende år.
Nedsættelse af pensionen -  

 indtægtsregulering Loven:
 § 32 c.  

 Førtidspensionen nedsættes med 30 pct. af  

 indtægtsgrundlaget, jf. § 32 a, stk. 7, dog med 15 pct., hvis  

 førtidspensionistens ægtefælle eller samlever også  

 har ret til pension.
 Stk. 2. Pensionen udbetales ikke, hvis den  

 udgør mindre end et minimumsbeløb, jf. § 49, stk. 1, nr.  

 13.
 54. Førtidspensionen  

 nedsættes med 30 pct. af det indtægtsgrundlag, der er opgjort  

 efter lovens § 32 a, stk. 7. Hvis førtidspensionistens  

 ægtefælle eller samlever også har ret til pension,  

 nedsættes førtidspensionen dog kun med 15 pct.
Der henvises til eksemplerne om beregning af  

 førtidspension.
Se punkt 59.
Indtægtsopgørelsen ved beregning af  

 brøkpension 55. Hvis en pensionist ikke har optjent  

 ret til fuld pension, men alene optjent ret til en brøkpension,  

 beregnes pensionen i første omgang på samme måde, som for  

 en fuld pension.
Nedsættelse af pensionen i forhold til  

 bopælstiden sker som sidste led i beregningen, se lovens § 7.
Skematisk oversigt over fremgangsmåden ved  

 opgørelse af indtægtsgrundlaget 56. I det følgende beskrives  

 processen med opgørelse af indtægtsgrundlaget ved beregning af  

 førtidspension.
Under punkt A-C opgøres indtægterne  

 selvstændigt for hhv. pensionisten og dennes ægtefælle  

 eller samlever, under punkt D-E reguleres den indtægt fra  

 ægtefæller/samlever, som skal indgå i  

 indtægtsgrundlaget, under punkt F sammenlægges og afrundes  

 pensionisten og ægtefælle/samlevers indtægter, hvorefter  

 der under punkt G foretages fradrag ned til det indtægtsgrundlag, der  

 under punkt H benyttes ved indtægtsregulering af pensionen.
A.
Udgangspunktet er efter lovens § 32  

 a, stk. 1, nr. 1 og 2, og stk. 2, hhv. pensionistens og dennes eventuelle  

 ægtefælles/samlevers personlige indkomst med tillæg af  

 positiv kapitalindkomst samt aktieindkomst, der beskattes efter  

 personskattelovens § 8 a, stk. 1 og 2, bortset fra aktieudbytte op til  

 5.000 kr., hvori der er indeholdt endelig udbytteskat.
Er der modtaget  

 vederlag, som er omfattet af ligningslovens § 28 A, omregnes vederlaget  

 efter ligningslovens § 28 B, stk. 3, og tillægges den  

 skattepligtige indkomst.
 Ved den årlige fastsættelse af pensionen tages  

 der udgangspunkt i den seneste skattemæssige  

 årsopgørelse.
 Ved denne opgørelse tages der hensyn til  

 skattelovgivningens regler om fremførsel af et evt. underskud til de  

 følgende indkomstår, overførsel af underskud til  

 ægtefælle samt modregning af aktieindkomst mellem  

 ægtefæller.
B.
I opgørelsen efter punkt A, sker  

 der herefter efter lovens § 32 a, stk. 3, fradrag for:
1. Social pension efter denne lov og fradrag for  

 skattepligtig social pension, udbetalt efter lovgivningen i en EU-medlemsstat  

 og beregnet efter forordning nr. 1408/71 eller efter lovgivningen i et land,  

 med hvilket der er indgået overenskomst om samordning af pension.
Der  

 er fradrag for de sociale pensioner, nævnt i 1. pkt., der ikke er  

 skattepligtige her i landet, hvis de indgår i  

 indtægtsgrundlaget.
 2. Ophørsstøtte efter lov om  

 ophørsstøtte til jordbrugere og lov om  

 ophørsstøtte til erhvervsfiskere.
 3. Efterlevelseshjælp efter § 85 a i  

 aktivloven.
 4. Sygedagpenge, arbejdsløshedsdagpenge,  

 ledighedsydelse og kontanthjælp, der er udbetalt til pensionsmodtageren  

 for samme periode, hvori der foretages efterbetaling af pension.
C.
Opgøres indtægtsgrundlaget  

 på basis af den seneste skattemæssige årsopgørelse,  

 opreguleres den personlige indkomst efter fradrag nævnt i punkt B til  

 en aktuel indkomst med de forskudsregistreringsprocenter, der gælder  

 for de enkelte år, se lovens § 32 a, stk. 1, nr. 3.
D.
Hvis pensionisten har en  

 ægtefælle eller samlever, som ikke er pensionist, foretages der  

 efter lovens § 32 a, stk. 4, yderligere et fradrag på 137.724 kr.  

 (2003-niveau) i den indtægt, der er opgjort for pågældende  

 efter punkt A-C.
E.
En ægtefælles eller  

 samlevers indtægter kan efter lovens § 32 a, stk. 5, højest  

 indgå i indtægtsgrundlaget med 271.100 kr. (2003-niveau), hvis  

 pågældende er pensionist, og 179.400 kr. (2003-niveau), hvis  

 pågældende ikke er pensionist.
Indtægtsgrundlaget opgjort  

 efter punkt A-D for ægtefællen eller samleveren kan således  

 højest udgøre et bestemt beløb, og hvis indtægten  

 overstiger dette, indgår den overskydende indtægt ikke ved  

 opgørelsen af det samlede indtægtsgrundlag under punkt F.
F.
Pensionistens indtægt opgjort  

 efter punkt A-C sammenlægges med en eventuel ægtefælles  

 eller samlevers indtægt opgjort efter punkt A-E.
Den samlede opgjorte  

 indtægt afrundes nedad til nærmeste beløb, der er deleligt  

 med 100, se lovens § 32 a, stk. 6.
G.
Dette beløb nedsættes  

 herefter efter lovens § 32 a, stk. 7, med fradragsbeløbet  

 på 55.100 kr. (2003-niveau) for en enlig og 87.500 (2003-niveau) for en  

 ikke-enlig.
H.
Førtidspensionen nedsættes  

 efter lovens § 32 c med 30 pct. af indtægtsgrundlaget efter punkt  

 G, dog kun med 15 pct. hvis ægtefællen eller samleveren  

 også har ret til social pension (folkepension eller  

 førtidspension).
I.
Det beregnede grundbeløb afrundes  

 efter lovens § 49, stk. 4, til nærmeste beløb, der er  

 deleligt med 12, således at der kan udbetales et helt kronebeløb  

 på månedsbasis.
Minimumsbeløb for udbetalt pension 57. Pensionen udbetales ikke, hvis den  

 bliver mindre end et minimumsbeløb, se lovens § 32 c, stk. 2.
Efter EU-reglerne, se artikel 48, stk. 1, i EF-forordning  

 nr. 1408/71, har pensionsberettigede krav på at få udbetalt  

 pension efter et års bopæl i Danmark.
På basis heraf er  

 minimumsbeløbet fastsat til 1/40 af førtidspensionen, se lovens  

 § 49, nr. 13.
Modregning af andre ydelser Loven:
§ 32 d.
I  

 førtidspension, som efterbetales for en periode, der ligger forud for  

 tilkendelsen, jf. § 33, stk. 2, fratrækkes sygedagpenge,  

 arbejdsløshedsdagpenge, ledighedsydelse og kontanthjælp, der er  

 udbetalt for den samme periode.
 Stk. 2. For meget udbetalt pension og  

 boligstøtte kan fratrækkes pensionen.
58. Førtidspension udbetales  

 månedsvis bagud med virkning fra den 1. i måneden efter, at der  

 er truffet afgørelse om førtidspension.
Førtidspensionen  

 udbetales dog senest med virkning fra den 1. i måneden efter, at der er  

 forløbet 3 måneder fra sagen er påbegyndt, se lovens  

 § 33, stk. 2.
 Hvis førtidspensionen tilkendes efter, at der er  

 forløbet 3 måneder fra sagens påbegyndelse, vil der  

 således skulle ske en efterbetaling af pensionen.
 Hvis der, i den periode efterbetalingen vedrører,  

 er udbetalt sygedagpenge, arbejdsløshedsdagpenge, ledighedsydelse  

 eller kontanthjælp, skal de udbetalte beløb fratrækkes i  

 efterbetalingen.
 Der kan i den enkelte måned ikke fratrækkes  

 mere end den samme måneds udbetaling af sygedagpenge,  

 arbejdsløshedsdagpenge, ledighedsydelse eller kontanthjælp.
 Endvidere giver lovens § 32 d, stk. 2, adgang til at  

 foretage modregning for krav på tilbagebetaling af for meget udbetalt  

 pension og boligstøtte.
Eksempler på pensionsberegning 59. I det følgende er vist en  

 række eksempler på beregning af pension.
I eksemplerne er der  

 henvisninger til punkterne A-H i den skematiske oversigt under punkt 56 over  

 fremgangsmåden ved opgørelsen af indkomstgrundlaget.  

 Beløb angivet i loven er skrevet med kursiv.
I eksemplerne er angivet beløb før skat og  

 andre offentlige ydelser end pensionen.
Eksemplerne er derfor ikke egnede til  

 at sammenligne rådighedsbeløbet for førtidspensionister  

 før og efter reformen.
Enlig førtidspensionist med udbetalinger fra  

 anden pensionsordning Førtidspensionist Lønindkomst ekskl. arbejdsmarkedsbidrag og  

 ATP-bidrag 0 Andre pensionsordninger +65.860 B) Indkomst i alt ekskl. social pension =65.860 F) Samlet indtægtsgrundlag før fradrag,  

 nedrundet til hele hundrede 65.800 Fradragsbeløb for indtægtsgrundlag -55.100 G) Indtægtsgrundlag i alt =10.700 Pensionssatsen for enlige 162.036 Nedsættelse af førtidspensionen (30 pct. af  

 10.700 kr.) -3.210 H) Beregnet førtidspension efter  

 nedsættelse =158.826 I) Førtidspension efter 12.-delsafrunding 158.832 Førtidspensionist gift/samlevende med  

 lønmodtager Førtidspensionist Lønmodtager Lønindkomst ekskl. arbejdsmarkedsbidrag og  

 ATP-bidrag 0 241.340 Andre pensionsordninger +0 +0 B) Indkomst i alt ekskl. social pension =0 =241.340 Ægtefælles indkomst 241.340 Fradrag for ikke-pensionists indkomst -137.724 D) Ægtefælle/samlevers indkomst ekskl.  

 fradrag =103.616 Maksimum for bidrag fra  

 ægtefælle/samlever 179.400 E) Bidrag fra ægtefælle/samlevers indkomst efter  

 maksimum 103.616 F) Samlet indtægtsgrundlag før fradrag,  

 nedrundet til hele hundrede 103.600 Fradragsbeløb for indtægtsgrundlag -87.500 G) Indtægtsgrundlag =16.100 Pensionssatsen for gifte/samlevende 137.724 Nedsættelse af førtidspensionen (30 pct. af  

 16.100 kr.) -4.830 H) Beregnet førtidspension efter  

 nedsættelse =132.894 I) Førtidspension efter 12.-delsafrunding 132.900 Førtidspensionist med udbetalinger fra anden  

 pensionsordning gift/samlevende med lønmodtager Førtidspensionist Lønmodtager Lønindkomst ekskl. arbejdsmarkedsbidrag og  

 ATP-bidrag 0 323.450 Andre pensionsordninger +28.300 +0 B) Indkomst i alt ekskl. social pension =28.300 =323.450 Ægtefælles indkomst 323.450 Fradrag for ikke-pensionists indkomst -137.724 D) Ægtefælle/samlevers indkomst ekskl.  

 fradrag =185.726 Maksimum for bidrag fra  

 ægtefælle/samlever 179.400 E) Bidrag fra ægtefælle/samlevers indkomst efter  

 maksimum 179.400 F) Samlet indtægtsgrundlag før fradrag,  

 nedrundet til hele hundrede 207.700 Fradragsbeløb for indtægtsgrundlag -87.500 G) Indtægtsgrundlag i alt =120.200 Pensionssatsen for gifte/samlevende 137.724 Nedsættelse af førtidspensionen (30 pct. af  

 120.200 kr.) -36.060 H) Beregnet førtidspension efter  

 nedsættelse =101.664 I) Førtidspension efter 12.-delsafrunding 101.664 Førtidspensionist med lønindkomst  

 samgift/samlevende med anden førtidspensionist med udbetalinger fra  

 anden pensionsordning Førtidspensionist Førtidspensionist Lønindkomst ekskl. arbejdsmarkedsbidrag og  

 ATP-bidrag 41.140 0 Andre pensionsordninger +0 +65.820 B) Indkomst i alt ekskl. social pension =41.140 =65.820 Ægtefælles indkomst 65.820 41.140 Fradrag for ikke-pensionists indkomst -0 -0 D) Ægtefælle/samlevers indkomst ekskl.  

 fradrag =65.820 =41.140 Maksimum for bidrag fra  

 ægtefælle/samlever 271.100 271.100 E) Bidrag fra ægtefælle/samlevers indkomst efter  

 maksimum 65.820 41.140 F) Samlet indtægtsgrundlag før fradrag,  

 nedrundet til hele hundrede 106.900 106.900 Fradragsbeløb for indtægtsgrundlag -87.500 -87.500 G) Indtægtsgrundlag i alt =19.400 =19.400 Pensionssatsen for gifte/samlevende 137.724 137.724 Nedsættelse af førtidspensionen (15 pct. af  

 19.400 kr.) -2.910 -2.910 H) Beregnet førtidspension efter  

 nedsættelse =134.814 =134.814 I) Førtidspension efter 12.-delsafrunding 134.820 134.820 Førtidspensionist samgift/samlevende med  

 mellemste førtidspensionist tilkendt efter de indtil 1. januar 2003  

 gældende regler.
Begge har udbetalinger fra andre  

 pensionsordninger Førtidspensionist Mellemste  

  førtidspensionist Lønindkomst ekskl. arbejdsmarkedsbidrag og  

 ATP-bidrag 0 0 Andre pensionsordninger +43.840 +71.280 B) Indkomst i alt ekskl. social pension =43.840 =71.280 Ægtefælles indkomst 71.280 43.840 Fradrag for ikke-pensionists indkomst -0 -0 D) Ægtefælle/samlevers indkomst ekskl.  

 fradrag =71.280 =43.840 Maksimum for bidrag fra  

 ægtefælle/samlever 271.100 E) Bidrag fra ægtefælle/samlevers indkomst efter  

 maksimum 71.280 F) Samlet indtægtsgrundlag for førtidspension,  

 nedrundet til hele hundrede 115.100 Fradragsbeløb for indtægtsgrundlag -87.500 G) Indtægtsgrundlag i alt =27.600 Pensionssatsen for gifte/samlevende 137.724 Nedsættelse af førtidspensionen (15 pct. af  

 27.600 kr.) -4.140 H) Beregnet førtidspension efter  

 nedsættelse =133.584 Indkomst til beregning af grundbeløb 71.280 Fradrag i indtægtsgrundlag for  

 grundbeløb -156.200 Indtægtsgrundlag for grundbeløb, nedrundet til  

 hele hundrede =0 Satsen for grundbeløb 54.204 Nedsættelse af grundbeløb (60 pct. af 0  

 kr.) -0 1) grundbeløb 54.204 Indkomst til beregning af pensionstillæg 115.120 Fradrag i indtægtsgrundlag for  

 pensionstillæg -102.000 Indtægtsgrundlag for pensionstillæg, nedrundet  

 til hele hundrede =13.100 Satsen for pensionstillæg 25.464 Nedsættelse af pensionstillæg (15 pct. af 13.100  

 kr.) -1.965 2) pensionstillæg =23.499 3) Invaliditetsbeløb 26.364 Beregnet mellemste førtidspension (1+2+3) 104.067 I) Førtidspension efter 12.-delsafrunding 133.584 104.064 Førtidspensionist med mindre lønindkomst  

 og udbetalinger fra anden pensionsordning samgift/samlevende med  

 folkepensionist med udbetalinger fra anden pensionsordning Førtidspensionist Folkepensionist Lønindkomst ekskl. arbejdsmarkedsbidrag og  

 ATP-bidrag 15.350 0 Andre pensionsordninger +68.740 +28.320 B) Indkomst i alt ekskl. social pension =84.090 =28.320 Ægtefælles indkomst 28.320 84.090 Fradrag for ikke-pensionists indkomst -0 -0 D) Ægtefælle/samlevers indkomst ekskl.  

 fradrag =28.320 =84.090 Maksimum for bidrag fra  

 ægtefælle/samlever 271.100 E) Bidrag fra ægtefælle/samlevers indkomst efter  

 maksimum 28.320 F) Samlet indtægtsgrundlag for førtidspension,  

 nedrundet til hele hundrede 112.400 Fradragsbeløb for indtægtsgrundlag -87.500 G) Indtægtsgrundlag i alt =24.900 Pensionssatsen for gifte/samlevende 137.724 Nedsættelse af førtidspensionen (15 pct. af  

 24.900 kr.) -3.735 H) Beregnet førtidspension efter  

 nedsættelse =133.989 Indkomst til beregning af grundbeløb Fradrag i indtægtsgrundlag for  

 grundbeløb -230.300 Indtægtsgrundlag for grundbeløb, nedrundet til  

 hele hundrede =0 Satsen for grundbeløb 54.204 Nedsættelse af grundbeløb (30 pct. af 0  

 kr.) -0 1) grundbeløb =54.204 Indkomst til beregning af pensionstillæg 112.410 Fradrag i indtægtsgrundlag for  

 pensionstillæg -102.000 Indtægtsgrundlag for pensionstillæg, nedrundet  

 til hele hundrede =10.400 Satsen for pensionstillæg 25.464 Nedsættelse af pensionstillæg (15 pct. af 10.400  

 kr.) -1.560 2) pensionstillæg =23.904 Beregnet folkepension (1+2) 78.108 I) pension efter 12.-delsafrunding 133.992 78.108 Kapitel 4 Udbetaling af pension, indbetaling til ATP og Den  

 Supplerende Arbejdsmarkedspension Udbetaling af pension 60. Vedrørende lovens §§ 33,  

 34, 36   38 om udbetaling m.v., henvises til Socialministeriets vejledning om  

 social pension af 10. marts 1998, kapitel 5.
Overgang fra førtidspension til folkepension 61. Personer, der har ret til  

 førtidspension, overgår uden ansøgning fra den 1. i  

 måneden efter det fyldte 65. år til at modtage folkepension.
For  

 personer, der er født før den 1. juli 1939 sker overgangen ved  

 det fyldte 67. år.
 Førtidspensionister med varigt nedsat fysisk eller  

 psykisk funktionsevne kan i lighed med andre borgere modtage dækning af  

 nødvendige merudgifter ved den daglige livsførelse efter  

 servicelovens § 84. Denne ret ophører, når den berettigede  

 fylder 65 år og opnår ret til folkepension.
I forbindelse med overgang til folkepension, skal der  

 foretages en grundig vejledning af den pågældende, hvor kommunen  

 skal tage situationen op til en vurdering, både med hensyn til  

 pågældendes fremtidige økonomiske situation og behovet for  

 praktisk og personlig hjælp, hjælpemidler mv.
Samtidig kan det  

 være relevant at vurdere, om pågældende vil være  

 berettiget til personligt tillæg efter lovens § 14 og  

 helbredstillæg efter lovens § 14 a.
Udbetaling af pension i udlandet 62. Ved udbetaling af pension i udlandet  

 skal Den Sociale Sikringsstyrelse med regelmæssige mellemrum  

 kontrollere borgerens adresse og at pågældende ikke er  

 afgået ved døden.
Sikringsstyrelsen kan enten opfylde kravet ved  

 at forlange en attest fra pensionisten eller ved at benytte digitale  

 kommunikationsformer.
Herudover skal Den Sociale Sikringsstyrelse med  

 regelmæssige mellemrum kontrollere borgerens oplysninger om civilstand  

 eller samlivsforhold, indtægts- og formueforhold samt om en eventuel  

 ægtefælles eller samlevers indtægt.
Denne kontrol kan ske  

 ved stikprøve blandt modtagere af pension i udlandet.
ATP for førtidspensionister Indbetaling af ATP-bidrag Loven:
§ 33 a.
For personer, der  

 modtager førtidspension indbetales ATP- bidrag, jf. § 2 a, i lov  

 om Arbejdsmarkedets Tillægspension.
ATP- bidraget udgør det i  

 § 15, stk. 1, i lov om Arbejdsmarkedets Tillægspension fastsatte  

 bidrag, jf. dog stk. 3.
 Stk. 2. Der kan ikke indbetales ATP-bidrag, hvis  

 pensionen, jf. stk. 1, månedsvis udgør mindre end 1.000 kr.
Stk. 3. Modtageren af førtidspension betaler  

1/3 af ATP-bidraget, mens 2/3 af  

 bidraget betales af kommunen.
Hver bidragsandel for en måned nedrundes  

 til nærmeste hele kronebeløb.
 Stk. 4. ATP-bidraget fra modtageren af  

 førtidspension indeholdes månedsvis ved udbetalingen af  

 førtidspensionen.
 Stk. 5. Staten afholder kommunens udgifter til  

 ATP-bidrag efter denne lov.
 Stk. 6. De nærmere regler om bidragsbetaling  

 efter stk. 1-4, herunder betingelser for ophør af bidragsbetaling,  

 fastsættes af socialministeren efter indstilling fra bestyrelsen for  

 Arbejdsmarkedets Tillægspension.
 63. Førtidspensionister, der er  

 tilkendt førtidspension efter de før 1. januar 2003  

 gældende regler, kan fra den 1. januar 2003 vælge på  

 frivillig basis at være omfattet af ATP-ordningen, jf. § 6 i lov  

 nr. 285 af 25. april 2001.
 ATP-bekendtgørelsen:
 § 1. Kommunen indbetaler bidrag  

 til Arbejdsmarkedets Tillægspension for personer, som modtager  

 førtidspension efter lov om social pension, hvis førtidspension  

 er tilkendt den 1. januar 2003 eller senere, og hvis sagen om  

 førtidspension er påbegyndt den 1. januar 2003 eller  

 senere.
Obligatorisk indbetaling af ATP-bidrag 64. For førtidspensionister, der er  

 tilkendt pension efter de regler, der er gældende fra 1. januar 2003,  

 er indbetaling til Arbejdsmarkedets Tillægspension (ATP) obligatorisk,  

 se lovens § 33 a.
Indbetalingen sker med virkning fra den 1. i  

 måneden efter, at der er truffet afgørelse om tilkendelse af  

 pension.
 ATP-bekendtgørelsen:
 § 2.  

 Førtidspensionister, som er tilkendt førtidspension før  

 den 1. januar 2003, eller for hvem der er påbegyndt sag om  

 førtidspension inden den 1. januar 2003, kan vælge at betale  

 bidrag til Arbejdsmarkedets Tillægspension.
 Stk. 2. Førtidspensionister, som allerede  

 inden den 1. januar 2003 har valgt at betale bidrag til Arbejdsmarkedets  

 Tillægspension, fortsætter med frivillig betaling af  

 ATP-bidrag.
Stk. 3. Førtidspensionister, jf. stk. 1, der  

 vælger at indbetale bidrag til Arbejdsmarkedets Tillægspension,  

 giver kommunen meddelelse herom.
Indbetaling af bidrag til Arbejdsmarkedets  

 Tillægspension sker med virkning fra den 1. i måneden efter, at  

 der er forløbet en måned fra meddelelsesdatoen.
 Stk. 4. Førtidspensionister, der har valgt  

 at indbetale bidrag til Arbejdsmarkedets Tillægspension, jf. stk. 1,  

 eller er omfattet af stk. 2, kan ophøre med at indbetale bidrag til  

 Arbejdsmarkedets Tillægspension ved at give kommunen meddelelse herom.  

 Ophør med indbetaling til Arbejdsmarkedets Tillægspension sker  

 med virkning fra den 1. i måneden efter, der er forløbet en  

 måned fra meddelelsesdatoen.
Frivillig indbetaling af ATP-bidrag 65. Førtidspensionister, der er  

 tilkendt pension efter de regler, der var gældende indtil 1. januar  

 2003, har mulighed for på frivillig basis, at være omfattet af  

 den i øvrigt obligatoriske ATP-ordning.
Det betyder, at  

 førtidspensionisten fortsat har mulighed for at tilmelde sig ordningen  

 og at udtræde af ordningen.
De førtidspensionister, der havde  

 valgt at være omfattet af den frivillige ATP-ordning, der var  

 gældende indtil 1. januar 2003 overgår automatisk til på  

 frivillig basis at være omfattet af den i øvrigt obligatoriske  

 ATP-ordning, der er gældende fra 1. januar 2003.
En førtidspensionist, der ønsker at  

 indbetale bidrag til ATP giver kommunen meddelelse om dette.
Indbetalingen af  

 bidraget sker herefter med virkning fra den 1. i måneden efter, at der  

 er forløbet en måned fra meddelelsesdatoen.
En førtidspensionist, der ønsker at  

 ophøre med at indbetale bidrag til ATP, skal give kommunen meddelelse  

 om dette.
Bidragsindbetalingen ophører med virkning fra den 1. i  

 måneden efter at, der er forløbet en måned fra  

 meddelelsesdatoen.
Fælles bestemmelser om obligatorisk og frivillig  

 indbetaling af ATP-bidrag 66. Der betales et ATP-bidrag der er  

 fastsat efter § 15, stk. 1, i lov om Arbejdsmarkedets  

 Tillægspension for hver måned, der udbetales  

 førtidspension.
Bidraget svarer til det normale bidrag for en  

 fuldtidsbeskæftiget lønmodtager (pr. 1. januar 2002 udgør  

 bidraget 223,65 kr. pr. måned). Der kan dog ikke indbetales ATP-bidrag,  

 hvis førtidspensionen udgør mindre end 1.000 kr. pr.  

 måned.
Førtidspensionisten betaler 1/3 af bidraget og  

 kommunen betaler 2/3 af bidraget.
De to bidragsdele nedrundes til  

 nærmeste hele kronebeløb.
 Kommunen tilbageholder førtidspensionistens del af  

 bidraget ved den månedsvise udbetaling af førtidspensionen.
 Kommunens udgifter til bidraget refunderes af staten.
 Hvis førtidspensionisten dør, ophører  

 indbetalingen af bidrag til ATP fra den 1. i den følgende måned  

 efter dødsfaldet.
Kommunen opgør det samlede ATP-bidrag og indbetaler  

 dette til Arbejdsmarkedets Tillægspension efter hvert kvartals  

 udløb.
Beløbet indbetales på de indbetalingskort, som  

 Arbejdsmarkedets Tillægspension udsender ved hvert kvartals  

 udløb.
Indbetalingen foretages på et SE-nummer.
Bidragene forfalder til betaling den 1. i måneden  

 efter hvert kvartals udløb, og kommunen skal betale det samlede bidrag  

 til Arbejdsmarkedets Tillægspension senest den 14. i måneden  

 efter hvert kvartals udløb, dog er sidste rettidige indbetalingsdag  

 den 20. januar for bidrag, der skal indbetales i januar måned.
Kommunen  

 ifalder ansvar for betaling af renter for forsinket betaling.
Renten  

 opkræves af Arbejdsmarkedets Tillægspension og udgør 1,5  

 pct. af det samlede bidrag for hver påbegyndt måned regnet fra  

 kvartalets udløb.
Kommunen indberetter til Arbejdsmarkedets  

 Tillægspension en gang om året, under et særskilt  

 SE-nummer, det samlede ATP-bidrag der er indbetalt for hver enkelt  

 førtidspensionist.
Indberetningen sker på den årlige  

 oplysningsseddel til Told & Skat, som videresender oplysninger til  

 Arbejdsmarkedets Tillægspension.
 I tilfælde af, at førtidspensionen skal  

 tilbagebetales, skal indbetalte bidrag til ATP for denne periode  

 overføres fra ATP til kommunen.
 Ydelsen fra ATP, der i det væsentligste er en  

 livsvarig alderspension, udbetales fra det fyldte 65. år (67.  

 år). Ydelsen beregnes på baggrund af de bidrag, der er indbetalt  

 for den enkelte.
 Derudover omfatter ordningen engangsydelser til efterladte  

   ægtefælle og børn   efter afdøde  

 ATP-medlemmer.
 Der henvises i øvrigt til Socialministeriets  

 bekendtgørelse om indbetaling af ATP-bidrag for modtagere af  

 førtidspension.
Den Supplerende Arbejdsmarkedspension for  

 førtidspensionister Generelt om ordningen Loven:
§ 33 b.
Personer, der  

 modtager førtidspension, kan betale bidrag til en supplerende  

 arbejdsmarkedspension, jf. § 49, stk. 1, nr. 14.
 Stk. 2. Modtageren af førtidspension betaler  

1/3 af bidraget efter stk. 1, mens  

2/3 betales af kommunen.
 Stk. 3. Kommunen fratrækker modtagerens  

 bidrag ved den månedlige udbetaling af pensionen med henblik på  

 indbetaling af beløbet til Arbejdsmarkedets Tillægspension eller  

 til et livsforsikringsselskab eller en pensionskasse efter modtagerens  

 valg.
 Stk. 4. Staten afholder kommunens udgifter til det  

 supplerende pensionsbidrag efter denne lov.
 Stk. 5. Socialministeren kan fastsætte regler  

 om den konkrete udformning og administrative tilrettelæggelse af den  

 supplerende pensionsordning.
§ 33 c.
Kommunerne  

 indbetaler bidrag til den supplerende arbejdsmarkedspension til  

 Arbejdsmarkedets Tillægspension eller til et livsforsikringsselskab  

 eller en pensionskasse efter førtidspensionistens valg.
 Stk. 2. Ved skifte i anledning af separation,  

 skilsmisse eller bosondring kan rettigheder i den supplerende  

 arbejdsmarkedspension forlods udtages af ejerægtefællen.
 Stk. 3. Den livsvarige pensionsret i medfør  

 af den supplerende arbejdsmarkedspension skal være fastsat på et  

 grundlag, der ikke forskelsbehandler på grundlag af køn.
 Stk. 4. Socialministeren kan fastsætte regler  

 om, at den livsvarige pensionsret i medfør af den supplerende  

 arbejdsmarkedspension kan udbetales som et engangsbeløb, hvis den  

 årlige pensionsydelse er af beskeden størrelse.
 § 33 d.
 § 33 e.
 67. Den Supplerende Arbejdsmarkedspension  

 for Førtidspensionister (SAP) blev indført som et led i  

 førtidspensionsreformen, jf. lov nr. 285 af 25. april 2001, med  

 virkning fra 1. januar 2003. Ordningens indhold blev nærmere  

 præciseret ved lov nr. 403 af 6. juni 2002.
 Ordningen omfatter alle førtidspensionister, dvs.  

 både personer, der har fået tilkendt førtidspension efter  

 de indtil 1. januar 2003 gældende regler, og personer som har  

 fået tilkendt førtidspension efter de fra 1. januar 2003  

 gældende regler.
 Ordningen er frivillig.
Fra 1. januar 2003 kan alle førtidspensionister  

 vælge at betale bidrag til SAP.
Førtidspensionisten betaler 1/3  

 og kommunen 2/3 af bidraget.
Det samlede bidrag udgør 4.464 kr.  

 årligt i 2003 niveau og reguleres med satsreguleringsprocenten.  

 Kommunens andel refunderes af staten.
Bidrag, der indbetales til SAP, investeres og godskrives  

 særskilte konti i Arbejdsmarkedets Tillægspension (ATP), eller  

 anvendes til køb af en livsvarig pensionsret i et  

 livsforsikringsselskab eller en pensionskasse.
Pensionisten har valgfrihed  

 med hensyn til hvilket livsforsikringsselskab eller pensionskasse, der skal  

 indbetales bidrag til.
Livsforsikringsselskabet eller pensionskassen skal dog  

 opfylde lovens betingelser for at være omfattet af ordningen, se punkt  

 72.
Bidragsindbetalingen ophører med virkning fra  

 måneden efter førtidspensionisten fylder 65 år (eller 67  

 år hvis pågældende er født før 1. juli  

 1939).Indeståendet på den enkeltes konto i ATP anvendes til  

 køb af en livsvarig pension i ATP.
Indbetalinger til et  

 livsforsikringsselskab eller en pensionskasse skal tilsvarende anvendes til  

 køb af en livsvarig alderspension, der kan udbetales fra det fyldte  

 65. år (67. år), eller eventuelt til en specificeret  

 forhøjelse af en eksisterende livsvarig alderspension.
 Det indestående beløb på kontoen eller  

 den opgjorte værdi af de erhvervede pensionsrettigheder, når det  

 drejer sig om et livsforsikringsselskab eller en pensionskasse, udbetales i  

 tilfælde af førtidspensionistens død, før  

 førtidspensionisten fylder 65 år (67 år), til boet eller  

 til den begunstigede ifølge en pensionsaftale med et  

 livsforsikringsselskab eller en pensionskasse.
 I tilfælde af skifte i forbindelse med separation,  

 skilsmisse eller bosondring kan rettigheder i SAP forlods udlægges til  

 ejerægtefællen.
 Der sker ikke udbetaling af nogen form for  

 dødsfaldsydelser (fx ægtefællepension,  

 børnepension, udbetalinger til boet m.v.), når den  

 pågældende førtidspensionist er fyldt 65 år (67  

 år). Bidraget går således udelukkende til finansiering af  

 en alderspension.
 Pensionsretten skal fastsættes på et  

 fælleskøngrundlag, dvs. at mænds og kvinders forskellige  

 forventede levetid ikke vil kunne begrunde forskellige  

 pensionsrettigheder.
Hvem kan tilmelde sig SAP-ordningen SAP-bekendtgørelsen:
§  1. Modtagere af  

 førtidspension, der ønsker at indbetale bidrag til Den  

 Supplerende Arbejdsmarkedspension for Førtidspensionister (SAP), giver  

 kommunen meddelelse herom.
Førtidspensionisten giver samtidig kommunen  

 meddelelse om, hvorvidt bidraget skal indbetales til Arbejdsmarkedets  

 Tillægspension (ATP), et livsforsikringsselskab eller en pensionskasse,  

 jf. § 4.
Stk. 2. Kommunen indeholder  

 førtidspensionistens andel af bidraget i pensionen.
Det sker med  

 virkning fra den 1. i måneden efter, at der er forløbet en  

 måned fra meddelelsesdatoen.
 §  2. I forbindelse  

 med påbegyndelse af en sag om førtidspension giver  

 ansøgeren kommunen meddelelse om, hvorvidt pågældende  

 ønsker at indbetale bidrag til SAP.
Stk. 2. Kommunen indeholder  

 førtidspensionistens andel af bidraget i pensionen.
Det sker med  

 virkning fra den 1. i den måned, som førtidspensionisten  

 får tilkendt pension fra.
 §  3. Førtidspensionister, der  

 inden 1. april 2003 meddeler kommunen, at de ønsker at betale bidrag  

 til SAP, kan efter anmodning betale bidrag til ordningen med virkning tilbage  

 fra 1. januar 2003 eller et tidspunkt herefter, hvis de i perioden i  

 øvrigt opfylder betingelserne for at betale bidrag til  

 ordningen.
68. Alle modtagere af  

 førtidspension, som ønsker at indbetale bidrag til SAP, kan  

 tilmelde sig ordningen.
Det vil sige både personer, der har fået  

 tilkendt førtidspension efter de regler, der var gældende indtil  

 1. januar 2003, og personer der har fået tilkendt førtidspension  

 efter de regler, der er gældende fra 1. januar 2003.
I forbindelse med påbegyndelse af en sag om  

 førtidspension orienterer kommunen ansøgeren om SAP-ordningen,  

 herunder om valgmuligheden med hensyn til hvem bidraget kan indbetales til,  

 dvs. til ATP, til et livsforsikringsselskab eller til en pensionskasse efter  

 pensionistens valg.
Da der er tale om en fordelagtig ordning, er det vigtigt  

 at sikre sig, at ansøgeren er fuldt orienteret om ordningen.
 Ansøgeren giver kommunen meddelelse om, hvorvidt  

 pågældende ønsker at indbetale bidrag til SAP-ordningen og  

 hvilket pensionsinstitut, bidraget skal indbetales til.
Tilmelding med tilbagevirkende kraft 69. Personer, der inden 1. april 2003  

 meddeler kommunen, at de ønsker at betale bidrag til SAP-ordningen kan  

 efter anmodning tilmelde sig ordningen med virkning fra den 1. januar 2003  

 eller fra et senere tidspunkt, hvis betingelserne i øvrigt er opfyldt  

 for at betale bidrag til ordningen for pågældende periode.  

 Pensionsrettigheder og forrentning af bidrag optjenes først efter  

 indbetaling til det pågældende pensionsinstitut (dvs. til ATP,  

 livsforsikringsselskabet eller pensionskassen).
Påbegyndelse af indbetaling 70. For modtagere af førtidspension  

 sker indbetaling af bidrag med virkning fra den 1. i måneden efter, at  

 der er forløbet en måned fra meddelelsesdatoen.
Hvis eksempelvis  

 førtidspensionisten den 18. januar har meddelt kommunen, at  

 pågældende ønsker at betale bidrag, vil der første  

 gang blive indbetalt bidrag for marts måned.
 For ansøgere af førtidspension indbetales  

 bidrag med virkning fra den 1. i den måned, som den tilkendte pension  

 udbetales med virkning fra.
 Bidraget til SAP indbetales af kommunen månedsvis  

 til ATP, et livsforsikringsselskab eller en pensionskasse.  

 Førtidspensionisten betaler 1/3 af bidraget, som kommunen  

 fratrækker den månedlige udbetaling af førtidspensionen.  

 Kommunen betaler 2/3 af bidraget.
Hvem indbetales bidraget til SAP-bekendtgørelsen:
 §  4. Kommunen  

 indbetaler bidraget til:
1)	en særskilt konto i ATP, eller 2)	det livsforsikringsselskab eller den pensionskasse, som  

 førtidspensionisten har valgt, jf. stk. 2.
 Stk. 2. Hvis førtidspensionisten  

 vælger at indbetale bidraget til et livsforsikringsselskab eller en  

 pensionskasse, jf. stk. 1, nr. 2, skal kommunen sikre sig, at  

 livsforsikringsselskabet eller pensionskassen vil modtage bidraget, og at  

 livsforsikringsselskabet eller pensionskassen erklærer, at de  

 rettigheder, som førtidspensionisten herved erhverver, er i  

 overensstemmelse med det i loven fastlagte indhold af SAP.
§ 5. Bidraget til SAP  

 indbetales månedsvis.
Bidraget på årsbasis er fastsat i  

 § 49, stk. 1, nr. 14, i lov om social pension.
 § 6. Betaling af bidrag  

 ophører med virkning fra den 1. i måneden efter  

 førtidspensionisten fylder 65 år, eller 67 år, hvis  

 førtidspensionisten er født før 1. juli 1939.
 Stk. 2. Betaling af bidrag til SAP ophører  

 med virkning fra den 1. i måneden efter førtidspensionistens  

 død.
§  7.  

 Førtidspensionister, der ønsker at ophøre med at betale  

 bidrag til SAP, giver kommunen meddelelse herom.
Bidragsbetalingen  

 ophører med virkning fra den 1. i måneden efter, at der er  

 forløbet en måned fra, at kommunen har modtaget meddelelsen.
Stk. 2. Førtidspensionister, der allerede  

 betaler bidrag til SAP, jf. § 4, stk. 1, og som ønsker at  

 indbetale fremtidige bidrag til et andet pensionsinstitut (dvs. til ATP eller  

 et livsforsikringsselskab eller en pensionskasse), giver kommunen meddelelse  

 herom.
Bidragsindbetalingen til det ønskede pensionsinstitut finder  

 sted fra den 1. i måneden efter, at der er forløbet en  

 måned fra, at kommunen har modtaget meddelelsen om det ønskede  

 skifte af pensionsinstitut.
 § 8. Der indbetales ikke bidrag  

 for en måned, hvis førtidspensionen er mindre end  

 førtidspensionistens andel af bidraget.
 §  9. Hvis en  

 førtidspensionist skal tilbagebetale førtidspensionen for en  

 periode, skal bidrag, som kommunen har indbetalt til SAP for  

 pågældende for samme periode, tilbagebetales til  

 kommunen.
 Stk. 2. Der kan dog ikke ske tilbagebetaling af  

 bidrag fra SAP, hvis pensionsudbetaling er påbegyndt, jf. § 11 og  

 § 12, eller der er sket udbetaling til boet eller en begunstiget efter  

 førtidspensionistens død, jf. § 15.
§ 10. Kommunen tilbageholder ved hver  

 udbetaling af pension førtidspensionistens 1/3 af bidraget, nedrundet  

 til nærmeste kronebeløb, og indbetaler dette sammen med  

 kommunens 2/3 af bidraget, nedrundet til nærmeste kronebeløb,  

 jf. § 5, under et særskilt SE-nummer til ATP, eller til det af  

 pensionisten valgte livsforsikringsselskab eller pensionskasse.
Bidraget for  

 en måned forfalder til betaling den 1. i den følgende  

 måned.
 Stk. 2. Hvis førtidspensionisten dør,  

 kan kommunen indbetale bidraget for den måned, hvor  

 førtidspensionisten dør, til dødsboet.
 Stk. 3.
 Stk. 4. Falder sidste rettidige betalingsdag  

 på en helligdag eller en lørdag, forlænges fristen til den  

 nærmest følgende  bankdag.
Stk. 5. Hvis kommunen ikke indbetaler bidraget  

 rettidigt, ifalder kommunen ansvar for betaling af renter for forsinket  

 indbetaling.
Er indbetaling af bidrag sket for sent til ATP, jf. § 4,  

 stk. 1, nr. 1, opkræver ATP renter efter ATP-lovens § 17, stk. 3,  

 for hver påbegyndt måned regnet fra forfaldsdagen, jf. § 10,  

 stk. 1. Hvis kommunen har betalt bidrag for sent til et  

 livsforsikringsselskab eller en pensionskasse, jf. § 4, stk. 1, nr. 2,  

 opkræves renter efter rentelovens bestemmelser.
 71. Førtidspensionisten har  

 valgfrihed med hensyn til om bidraget skal indbetales til ATP, til et  

 livsforsikringsselskab eller en pensionskasse.
 Ved indbetaling til et livsforsikringsselskab eller en  

 pensionskasse må kommunen sikre sig, at lovens betingelser er opfyldt,  

 således at de rettigheder, som pensionisten erhverver ved indbetaling  

 af bidrag er i overensstemmelse med indholdet af SAP-ordningen, se punkt 72  

 nedenfor.
Hvis førtidspensionisten vælger at indbetale  

 til ATP, kan kommunen umiddelbart indbetale bidraget til ATP, dvs. der skal  

 ikke indsendes blanket til ATP.
Indbetalingen udgør tilmeldingen.
Bidrag til livsforsikringsselskaber eller pensionskasser  

 omfattet af SAP 72. Ved indbetaling af bidrag til et  

 livsforsikringsselskab eller en pensionskasse, herunder til forhøjelse  

 af en eksisterende pensionsordning, må kommunen sikre sig, at  

 pensionsordningen er omfattet af SAP.
Det kan ske ved en erklæring fra  

 livsforsikringsselskabet eller pensionskassen om, at ordningen opfylder  

 lovens §§ 33 b   33 e.
Følgende betingelser skal være  

 opfyldt:
 Bidraget anvendes til en livsvarig alderspension med udbetaling fra  

 det fyldte 65. henholdsvis det 67. år.
Bidraget medgår alene til finansiering af alderspension.  

 Bidraget må altså ikke bidrage til finansiering af eventuelle  

 supplerende ydelser (dødsfaldsydelser m.v.) I tilfælde af skifte ved separation eller skilsmisse eller  

 bosondring kan rettigheder i SAP forlods udlægges til  

 ejerægtefællen.
 I tilfælde af at førtidspensionisten dør  

 før det fyldte 65. år henholdsvis 67. år, udbetales den  

 opgjorte værdi af de erhvervede pensionsrettigheder til boet eller til  

 den begunstigede efter pensionsaftalen.
 Pensionsretten er fastsat på et fælleskøngrundlag,  

 dvs. at mænds og kvinders forskellige forventede levetid ikke kan  

 begrunde forskellige pensionsrettigheder.
 Det skal kunne specificeres hvor store pensionsrettigheder, der er  

 erhvervet som følge af indbetaling til SAP.
SAP er omfattet af reglerne i pensionsbeskatningsloven om  

 pensionsordninger med løbende udbetalinger.
Det indebærer bl.a.,  

 at der er bortseelsesret for indbetalingerne, dvs. at bidraget ikke medregnes  

 i den skattepligtige indkomst.
Kommunen bør være opmærksom  

 på, at dette forudsætter, at pensionskassen er omfattet af  

 § 3 og forsikringsselskabet af § 4 i pensionsbeskatningsloven.
Kontakten mellem kommunerne og pensionsinstitutter 73. Når en førtidspensionist  

 har meddelt kommunen, at pågældende ønsker at indbetale  

 bidrag til SAP, skal førtidspensionisten samtidig give meddelelse om,  

 til hvilket livsforsikringsselskab eller pensionskasse pensionisten  

 ønsker at indbetale bidrag til, eller om pensionisten ønsker at  

 indbetale bidraget til ATP.
 Kommunen skal sikre sig, at det ønskede  

 livsforsikringsselskab eller den ønskede pensionskasse vil modtage  

 indbetaling til SAP-ordningen.
 Brancheorganisationen Forsikring & Pension overvejer  

 muligheden for på sin hjemmeside eventuelt at orientere om, hvilke  

 medlemsselskaber der vil modtage SAP-bidrag.
Kommunen orienterer herefter det pågældende  

 livsforsikringsselskab eller pensionskasse om pensionistens ønske om  

 at indbetale SAP-bidrag, og livsforsikringsselskabet eller pensionskassen  

 bekræfter overfor pensionisten via kommunen, at der kan tegnes en  

 SAP-pension.
Kommunen aftaler herudover med livsforsikringsselskabet eller  

 pensionskassen, hvordan indbetalingen sker.
Kommunen indbetaler bidrag under et særskilt  

 SE-nummer for en måned af gangen, senest den 20. i den følgende  

 måned til ATP, livsforsikringsselskabet eller pensionskassen.  

 Såfremt kommunen ikke indbetaler bidrag rettidigt, ifalder kommunen  

 ansvar for betaling af renter for forsinket betaling.
Ved forsinket  

 indbetaling til ATP opkræves en rente, der andrager 1,5 pct. af det  

 samlede bidrag for hver påbegyndt måned regnet fra forfaldsdagen.  

 Hvis kommunen har betalt bidrag for sent til et livsforsikringsselskab eller  

 en pensionskasse, opkræves renter efter rentelovens bestemmelser.
 Information om optjente rettigheder m.v.
 74. ATP, livsforsikringsselskabet og  

 pensionskassen skal efter anmodning eller mindst en gang om året give  

 pensionisten en opgørelse, der viser indeståendet på  

 kontoen eller de erhvervede pensionsrettigheder.
 I forbindelse med påbegyndelse af udbetaling af pension skal ATP,  

 livsforsikringsselskabet og pensionskassen give pensionisten en  

 opgørelse, der viser størrelsen af de indbetalte bidrag til  

 SAP, og af den livsvarige pensionsret, som er erhvervet herved.
Pensionsinstituttet skal kunne specificere, hvilke  

 yderligere pensionsrettigheder, der opnås som følge af bidrag  

 til SAP.
Det skal ske efter anmodning fra pensionisten, og det skal altid  

 oplyses i forbindelse med påbegyndelsen af udbetaling af  

 SAP-pensionen.
Særligt vedr.
SAP-bidrag til ATP 75. Hvis førtidspensionisten har  

 valgt at lade kommunen indbetale bidraget til ATP, indgår og investeres  

 de indbetalte beløb på særskilte konti, der administreres  

 sammen med Den Særlige Pensionsopsparing, se ATP-lovens kapitel 5 c.  

 Dette sker af administrative hensyn.
Der er dog tale om to særskilte  

 ordninger med forskelligt indhold, som ikke hæfter for hinanden, men af  

 driftsøkonomiske årsager administreres og forvaltes sammen.
Bidragets størrelse 76. Bidraget på årsbasis er  

 fastsat i pensionslovens § 49, stk. 1, nr. 14. Bidraget reguleres med  

 satsreguleringsprocenten.
Pensionisten indbetaler 1/3 af bidraget, som kommunen  

 tilbageholder ved udbetaling af pensionen.
Kommunen betaler 2/3 af bidraget,  

 som refunderes af staten.
Pensionistens andel og kommunens andel af bidraget  

 nedrundes til nærmeste kronebeløb.
Minimumsgrænse 77. Der indbetales ikke bidrag for en  

 måned, hvis førtidspensionen er mindre end pensionistens andel  

 af bidraget.
Bidraget skal således kunne rummes i  

 førtidspensionen.
Førtidspensionisten har således ikke  

 mulighed for at betale sin andet af bidraget af andre midler og dermed  

 opnå ret til, at kommunen indbetaler et fuldt bidrag til ordningen.
Skift af pensionsinstitut 78. Pensionisten kan beslutte, at bidraget  

 fremover skal indbetales til et andet pensionsinstitut end det hidtidige.  

 Pensionisten skal give kommunen meddelelse herom.
Bidragsindbetalingen til  

 det ønskede selskab finder sted fra den 1. i måneden efter, at  

 der er forløbet en måned fra, at kommunen har modtaget  

 meddelelsen om det ønskede skifte af institut.
Ophør med indbetaling 79. Bidragsindbetalingen ophører  

 med virkning fra den 1. i måneden efter pensionisten fylder 65 år  

 (67 år).
 I tilfælde af pensionistens død standser  

 indbetalingen med virkning fra den 1. i måneden efter pensionistens  

 død.
Hvis førtidspensionisten ønsker at  

 ophøre med at betale bidrag til SAP, skal pågældende give  

 kommunen meddelelse herom.
Bidragsbetalingen ophører med virkning fra  

 den 1. i måneden efter, at der er forløbet en måned fra,  

 at kommunen har modtaget meddelelsen.
 Skilsmisse m.v.
80. Rettigheder i SAP skal ikke deles  

 mellem ægtefællerne i tilfælde af skilsmisse m.v., men  

 udtages forlods af ejerægtefællen.
Baggrunden herfor er, at der  

 er tale om en ordning med betydelig offentlig støtte, som sigter  

 på at forbedre vilkårene for førtidspensionister ved  

 overgang til folkepension.
Ordningen vil kun i begrænset omfang kunne  

 opfylde sit formål, hvis rettighederne i ordningen skulle deles.
Hertil  

 kommer, at ægtefællen typisk vil have egen pensionsordning.
Der  

 sker heller ikke deling af rettigheder i en arbejdsmarkedspensionsordning i  

 tilfælde af skilsmisse m.v.
Udbetaling af Den Supplerende  

 Arbejdsmarkedspension SAP-bekendtgørelsen:
 § 11. Ved det fyldte 65.  

 år, eller 67. år hvis personen er født før 1. juli  

 1939, konverteres indeståendet på førtidspensionistens  

 konto i ATP, jf. § 4, stk. 1, nr. 1, til en livsvarig pensionsret i ATP.  

 Pensionen udbetales efter de regler, der gælder for udbetaling af  

 tillægspension efter § 9 i lov om Arbejdsmarkedets  

 Tillægspension.
 §  12. Udbetaling  

 af en livsvarig pensionsret, der er erhvervet ved indbetaling af bidrag til  

 et livsforsikringsselskab eller en pensionskasse kan udbetales med virkning  

 fra den 1. i måneden efter førtidspensionisten fylder 65  

 år, eller 67 år hvis personen er født før 1. juli  

 1939.
 Stk. 2. Pensionen udbetales i øvrigt efter  

 de regler, der gælder for andre løbende, livsvarige  

 pensionsudbetalinger i det pågældende livsforsikringsselskab  

 eller pensionskasse.
 §  13. Hvis den  

 pensionsret, der kan erhverves i ATP eller i et livsforsikringsselskab eller  

 i en pensionskasse er mindre end 100 kr. pr. måned, udbetales pensionen  

 som et éngangbeløb.
 Stk. 2. Hvis pensionsretten er en forhøjelse  

 af en eksisterende livsvarig pensionsret kan ATP, livsforsikringsselskabet  

 eller pensionskassen dog uanset stk. 1 vælge at udbetale pensionen som  

 en løbende livsvarig pension.
 §  14. ATP,  

 livsforsikringsselskabet og pensionskassen skal efter anmodning eller mindst  

 en gang om året give pensionisten en opgørelse, der viser  

 indeståendet på kontoen eller de erhvervede  

 pensionsrettigheder.
 Stk. 2. I forbindelse med påbegyndelse af  

 udbetaling af pension eller i forbindelse med at pensionisten fylder 65  

 år, eller 67 år hvis pensionisten er født før 1.  

 juli 1939, skal ATP, livsforsikringsselskabet og pensionskassen give  

 pensionisten en opgørelse, der viser størrelsen af de  

 indbetalte bidrag til SAP, og af den livsvarige pensionsret, som er erhvervet  

 herved.
 § 15.  Ved  

 førtidspensionistens død før det fyldte 65. år,  

 eller 67. år hvis personen er født før 1. juli 1939,  

 udbetales indeståendet på førtidspensionistens  

 særskilte konto i ATP, jf. § 4, stk. 1, nr. 1, til boet.
 Stk. 2. Har førtidspensionisten valgt at  

 indbetale bidrag til SAP til et livsforsikringsselskab eller en  

 pensionskasse, jf. § 4, stk. 1, nr. 2, udbetales den opgjorte  

 værdi af de erhvervede pensionsrettigheder til boet eller til den  

 begunstigede ifølge pensionsaftalen med forsikringsselskabet eller  

 pensionskassen ved førtidspensionistens død før det  

 fyldt 65. år, eller 67. år hvis personen er født  

 før 1. juli 1939.
 Stk. 3. Udbetaling ved død, jf. stk. 1,  

 finder ikke sted, når førtidspensionisten er fyldt 65 år,  

 eller 67 år hvis personen er født før 1. juli 1939.
 81. Udbetaling af alderspension fra SAP  

 kan begynde med virkning fra den 1. i måneden efter  

 førtidspensionisten fylder 65 år (67 år). Udbetalingen  

 sker månedsvis.
Udbetaling fra ATP 82. Når førtidspensionisten  

 fylder 65 år (67 år), konverteres indeståendet på  

 kontoen i SAP til en pensionsret i ATP-ordningen.
Pensionsretten erhverves  

 efter regler, der fremgår af ATP-ordningens pensionsgrundlag, der er  

 anmeldt til Finanstilsynet.
 Størrelsen af den pensionsret, som  

 pågældende har erhvervet, specificeres i forbindelse med  

 påbegyndelsen af udbetalingerne.
 Udbetaling af pension fra ATP sker efter reglerne i lov om  

 ATP.
Den pensionsret, der erhverves for midler i SAP, medregnes  

 ikke ved opgørelsen af, om en efterladt ægtefælle eller  

 børn er berettiget til dødsfaldssummer i den almindelige  

 ATP-ordning.
Tilsvarende skal der ikke betales bidrag til  

 ægtefælledækning ved erhvervelsen af den nævnte  

 pensionsret i ATP.
Da ATP-bidrag bliver obligatorisk for  

 førtidspensionister, der tilkendes førtidspension efter de nye  

 regler fra 1. januar 2003 vil mange førtidspensionister på dette  

 grundlag således optjene ret til ATP-ordningens  

 dødsfaldssummer.
Udbetaling fra et livsforsikringsselskab eller en  

 pensionskasse 83. Hvis bidraget til SAP er anvendt til  

 at forhøje en eksisterende livsvarig pensionsret i et  

 livsforsikringsselskab eller pensionskasse, skal det ved påbegyndelsen  

 af pensionsudbetalingerne specificeres, hvilke pensionsrettigheder, der er  

 optjent som følge af bidrag til SAP.
Udbetaling som éngangsbeløb 84. Hvis den livsvarige pensionsret i  

 medfør af SAP er mindre end 100 kr. månedlig udbetales den som  

 et engangsbeløb.
 Hvis pensionsretten er en forhøjelse af en  

 eksisterende livsvarig pensionsret, kan ATP, livsforsikringsselskabet eller  

 pensionskassen dog vælge at udbetale pensionen som en løbende  

 livsvarig pension.
Ingen udbetaling ved dødsfald når  

 pensionisten er fyldt 65 år 85. SAP ordningen er en ren  

 alderspensionsordning uden supplerende ydelser knyttet hertil.
Der sker  

 således ikke udbetaling af nogen form for dødsfaldsydelser (fx  

 ægtefællepension, børnepension, udbetalinger til boet  

 m.v.), hvis pensionisten er fyldt 65 år (67 år) ved  

 dødsfaldet.
Udbetaling ved pensionistens dødsfald før  

 det fyldte 65. år 86. Dør pensionisten før det  

 65. år (67. år) udbetales det indestående beløb  

 på kontoen i ATP eller den opgjorte værdi af de erhvervede  

 pensionsrettigheder, når det drejer sig om et livsforsikringsselskab  

 eller en pensionskasse, til boet eller til den begunstigede ifølge  

 pensionsaftalen med livsforsikringsselskabet eller pensionskassen.
 Udbetalingen omfatter således både den del af  

 bidraget, som pensionisten selv har betalt, den del der er finansieret af  

 kommunen (staten) samt værdiforøgelsen.
Beskatning af indbetalinger og udbetalinger 87. SAP behandles skattemæssigt og  

 med hensyn til arbejdsmarkedsbidrag (AM-bidrag) på samme måde som  

 arbejdsgiveradministrerede pensionsordninger og ATP-ordningen.
SAP behandles således efter reglerne om  

 pensionsordninger med løbende udbetalinger i de tilfælde, hvor  

 udbetalingerne er løbende.
Ved en éngangsudbetaling betales 40  

 pct. i afgift heraf.
 Indbetalinger til SAP skal ikke medregnes til den  

 skattepligtige indkomst (der er bortseelsesret), og der skal betales  

 AM-bidrag af indbetalingerne, svarende til hvad der gælder for  

 arbejdsgiveradministrerede pensionsordninger og ATP-ordningen.
Bortseelsesretten gælder uanset, om  

 førtidspensionisten vælger, at ATP, et livsforsikringsselskab  

 eller en pensionskasse skal administrere ordningen.
Hvis  

 førtidspensionisten vælger en pensionskasse eller et  

 livsforsikringsselskab til at administrere ordningen, er bortseelsesretten  

 dog betinget af, at pensionskassen er omfattet af § 3 og  

 forsikringsselskabet af pensionsbeskatningslovens § 4.
Kapitel 5 Årlig fastsættelse, omregning, bortfald,  

  tilbagebetaling m.v.
Uændrede regler 88. Lovens regler (§ 39 og  

 §§ 40-42) om årlig fastsættelse og omregning, bortfald af  

 pension, oplysningspligt og tilbagebetaling af pension er videreført  

 indholdsmæssigt uændret.
 Der henvises til vejledningen om social pension af 10.  

 marts 1998, punkt 180-194 og punkt 196.
Hvilende pension Loven:
 § 43 a.  

 Kommunalbestyrelsen kan træffe afgørelse om, at retten til  

 førtidspension efter § 16 skal være hvilende.
 Stk. 2. Kommunalbestyrelsen kan træffe  

 afgørelse om, at førtidspensionen inddrages i tilfælde,  

 hvor pensionisten ikke medvirker til de nødvendige  

 undersøgelser, jf. kapitel 3 i lov om retssikkerhed og administration  

 på det sociale område, optræning eller andre  

 foranstaltninger, der må antages mere varigt at kunne forbedre  

 arbejdsevnen væsentligt.
89. Lovens § 43 a, stk. 1,  

 viderefører uændret reglen om, at en førtidspension kan  

 gøres hvilende uden tidsmæssig begrænsning.
Der henvises  

 til punkt 205 i vejledningen om social pension af 10. marts 1998 med den  

 tilføjelse, at førtidspension siden den 1. januar 1999 har  

 kunne gøres hvilende tidsubegrænset.
At bestemmelsen ikke  

 angiver en øvre grænse for, hvor længe pensionen kan  

 gøres hvilende, udelukker ikke, at kommunen kan beslutte inden for  

 hvilket tidsrum, pensionen skal være hvilende.
Kommunen kan efter lovens § 20, stk. 1,  

 fastsætte en frist for genoptagelse af en sag.
En tidligere fastsat  

 frist fastholdes   uafhængigt af om førtidspensionen i  

 mellemtiden er gjort hvilende.
Udløber fristen i den periode, hvori  

 den pågældende fx har beskæftigelse i et fleksjob,  

 fastsættes en eventuel ny frist på baggrund af en samlet  

 vurdering af sagen.
 Lovens § 43 a, stk. 2, viderefører reglen om,  

 at kommunen kan bestemme, at førtidspension inddrages i de  

 tilfælde, hvor en person ikke medvirker til de nødvendige  

 undersøgelser, optræning eller andre foranstaltninger, der  

 må antages mere varigt at kunne forbedre arbejdsevnen væsentligt,  

 se kapitel 3 i retssikkerhedsloven.
Frakendelse af førtidspension Loven:
§ 44. Kommunalbestyrelsen skal  

 træffe afgørelse om frakendelse af førtidspension, hvis  

 der er sket en væsentlig forbedring af arbejdsevnen, som  

 medfører, at pensionisten vedvarende kan være  

 selvforsørgende ved indtægtsgivende arbejde.
I den forbindelse  

 træffer kommunalbestyrelsen afgørelse om, hvorvidt pensionen  

 skal bevares i indtil 3 måneder efter det tidspunkt, fra hvilket  

 frakendelse efter 1. pkt. kan ske.
 Stk. 2. Pensionisten kan selv rejse sag om  

 frakendelse af pension.
 Stk. 3. Efter det fyldte 60. år kan pension  

 uden pensionistens samtykke ikke frakendes.
 90. Når en pension er tilkendt, kan  

 der senere opstå spørgsmål om frakendelse.
 Spørgsmålet om frakendelse kan rejses af  

 kommunen eller af pensionisten selv.
 Kommunen skal holde sig underrettet om pensionistens  

 forhold med henblik på at kontrollere, om der fortsat er ret til den  

 tilkendte pension.
 Kommunen skal træffe afgørelse om frakendelse  

 af pension, hvis der er sket en væsentlig forbedring af arbejdsevnen,  

 som medfører, at pensionisten vedvarende kan være  

 selvforsørgende ved indtægtsgivende arbejde.
 Hvis en pensionist mod forventning er blevet i stand til  

 at arbejde i større omfang end forudsat ved tilkendelsen af  

 førtidspension, og pensionisten gennem en længere periode derved  

 har vist, at arbejdsevnen er blevet forbedret, skal kommunen tage sagen op  

 med henblik på en vurdering af pensionistens arbejdsevne.
 Kommunen skal således foretage en konkret  

 helhedsvurdering af, om pensionisten er blevet i stand til at udføre  

 konkret specificerede arbejdsfunktioner (fx i et fleksjob) og derved  

 vedvarende opnå indtægt til selvforsørgelse, se punkt 7 og  

 8.
 91. Hvis kommunen træffer  

 afgørelse om, at pensionen skal frakendes, træffes der samtidig  

 afgørelse om, fra hvilket tidspunkt dette skal ske.
 Ved frakendelse kan det besluttes, at pensionen bevares i  

 3 måneder fra afgørelsestidspunktet.
 92. Efter lovens § 44, stk. 3, kan  

 pensionen ikke frakendes efter pensionistens fyldte 60. år, medmindre  

 pensionisten samtykker.
Ordning for tilbagebetaling Loven:
§ 47. Krav på pension kan ikke gøres  

 til genstand for udlæg eller andre former for retsforfølgning,  

 medmindre der er forløbet tre måneder fra den dag,  

 beløbet kunne kræves udbetalt.
Aftaler om sådanne krav er  

 ugyldige.
 Stk. 2. Kommunalbestyrelsen skal gennemføre  

 tilbagebetalingskrav efter §§ 42 og 43, stk. 1, ved en betalingsordning,  

 som fastsættes under hensyn til, hvad pensionisten kan betale uden at  

 komme til at mangle det nødvendige til sit eget eller familiens  

 underhold.
 Stk. 3. Der er udpantningsret for tilbagebetalingskrav  

 efter § 42 og § 43, stk. 1, hvis en pensionist, som har  

 betalingsevne, ikke overholder en betalingsordning efter stk. 2.
 93. Reglerne om en tilbagebetalingsordning  

 omfatter såvel folkepensionister som alle førtidspensionister,  

 dvs. både personer der har fået tilkendt førtidspension  

 efter de indtil 1. januar 2003 gældende regler, og personer der har  

 fået tilkendt førtidspension efter de fra 1. januar 2003  

 gældende regler.
 94. Tilbagebetalingskrav for  

 uretmæssig oppebåret pension efter lovens § 42 og  

 tilbagebetalingskrav for personlige tillæg ydet med  

 tilbagebetalingspligt efter lovens § 43, stk. 1, gennemføres  

 efter lovens § 47, stk. 2, ved en betalingsordning, som kommunen  

 fastsætter ud fra en vurdering af, hvad pensionisten kan betale, uden  

 at den pågældende kommer til mangle, hvad der må anses for  

 nødvendigt til sit eget og familiens underhold.
95. Efter lovens § 47, stk. 3, kan  

 kommunen kun benytte retten til udpantning for tilbagebetalingskrav, hvis der  

 er fastsat en tilbagebetalingsordning efter stk. 2, som pensionisten ikke  

 overholder, selv om pågældende er i stand til det.
Det betyder,  

 at kommunen, når den benytter udpantningsretten, fortsat skal sikre  

 sig, at pensionisten i overensstemmelse med stk. 2 har det til sin  

 rådighed, som må anses for nødvendigt til den  

 pågældendes og familiens underhold.
Efterlevelsespension 96. Ret til efterlevelsespension efter  

 lovens § 48 gælder også for førtidspensionister, der  

 har fået tilkendt pension efter de fra 1. januar 2003 gældende  

 regler.
Kapitel 6 Beløb og regulering Aktuelle satser Loven:
 § 49. Ved fastsættelse  

 af pension anvendes følgende beløb:
 1)	Grundbeløb efter § 12 udgør 51.144 kr.  

 årligt.
 2)	Fradragsbeløb i den opgjorte indtægt for  

 grundbeløb efter § 27, stk. 5, udgør 217.300 kr.
 3)	Pensionstillæg efter § 12 udgør for enlige 51.480  

 kr. årligt og for gifte og samlevende 24.024 kr. årligt.
 4)	Fradragsbeløbet i den opgjorte indtægt for en  

 ægtefælle eller samlever, som ikke modtager social pension, jf.  

 § 29, stk. 5, 1. pkt., udgør halvdelen af dennes indtægt op  

 til 150.000 kr.
 5)	Fradragsbeløb i den opgjorte indtægt for  

 pensionstillæg efter § 29, stk. 7, udgør 47.900 kr. for  

 enlige og 96.200 kr. for gifte og samlevende.
 6)	Fradragsbeløb i den opgjorte indtægt for personligt  

 tillæg og helbredstillæg efter § 29, stk. 8, udgør  

 13.800 kr. for enlige og 27.500 kr. for gifte og samlevende.
 7)	Formuegrænsen for tildeling af helbredstillæg efter  

 § 14 a udgør 50.100 kr.
 8)	Førtidspension efter § 16 udgør for enlige  

 152.880 kr. årligt og for gifte og samlevende 129.948 kr.  

 årligt.
 9)	Fradragsbeløbet i den opgjorte indtægt for  

 ægtefælle eller samlever, som ikke modtager social pension, jf.  

 § 32 a, stk. 4, udgør 129.948 kr.
 10)	Fradragsbeløbet i det samlede indtægtsgrundlag for  

 førtidspension efter § 32 a, stk. 7, udgør 52.000 kr. for  

 enlige og 82.600 kr. for gifte eller samlevende.
11)	For en ægtefælle eller samlever, der er pensionist, kan  

 der maksimalt indgå 255.800 kr. i indtægtsgrundlaget.
For en  

 ægtefælle eller samlever, der ikke er pensionist, kan der  

 maksimalt indgå 169.200 kr. i indtægtsgrundlaget.
 12)	Minimumsbeløb for udbetalt pension efter § 31, stk. 4,  

 udgør 1/40 af grundbeløbet.
 13)	Minimumsbeløb for udbetalt pension efter § 32 c, stk.  

 3, udgør 1/40 af førtidspensionen.
 14)	Bidraget til den supplerende arbejdsmarkedspension, jf. § 33  

 b, udgør 4.212 kr. årligt.
Stk. 2. Ved fastsættelse af pensionen anses  

 gifte og samlevende som enlige, hvis samlivet mellem parterne er  

 ophævet.
En person betragtes ikke som enlig, hvis  

 pågældende efter samlivets ophævelse, jf. 1. pkt., samlever  

 med en anden person end ægtefællen eller partneren.
Stk. 3. De beløb, der er nævnt i stk.  

 1 samt §§ 69-72, reguleres én gang årligt den 1. januar med  

 satsreguleringsprocenten, jf. lov om en satsreguleringsprocent.
Reguleringen  

 sker 1. gang den 1. januar 2002.
 Stk. 4. De beløb, der er nævnt i stk.  

 1, nr. 1, 3, 8, 9 og 12-14, samt i §§ 69-72, afrundes til nærmeste  

 kronebeløb, der kan deles med 12. De beløb, der er nævnt  

 i stk. 1, nr. 2, 4-7, 10 og 11, afrundes til nærmeste  

 kronebeløb, der kan deles med 100.
 Stk. 5. Det beløb, der medfører, at  

 personligt tillæg efter § 14, stk. 2, og helbredstillæg  

 efter § 14 a nedsættes med 1 pct., jf. § 31, stk. 3, beregnes  

 som differencen mellem fradragsbeløbet efter § 49, stk. 1, nr. 5,  

 og fradragsbeløbet efter § 49, stk. 1, nr. 6, divideret med 100.  

 Der beregnes et beløb for enlige og et beløb for gifte og  

 samlevende.
97. De beløb, der er angivet i  

 § 49, stk. 1, er i 2001-niveau.
Beløbene reguleres én gang  

 årligt med virkning fra 1. januar med satsreguleringsprocenten.
De regulerede beløb offentliggøres  

 årligt af Socialministeriet i en vejledning om regulering af satser  

 på det sociale område.
Vejledningen udsendes i året forud  

 for det år, som de regulerede beløb vedrører.
 Beregning af satsen for førtidspension for 2003  

 sker på følgende måde:
 Satsen for førtidspension for en enlig i 2002:  

 157.008 kr.
 Satsreguleringsprocenten for 2003: 3,2 pct.
 Regulering af satsen: 157.008 kr. + (157.008 x 3,2/100) =  

 162.032 kr.
 Afrunding af 162.032 kr. (deleligt med 12) = 162.036  

 kr.
 De regulerede beløb afrundes efter reglerne i  

 lovens § 49, stk. 4.
Enlige 98. Begrebet »enlig« i modsætning  

 til »samlevende/gift« er defineret i lovens § 49, stk. 2.
 Ved samlevende forstås personer, der lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse.  

 Det er endvidere en betingelse, at samlivet kan sidestilles med  

 ægteskab eller registreret partnerskab.
En pensionist, der er gift eller registreret   men ikke  

 samlevende med sin ægtefælle eller registrerede partner  

 betragtes som samlevende, hvis pågældende lever i et  

 ægteskabslignende forhold med en anden person.
Det afgørende er  

 således ikke, om de to samlevende parter formelt ville kunne  

 indgå nyt ægteskab, men om der er tale om et samlivsforhold, der  

 kan sidestilles med ægteskab eller registreret partnerskab.
 Hvis de pågældende personer (af andre  

 årsager   fx søskende) efter dansk ret generelt er udelukket fra  

 at kunne indgå ægteskab efter lov om ægteskabs  

 indgåelse og opløsning, eller generelt er udelukket fra at lade  

 partnerskabet registrere efter lov om registreret partnerskab, er der ikke  

 tale om et forhold, der kan sidestilles med ægteskab eller registreret  

 partnerskab.
Kapitel 7 Klageadgang Regler om klageadgang 99.  Reglerne om klageadgang fremgår  

 af retssikkerhedsloven. § 50, stk. 1, i lov om social pension indeholder  

 derfor kun en henvisning til retssikkerhedsloven.
I denne vejledning  

 redegøres kort for klagereglerne.
For en nærmere gennemgang af  

 klagereglerne henvises til Socialministeriets vejledning om lov om  

 retssikkerhed og administration på det sociale område samt til  

 Den Sociale Ankestyrelses klagevejledning.
 De fleste kommunale afgørelser inden for det  

 sociale område, herunder ydelser efter lov om social pension, kan ankes  

 til det sociale nævn, hvis afgørelser er endelige.
 Den person, som afgørelsen vedrører, kan  

 klage over afgørelsen.
Det sociale nævns afgørelser kan ikke  

 indbringes for anden administrativ myndighed.
Den Sociale Ankestyrelse kan  

 dog optage en sag til behandling, når Ankestyrelsen skønner, at  

 sagen har principiel eller generel betydning.
Det er den person, som  

 afgørelsen vedrører, kommunen eller amtskommunen, der kan  

 anmode Ankestyrelsen om at optage sagen til behandling.
 Uenighed mellem kommuner om deres forpligtigelser (fx  

 opholdskommuneforpligtigelsen) kan indbringes for det sociale nævn, som  

 den kommune, som forpligtigelsen gøres gældende mod,  

 hører under.
Uenighed om Den Sociale Sikringsstyrelses kompetence kan  

 indbringes for Den Sociale Ankestyrelse.
Den person, som afgørelsen  

 vedrører, kommunen eller Den Sociale Sikringsstyrelse, kan indbringe  

 sagen for Den Sociale Ankestyrelse.
Den Sociale Sikringsstyrelses afgørelser om ret til  

 pension i udlandet efter lovens § 3, stk. 4, og lovens § 62, kan  

 indbringes for Den Sociale Ankestyrelse.
Den person, som afgørelsen  

 vedrører, kan indbringe sagen.
Klagefrist og behandling af klagen 100. Klage til det sociale nævn og  

 Den Sociale Ankestyrelse skal ske inden 4 uger efter, at klageren har  

 fået meddelelse om afgørelsen.
Der kan ses bort fra, at fristen  

 ikke er overholdt, når der er særlig grund hertil.
Det er  

 klageinstansen, der tager stilling til, om der er særlig grund til at  

 se bort fra, at klagefristen ikke er overholdt.
Afgørelse om at se  

 bort for overskridelse af klagefristen kan ikke indbringes for anden  

 administrativ myndighed.
Inden en klage behandles, skal den myndighed, som har  

 truffet afgørelsen, vurdere, om der er grundlag for at give klageren  

 helt eller delvist medhold.
Derfor skal en klage først afleveres til  

 den myndighed, som har truffet afgørelsen.
Kan myndigheden herefter give klager fuldt ud medhold,  

 sendes en ny afgørelse til klageren inden 4 uger efter, at klagen er  

 modtaget.
Kan myndigheden kun give klageren delvist medhold, skal klageren  

 have skriftlig besked herom inden 4 uger efter, at klagen er modtaget.  

 Klageren får samtidig en frist på 14 dage til at meddele, om  

 klagen fastholdes.
Hvis klageren fastholder klagen, sendes denne inden 14  

 dage til ankeinstansen med begrundelse for afgørelsen.
 Hvis myndigheden vurderer, at afgørelsen ikke skal  

 ændres, sendes genvurderingen med begrundelse til ankeinstansen inden 4  

 uger efter, at klagen er modtaget.
Klage over sagsbehandlingen 101. En klage over den måde, en sag  

 er blevet behandlet på i en kommune, fx over sagsbehandlingstiden eller  

 sagsbehandleren, indgives til borgmesteren eller kommunalbestyrelsen.
 En klage over den måde en sag er blevet behandlet  

 på i det sociale nævn indgives til statsamtmanden.
Kapitel 8 Administration, finansiering m.v.
Kommunalbestyrelsens kompetence 102. Lov om social pension administreres  

 af kommunalbestyrelsen i opholdskommunen, se lovens § 57, samt punkt 236  

 i Socialministeriets vejledning om social pension af 10. marts 1998.
Kommunalbestyrelsen træffer afgørelse om  

 tilkendelse og udbetaling af ydelser efter loven, herunder fra hvilket tidspunkt en sag overgår til behandling efter  

 reglerne om førtidspension, se lovens § 18, om at en sag direkte overgår til behandling efter reglerne om  

 førtidspension på det foreliggende dokumentationsgrundlag, hvis  

 personen alene ønsker, at der skal tages stilling til  

 spørgsmålet om førtidspension, se lovens § 17, om betingelserne for tilkendelse, se lovens § 20, inddragelse,  

 se lovens § 43 a, stk. 2 eller frakendelse, se lovens § 44 er  

 opfyldt, om en sag skal genoptages til vurdering på et senere fastsat  

 tidspunkt, se lovens § 20, stk. 1, om retten til pension skal være hvilende, se lovens § 43  

 a, stk. 1, om pension skal bevares i indtil 3 måneder efter det tidspunkt,  

 fra hvilket frakendelsen kan ske, se lovens § 44, stk.1.
I forbindelse med afgørelse om  

 førtidspension skal kommunerne og de sociale nævn en gang om  

 måneden indsende statistikoplysninger om afgørelsen til Den  

 Sociale Ankestyrelse.
Oplysningerne skal gives på særlige  

 skemaer, som udsendes af Den Sociale Ankestyrelse.
Der henvises til kapitel 9  

 i Socialministeriets bekendtgørelse nr. 312 af 4. maj 2000 om  

 retssikkerhed og administration på det sociale område.
Den Sociale Sikringsstyrelse Loven:
§ 62. Direktøren for  

 Den Sociale Sikringsstyrelse kan udøve de beføjelser, som  

 kommunerne har efter denne lov vedrørende pension, der skal ydes efter  

 afsnit III, kapitel 3, i forordning nr. 1408/71 om anvendelse af de sociale  

 sikringsordninger på arbejdstagere og selvstændige  

 erhvervsdrivende og deres familiemedlemmer, der flytter inden for  

 Fællesskabet.
Det samme gælder for pension, der ydes efter regler  

 i overenskomster med andre stater.
Stk. 2. Ved udøvelsen af de  

 beføjelser, der er nævnt i stk. 1, finder §§ 18 og 21 ikke  

 anvendelse på personer med bopæl i udlandet.
Grundlaget for  

 afgørelsen om førtidspension, jf. § 19, skal bestå  

 af redegørelser for de forhold og omstændigheder, som kan  

 oplyses af de udenlandske pensionsmyndigheder.
 Stk. 3. Socialministeren fastsætter  

 nærmere regler om varetagelse af administration af pension for  

 personer, der har bopæl i udlandet, herunder regler om  

 overførsel af kommunernes kompetence til Den Sociale  

 Sikringsstyrelse.
 103. Kommunernes beføjelser til at  

 behandle sager om social pension er for personer med fast bopæl i  

 udlandet overført til Den Sociale Sikringsstyrelse, se  

 bekendtgørelsens § 45.
Den Sociale Sikringsstyrelses kompetence 104. Kommunernes kompetence i enkeltsager  

 om pension efter EF-forordning nr. 1408/71 og konventioner/overenskomster,  

 som Danmark har indgået med andre lande, varetages af Den Sociale  

 Sikringsstyrelse, når det drejer sig om personer, der har fast  

 bopæl i udlandet.
Kommunernes kompetence i sager om social pension varetages  

 i øvrigt af Den Sociale Sikringsstyrelse, når de angår  

 pension til personer med fast bopæl i udlandet.
Når en pensionist  

 eller pensionsansøger flytter til udlandet, skal den hidtidige  

 bopælskommune indsende pensionssagen til Den Sociale Sikringsstyrelse,  

 se bekendtgørelsens § 12. Sikringsstyrelsen har ingen  

 beføjelser hvad angår pensionister med midlertidigt ophold i  

 udlandet.
 Om Sikringsstyrelsens kompetence i øvrigt henvises  

 til punkt 243-245 i Socialministeriets vejledning om social pension af 10.  

 marts 1998.
 Ligesom kommunerne og de sociale nævn skal Den  

 Sociale Sikringsstyrelse indsende statistikoplysninger om tilkendelser af  

 førtidspension til Den Sociale Ankestyrelse, se punkt 102.
Ansøgning og sagsbehandling Bekendtgørelsen:
 § 47. For personer med fast  

 bopæl i udlandet anses en pensionssag for påbegyndt den dato,  

 hvor ansøgning om pension indgives til Den Sociale Sikringsstyrelse  

 eller til rette myndighed i bopælslandet.
Stk. 2. Den Sociale Sikringsstyrelse skal angive  

 den dato, hvor Den Sociale Sikringsstyrelse har modtaget ansøgningen  

 fra ansøgeren eller fra rette myndighed i bopælslandet, og  

 meddele denne til ansøgeren.
Dette gælder dog ikke  

 ansøgninger om personligt tillæg efter lovens § 14 og  

 helbredstillæg efter lovens § 14 a.
 § 48. Reglerne i  

 bekendtgørelse nr. 543 af 28. maj 2002 om beskrivelse, udvikling og  

 vurdering af arbejdsevne finder anvendelse i sager om førtidspension  

 for ansøgere med bopæl i udlandet med undtagelse af § 7,  

 stk. 1, § 7, stk. 4, § 9, og § 10.
 Stk. 2. § 7, stk. 8, i bekendtgørelse  

 nr. 543 af 28. maj 2002 om beskrivelse, udvikling og vurdering af  

 arbejdsevne, finder ikke anvendelse i de tilfælde, hvor det efter en  

 samlet faglig vurdering af grundlaget for en afgørelse om  

 førtidspension efter lovens § 19 vurderes, at betingelserne for  

 tilkendelse af førtidspension er opfyldt.
 § 49. Grundlaget for  

 afgørelse om førtidspension til personer med fast bopæl i  

 udlandet skal udarbejdes efter reglerne i lovens § 19, stk. 1, ud fra de  

 forhold og omstændigheder, der kan oplyses af de udenlandske  

 pensionsmyndigheder og af ansøgeren.
 105. Påbegyndelse af en pensionssag  

 for personer med fast bopæl i udlandet er ikke reguleret af lovens  

 § 18, men af lovens § 62, stk. 2. Pensionssagen anses for  

 påbegyndt den dato, hvor ansøgning om pension indgives til Den  

 Sociale Sikringsstyrelse eller til rette myndighed i udlandet, se  

 bekendtgørelsens § 47, stk. 1.
 Den Sociale Sikringsstyrelse skal give meddelelse tilbage  

 til ansøgeren om hvilken dato, ansøgningen er modtaget i  

 Sikringsstyrelsen.
Når ansøgning er modtaget, indhenter Den  

 Sociale Sikringsstyrelse de dokumenter, der er nødvendige for at  

 træffe en korrekt afgørelse.
Vurderingsgrundlaget består  

 af de dokumenter, der foreligger fra den udenlandske myndighed samt  

 oplysninger fra ansøgeren.
 3-måneders fristen i lovens § 21 finder ikke  

 anvendelse for personer med bopæl i udlandet, se lovens § 62, stk.  

 2.
 Arbejdsevne-bekendtgørelsen finder anvendelse i  

 sager om førtidspension for ansøgere med bopæl i  

 udlandet, se bekendtgørelsens § 48, stk. 1.
Den Sociale Sikringsstyrelse skal behandle sagen efter  

 reglerne i arbejdsevne-bekendtgørelsen, der også finder  

 anvendelse for personer med bopæl i udlandet.
Der gælder dog  

 visse undtagelser, som vedrører samarbejdet med borgeren  

 (arbejdsevne-bekendtgørelsens § 7, stk. 1),  

 iværksættelse af aktiviteter til afklaring eller forbedring af  

 borgerens arbejdsevne (arbejdsevne-bekendtgørelsens § 7, stk. 4  

 og § 9) samt visitation til fleksjob  

 (arbejdsevne-bekendtgørelsens § 10).
Samarbejdet med borgeren 106. Redegørelsen for borgerens  

 arbejdsevne skal udarbejdes i samarbejde med borgeren, og borgerens  

 opfattelse af forholdene skal fremgå af sagen.
Den Sociale Sikringsstyrelses kontakt med borgeren i  

 udlandet vil overvejende være skriftlig.
På grund af afstand og  

 sproglige barrierer mv. vil Sikringsstyrelsen sjældent kunne få  

 et samarbejde med borgeren, som det vil være tilfældet i en  

 kommune, hvor der opnås et indgående kendskab til borgeren.  

 Sikringsstyrelsen er derfor undtaget fra reglen i  

 arbejdsevne-bekendtgørelsens § 7, stk. 1, om at udarbejdelsen og  

 anvendelsen af ressourceprofilen skal tage udgangspunkt i en samtale med  

 borgeren.
Iværksættelse af aktiviteter 107. Den Sociale Sikringsstyrelse kan i  

 modsætning til kommunerne ikke iværksætte aktiviteter med  

 henblik på at afklare eller forbedre borgerens arbejdsevne, fx ved  

 arbejdsprøvning i bopælslandet.
Sikringsstyrelsen kan heller  

 ikke visitere personer i udlandet til fleksjob.
Behandlingen og  

 afgørelsen af sager i Sikringsstyrelsen sker derfor normalt på  

 grundlag af den situation, borgeren aktuelt er i, og udviklingsaspektet i  

 sagsbehandlingen kan ikke indgå med samme vægt.
 Sikringsstyrelsen er derfor også undtaget fra  

 reglerne i arbejdsevne-bekendtgørelsens § 7, stk. 4 samt  

 §§ 9 og 10, som forpligter kommunen til at iværksætte  

 aktiviteter eller visitere til fleksjob.
Tilvejebringelse af vurderingsgrundlag 108. Grundlaget for afgørelse om  

 førtidspension til personer med bopæl i udlandet skal udarbejdes  

 efter reglerne i lovens § 19, stk. 1, ud fra de forhold og  

 omstændigheder, der kan oplyses af den udenlandske pensionsmyndighed og  

 af ansøgeren, se lovens § 62, stk. 2, og bekendtgørelsens  

 § 49.
 Sikringsstyrelsen skal tage stilling til hvilke  

 oplysninger, der skal indhentes fra den udenlandske pensionsmyndighed og  

 ansøgeren til brug ved beskrivelse og vurdering af elementerne i  

 ressourceprofilen efter arbejdsevne-bekendtgørelsens § 6.  

 Sikringsstyrelsen retter således som udgangspunkt ikke direkte  

 henvendelse til læger, revalideringsinstitutioner m.v. i  

 bopælslandet, men anmoder pensionsmyndigheden i bopælslandet  

 eller ansøgeren om at indhente yderligere oplysninger.
Det følger af de særlige forhold i sager om  

 førtidspension til personer med fast bopæl i udlandet, at  

 borgerens ressourceprofil typisk ikke vil kunne beskrives og vurderes lige  

 så indgående som i danske kommuner.
Visse elementer i  

 ressourceprofilen fx sociale kompetencer vil kun vanskeligt lade sig beskrive  

 og vurdere skriftligt.
Sikringsstyrelsen skal tilstræbe at udarbejde en  

 så fyldestgørende redegørelse for ansøgerens  

 arbejdsevne som muligt.
Som et led i førtidspensionsreformen har borgeren  

 fået en mere aktiv rolle i tilvejebringelsen af vurderingsgrundlaget,  

 hvilket også omfatter ansøgere med fast bopæl i udlandet.  

 Borgeren har pligt til at medvirke ved oplysningen af sin sag, herunder  

 bidrage til udarbejdelse af en ressourceprofil.
Borgeren kan ligeledes  

 pålægges selv at fremskaffe oplysninger til brug for beskrivelsen  

 og vurderingen af den pågældendes arbejdsevne.
Sikringsstyrelsen  

 vurderer i hvert enkelt tilfælde hvilke oplysninger, ansøgeren  

 skal bidrage med eller fremskaffe.
Bidrager borgeren ikke aktivt til sagens  

 oplysning, kan der indtræde processuel skadevirkning.
Vurdering, partshøring og afgørelse 109. Borgerens arbejdsevne skal vurderes  

 på grundlag af ressourceprofilen sammenholdt med mulighederne på  

 arbejdsmarkedet, se lovens § 16 og arbejdsevne-bekendtgørelsens  

 § 8.
Den Sociale Sikringsstyrelse foretager en vurdering af  

 ansøgers beskæftigelsesmuligheder efter danske regler, dvs. en  

 vurdering som om ansøgeren var bosat i Danmark.
Sikringsstyrelsen  

 tager således stilling til, om ansøger efter danske regler fx  

 efter arbejdsprøvning, revalidering vil have mulighed for at blive  

 selvforsørgende ved indtægtsgivende arbejde, eller om  

 ansøger ville have mulighed for at opnå selvforsørgelse i  

 fleksjob.
Den Sociale Sikringsstyrelse skal som i andre  

 førtidspensionssager efter arbejdsevne-bekendtgørelsens  

 § 7, stk. 8 forelægge den samlede beskrivelse og vurdering af  

 arbejdsevnen for borgeren.
Er borgeren uenig i vurderingen af arbejdsevnen,  

 skal dette fremgå af sagen.
 Sikringsstyrelsen kan dog undlade at forelægge den  

 samlede beskrivelse og vurdering af arbejdsevnen for borgeren, såfremt  

 betingelserne efter loven § 19 er opfyldt på det foreliggende  

 grundlag, se bekendtgørelsens § 48, stk. 2.
Inden Den Sociale Sikringsstyrelse træffer  

 afgørelse, skal borgeren have tilbud om i et møde at udtale sig  

 over for den eller de personer, der skal træffe afgørelsen, se  

 lovens § 20, stk. 3. Der er tale om et tilbud, som borgeren frit kan  

 vælge at tage imod eller ej.
Vælger borgeren ikke at tage imod  

 tilbuddet om et møde, kan borgeren redegøre for sine  

 synspunkter ved anvendelse af andre kommunikationsmidler, og disse  

 synspunkter skal indgå i sagsbehandlingen.
Udgifter forbundet med at  

 tage imod tilbuddet er for egen regning.
 Træffes der afgørelse om tilkendelse af  

 førtidspension, skal der samtidig træffes afgørelse om  

 ansøgningsdatoen.
Finansiering 110. Lovens regler om finansiering  

 (§§ 52-54) føres uændret videre.
Staten refunderer 35 pct.  

 af kommunernes udgifter til førtidspension.
Der henvises i  

 øvrigt til kapitel 9 i Socialministeriets vejledning om social pension  

 af 10. marts 1998.
Socialministeriet, den 23. oktober  

 2002 Henriette Kjær /Mikael Lynnerup Kristensen Bilag 1-5 Bilag 1-5 udelades her, da indholdet findes i  

 Lovtidende Bilag 1:  

  

 Lov om social pension Bilag 2:  

  

 Bekendtgørelse om social pension (Førtidspension og  

 folkepension) Bilag 3:  

  

 Bekendtgørelse om beskrivelse, udvikling og vurdering af  

 arbejdsevne Bilag 4:  

  

 Bekendtgørelse om indbetaling af ATP-bidrag for modtagere af  

 førtidspension Bilag 5:  

  

 Bekendtgørelse om Den Supplerende Arbejdsmarkedspension for  

 Førtidspensionister Bilag 6 Stikordsregister Registret henviser til punkter i vejledningen A Afgørelse 31 - afslag på førtidspension 13, 31 - begrundelse 36 - frist for afgørelse 33 - påbegyndelse af sag 12 - tilkendelse af førtidspension 31 - ved ansøgning 13 Afrunding 51 Aktieindkomst 43 Aktindsigt 34 Aktivering 5 Aktivloven 2, 27 Alvorlig lidelse 11, 12, 33 - sagsbehandling 19 ff Ansøgning 13 - sagsbehandling 19 ff Arbejdsevne 5, 7 ff, 19 ff, 31 - forbedring af 11 - varigt nedsat 11 Arbejdsevnemetoden 19 ff Arbejdsidentitet   ressourceprofil 22 Arbejdsmarkedet 7, 10, 20 ff - lokalt 10 - regionalt 10 - samarbejdspartnere 10 - strukturproblemer 10 Arbejdsmarkedsbidrag 38 Arbejdsmarkedserfaring   ressourceprofil 22 Arbejdsopgaver 7, 10 Arbejdsrelevante ønsker   ressourceprofil 22 ATP-bidrag 64-66 - frivillig indbetaling 65, 66 - obligatorisk indbetaling 64, 66 B Barrierer 20 ff, 31 Begrundelse 36 Beregning af førtidspension (se også  

 Indtægtsgrundlag) 56, 59 Beskrivelse af ressourcer 25 Bidrag til pensionsordninger 38 Bisidder 24, 32 Bolig og økonomi   ressourceprofil 22 Boligstøtte 2 Bopælskravet 4 Borgerens medvirken 15, 24, 30 Bortfald af pension 88 Bruttoficering 2 Brøkpension 4 Børnetilskud 2 D Deltidsbeskæftigelse 8 Dokumentationsgrundlag 13, 18 ff E Efterlevelsespension 96 Enlige 98 F Faglig forklaring 18, 30 Finansiering 110 Fleksjob 8 ff, 31 Frakendelse af pension 90, 91, 92 Fratrædelsesgodtgørelse 38 Fremmøde 32 Frist for afgørelse 33 Frivilligt arbejde 31 Fuldtidsbeskæftigelse 8 Første pensionsberegning 46, 53 G Genoptagelse 11, 31 - sagsbehandling 19 ff H Helbred   ressourceprofil 22 Helhedsvurdering 12, 14 Hvilende pension 89 I Ikrafttrædelse 2 Inddragelse af pension 89 Indfødsret 4 Indlæringsevne   ressourceprofil 22 Indtægtsgrundlag 37 ff, - afrunding 51 - aktieindkomst 43 - beløbsgrænse for ægtefælle/samlever 50 - brøkpension 55 - eksempler på beregning 59 - fradrag i 49 - fradragsbeløb 52 - fradragsbeløb (særligt fradrag for gifte/samlevende) 50 - indtægter, der ikke indgår 45 - indtægtsperiode 46 - kapitalindkomst 42 - personlig indkomst 38 - regulering 47, 52 - udenlandske indtægter 48 - vederlag 44 Interesser   ressourceprofil 22 J Jobfunktioner 10, 31 K Kapitalafkastordningen 41 Kapitalindkomst 42 Kommunalbestyrelsens kompetence 102 Kontanthjælp 4 Klage 14, 30, 99 - indgivelse af klage 100 - frist 100 - sagsbehandlingstid 101 L Ledighedsydelse 10 M Medinddragelse af borgeren 24, 30 Merudgifter 2, 6, 9 Minimumsbeløb for udbetalt pension 57 Modregning 57 N Nedsættelse af førtidspension 50, 54 O Omregning af pension 88 Omstillingsevne   ressourceprofil 22 Oplysning af sagen 15, 17 ff, 27 ff Oplysningspligt 24, 88 Optjeningsprincippet 4 Ordinær beskæftigelse 8, 31 Overenskomsternes sociale kapitler 8 Overgang til folkepension 5, 61 Overgangsregel 2 P Partshøring 35 Pensionsbegrebet 3 PensionsInfo 33 Personlig indkomst 38 Personlige tillæg 4 Præstationsforventninger   ressourceprofil 22 Påbegyndelse af sag 12 - ved genoptagelse 12 R Ressourceprofil 22 ff Ressourcer 7 ff, 19 ff, 31 Restitution 9 Retssikkerhedsloven 14 ff Revalidering 5 S Sagsbehandling 12, 18 ff Sagsbehandlingstid 33 Samarbejdspartnere 10, 28, 31 Samtykke 16 Satser 97 Selvforsørgelse 7 ff, 31 Serviceloven 2 Sikringsstyrelsen - kompetence 103, 104 - regulering 48 - sagsbehandling 105 ff - udbetaling af pension 62 Sociale kompetencer   ressourceprofil 22 Sociale netværk   ressourceprofil 22 Socialfaglig vurdering 25 Starthjælp 4 Supplerende Arbejdsmarkedspension (SAP) 67 ff - beskatning 87 - betingelser for livsforsikringsselskab/pensionskasse 72 - bidragets størrelse 76 - dødsfald 85, 86 - indbetaling af bidrag 73, 75 - information om optjente rettigheder 74 - kontakt mellem kommune og pensionsinstitut 73 - minimumsgrænse 77 - ophør med indbetaling 79 - pensionsbeskatningsloven 72 - påbegyndelse af indbetaling 70 - skift af pensionsinstitut 78 - skilsmisse m.v.
80 - tilmelding 68, 69 - udbetaling af SAP 82, 83, 84 - valgfrit pensionsinstitut 71, 72 Supplerende hjælp 4 T Tilbagebetaling 88 Tilbagebetalingsordning 93, 94, 95 Tilkendelse af førtidspension 6 ff, Tilkendelseskriterium 2 U Udbetaling af pension 57, 58, 60, Udviklingsmuligheder 20 ff, 31 Uddannelse   ressourceprofil 22 V Varig nedsat arbejdsevne 11 Vederlag 44 Virksomhedsskatteordningen 40 Y Ydelsesniveau 2 Ydelsesstruktur 2 Å Årlig fastsættelse 88 Bilag 7 Indholdsfortegnelse Indholdsfortegnelsen henviser til punkter i  

 vejledningen Indledning Forord 1 Lovændringer 2 Kapitel 1 Almindelige betingelser m.v.
Pensionsbegrebet 3 Hovedbetingelser og optjeningsprincippet 4 Kapitel 2 Førtidspension Det nye førtidspensionssystem 5 Tilkendelse af førtidspension 6 Arbejdsevne 7 Selvforsørgelse 8 Ressourcer 9 Arbejdsmarkedet, arbejdsopgaver og jobfunktioner 10 Varig nedsættelse af arbejdsevnen 11 Påbegyndelse af sag om førtidspension 12 Ansøgning om førtidspension 13 Sagsbehandling Helhedsvurdering 14 Oplysning af sagen 15 Samtykke 16 Hvilke oplysninger skal indhentes 17 Grundlaget for afgørelser om førtidspension 18 Arbejdsevnemetoden 19 Beskrivelse og vurdering af ressourcer m.v.
21 Ressourceprofilen 22 Udarbejdelse af ressourceprofilen 23 Medinddragelse af borgeren 24 Adskillelse mellem beskrivelse og vurdering 25 En løbende, fremadrettet proces 26 Indhentelse af oplysninger 27 Ressourceprofilen forelægges for borgeren 30 Den samlede vurdering af arbejdsevnen og afgørelse om  

 førtidspension 31 Borgerens medvirken og ret til fremmøde 32 Frist for afgørelse 33 Aktindsigt, partshøring og begrundelse Aktindsigt 34 Partshøring 35 Begrundelse 36 Kapitel 3 Beregning af førtidspension Indtægtsgrundlaget ved beregning af førtidspension 37 Personlig indkomst 38 Skatteordninger for selvstændige 39 Virksomhedsskatteordningen 40 Kapitalafkastordningen 41 Kapitalindkomst 42 Aktieindkomst 43 Vederlag 44 Indtægter, der ikke indgår i indtægtsgrundlaget 45 Indtægtsperiode, der ligger til grund for opgørelsen af  

 indtægtsgrundlaget 46 Regulering af indkomst i indtægtsgrundlaget til aktuelt niveau 47 Udenlandske indtægter, der indgår i  

 indtægtsgrundlaget 48 Fradrag ved opgørelse af indtægtsgrundlaget 49 Særligt fradrag for pensionister, der er gift eller samlevende 50 Afrunding 51 Fradrag før nedsættelse af førtidspension 52 Den første pensionsberegning 53 Nedsættelse af pensionen   indtægtsregulering 54 Indtægtsopgørelsen ved beregning af brøkpension 55 Skematisk oversigt over fremgangsmåden ved opgørelse af  

 indtægtsgrundlaget 56 Minimumsbeløb for beregning af pension 57 Modregning af andre ydelser 58 Eksempler på pensionsberegning 59 Kapitel 4 Udbetaling af pension, indbetaling til ATP og Den Supplerende  

 Arbejdsmarkedspension Udbetaling af pension 60 Overgang fra førtidspension til folkepension 61 Udbetaling af pension i udlandet 62 ATP for førtidspensionister Indbetaling af ATP-bidrag 63 Obligatorisk indbetaling af ATP-bidrag 64 Frivillig indbetaling af ATP-bidrag 65 Fælles bestemmelser om obligatorisk og frivillig indbetaling af  

 ATP-bidrag 66 Den Supplerende Arbejdsmarkedspension for  

 førtidspensionister Generelt om ordningen 67 Hvem kan tilmelde sig SAP-ordningen 68 Tilmelding med tilbagevirkende kraft 69 Påbegyndelse af indbetaling 70 Hvem indbetales bidraget til 71 Bidrag til livsforsikringsselskaber eller pensionskasser omfattet af  

 SAP 72 Kontakten mellem kommuner og pensionsinstitutter 73 Information om optjente rettigheder m.v.
74 Særligt vedr.
SAP-bidrag til ATP 75 Bidragets størrelse 76 Minimumsgrænse 77 Skift af pensionsinstitut 78 Ophør med indbetaling 79 Skilsmisse m.v.
80 Udbetaling af Den Supplerende Arbejdsmarkedspension 81 Udbetaling fra ATP 82 Udbetaling fra et livsforsikringsselskab eller en pensionskasse 83 Udbetaling som éngangsbeløb 84 Ingen udbetaling ved dødsfald når pensionisten er fyldt 65  

 år 85 Udbetaling ved pensionistens dødsfald før det fyldte 65.  

 år 86 Beskatning af indbetalinger og udbetalinger 87 Kapitel 5 Årlig fastsættelse, omregning, bortfald, tilbagebetaling  

 m.v.
Uændrede regler 88 Hvilende pension 89 Frakendelse af pension 90 Ordning for tilbagebetaling 93 Efterlevelsespension 96 Kapitel 6 Beløb og regulering Aktuelle satser 97 Enlige 98 Kapitel 7 Klageadgang Regler om klageadgang 99 Klagefrist og behandling af klagen 100 Klage over sagsbehandlingen 101 Kapitel 8 Administration, finansiering m.v.
Kommunalbestyrelsens kompetence 102 Den Sociale Sikringsstyrelse 103 Den Sociale Sikringsstyrelses kompetence 104 Ansøgning og sagsbehandling 105 Samarbejdet med borgeren 106 Iværksættelse af aktiviteter 107 Tilvejebringelse af vurderingsgrundlag 108 Vurdering, partshøring og afgørelse 109 Finansiering 110 Bilag (Bilag 1-5 udelades her) Bilag 1:
Lov om social pension (Lovbekendtgørelse nr. 697 af 21. august 2002) Bilag 2:
Bekendtgørelse om social pension (Førtidspension og  

 folkepension)  

 (Bekendtgørelse af 23. oktober 2002) Bilag 3:
Bekendtgørelse om beskrivelse, udvikling og vurdering af  

 arbejdsevne (Bekendtgørelse nr. 543 af 28. maj 2002) Bilag 4:
Bekendtgørelse om indbetaling af ATP-bidrag for modtagere af  

 førtidspension  

 (Bekendtgørelse af 23. oktober 2002) Bilag 5:
Bekendtgørelse om Den Supplerende Arbejdsmarkedspension for  

 Førtidspensionister  

 (Bekendtgørelse af 23. oktober 2002) Bilag 6:
