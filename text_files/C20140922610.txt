Cirkulæreskrivelse om overenskomst mellem dansk sygeplejeråd, CO10 og Forsvarets Personeltjeneste om løn- og ansættelsesforhold for sygeplejersker og radiografer med almindelig rådighedspligt og med rådighedspligt med henblik på tjeneste ved forsvarets reaktionsstyrkeenheder Bilag:
1. Overenskomst af 16. august 2010 mellem Dansk Sygeplejeråd, CO10 og Forsvarets Personeltjeneste om løn- og ansættelsesforhold for sygeplejersker og radiografer med almindelig rådighedspligt og med rådighedspligt med henblik på tjeneste ved forsvarets reaktionsstyrkeenheder. (Bilag forefindes ved Forsvarets Personeltjeneste) 2. Rådighedskontrakt for sygeplejersker og radiografer. (Bilag forefindes ved Forsvarets Personeltjeneste) 3. Rådighedskontrakt for sygeplejersker og radiografer med almindelig rådighedspligt. (Bilag forefindes ved Forsvarets Personeltjeneste) Erstatter:
 1. Kundgørelse for forsvaret B. 5-12 cirkulære om løn- og ansættelsesforhold for sygeplejersker og radiografer med rådighedspligt af 23. april 1998.
 2. Aftale mellem Dansk Sygeplejeråd og Forsvarets Personeltjeneste om nyt lønsystem for sygeplejersker og radiografer med almindelig rådighedspligt med henblik på tjeneste ved forsvarets reaktionsstyrkeenheder af 24. marts 2006, herunder bilag 1 og 2 samt protokollat 1 af 24. marts 2006.
 3. Aftale mellem Dansk Sygeplejeråd og Forsvarets Personeltjeneste om løn og ansættelsesforhold for sygeplejersker og radiografer med almindelig rådighedspligt med henblik på tjeneste ved forsvarets reaktionsstyrkeenheder af 24. marts 2006 samt protokollat 1 af 24. marts 2006.
1. FORMÅL Formålet med bestemmelsen er at gengive regelgrundlaget vedrørende løn- og ansættelsesvilkår for sygeplejersker og radiografer med almindelig rådighedspligt og med rådighedspligt med henblik på tjeneste ved forsvarets reaktionsstyrkeenheder.
 Endvidere er rådighedskontrakt, som anvendes ved udsendelse, vedlagt som bilag.
2. ALMENE BESTEMMELSER 2.1. Dataark 2.2. Indledende bemærkninger Det samlede regelgrundlag vedrørende løn- og ansættelsesvilkår for sygeplejersker og radiografer på rådighedskontrakt udgør:
 1. Overenskomst af 16. august 2010 mellem Dansk Sygeplejeråd, CO10 og Forsvarets Personeltjeneste om løn- og ansættelsesforhold for sygeplejersker og radiografer med almindelig rådighedspligt og med rådighedspligt med henblik på tjeneste ved forsvarets reaktionsstyrkeenheder, herunder bilag 1 og 2.
 2. Aftale mellem Forsvarets Personeltjeneste og Dansk Sygeplejeråd om ydelser til syge-plejersker og radiografer der deltager i sejlads med Søværnets skibe med henblik på tjeneste ved Forsvarets reaktionsstyrkeenheder af 27. maj 2009.
 3. Aftale mellem Forsvarets Personeltjeneste og Dansk Sygeplejeråd om døgntjeneste i forbindelse med øvelse af 24. marts 2006.
 4. Standard rådighedskontrakt udarbejdet af Forsvarets Personeltjeneste, Aftale- og forhandlingssektionen, juni 2010.
2.3. Anvendelsesområde Denne overenskomst omfatter kontraktansatte sygeplejersker og radiografer, der ansættes på rådighedskontrakt med henblik på udsendelse i internationale operationer (INTOPS).
 Overenskomsten dækker ligeledes sygeplejersker og radiografer, der ansættes med henblik på deltagelse i øvelser i den hjemlige struktur.
 Overenskomsten omfatter ikke de sygeplejersker og radiografer, der er fastansat i Forsvaret.
3. SPECIFIKKE BESTEMMELSER 3.1. Bemærkninger til de enkelte paragraffer i overenskomsten Overenskomsten omfatter to grupper af sygeplejersker på rådighedskontrakt, dels syge-plejersker og radiografer der har rådighedspligt med henblik på udsendelse, dels sygeplejersker og radiografer med almindelig rådighedspligt.
Sygeplejersker og radiografer med rådighedspligt med henblik på udsendelse til INTOPS bliver designeret ved én enhed, men kan udsendes med en anden enhed eller som enkeltperson.
Gruppen med almindelig rådighedspligt kan kun udsendes med deres enhed og anvendes kun i hjemlig struktur, typisk i forbindelse med afholdelse af de årlige øvelser.
Der kan ikke ansættes flere på denne kontraktform.
Gruppen aflønnes som ved indkommandering, jf. overenskomstens § 6.
Ad § 1. Dækningsområdet Sygeplejersker og radiografer ansættes på en værnfælles rådighedskontrakt.
Når syge-plejersker og radiografer tegner en rådighedskontrakt første gang forpligter de sig for en 4-årig periode.
Gentegning af kontrakt kan ske for enten 2 eller 4 år.
Ad § 3: Basislønninger Løngruppe 2 og 3 omfatter kun sygeplejersker.
Radiografer kan således ikke aflønnes efter løngruppe 2 og 3.
Ad § 6c: Kompetencetillæg Kompetencetillæg ydes kun under missionsforberedende uddannelse og ikke under almindelige øvelser, kurser og uddannelser.
Ad § 6d: Indkommandering med forkortet varsel Honorering for indkommandering med forkortet varsel ydes kun til sygeplejersker og ikke til radiografer.
 Honorering sker for aktivering af sygeplejersker for eksempel ved AIREVAC med et varsel, der er kortere end det normale varsel jf. rådighedskontrakten § 7, stk. 6.
Ad § 7d: Sanitetstillæg Tillægget ydes kun til sygeplejersker og ikke radiografer.
Ad § 7f: Udetillægslignende tillæg Det udetillægslignende tillæg er i december 2008 fastsat til følgende regulerede årlige beløb niv. 1. oktober 2009:
 I FN mission:
Ledende sygeplejersker (C300): kr. 177.149,04 Øvrige sygeplejersker og radiografer (C200): kr. 147.784,68 I øvrige missioner:
Ledende sygeplejersker (C300): kr. 180.458,04 Øvrige sygeplejersker og radiografer (C200): kr. 151.093,68 Vedrørende udetillægslignede tillæg henvises til FPT-BST 564-1.
Ad § 7g: 2/7-dage Sats pr. fridag er kr. 994,76 (niv. 1. okt. 97), og er således højere end tilsvarende sats på andre personelområder.
Ad § 7h: Bonus Det samlede bonusbeløb, som er ureguleret, udbetales månedligt som følgende:
 1. udsendelse:
Ved udgangen af 1. måned: kr. 3.333,33 Ved udgangen af 2. måned: kr. 3.333,33 Ved udgangen af 3. måned: kr. 3.333,33 2. udsendelse:
Ved udgangen af 1. måned: kr. 6.666,66 Ved udgangen af 2. måned: kr. 6.666,66 Ved udgangen af 3. måned: kr. 6.666,66 Ad § 8: Honorering af kontaktperson Varetagelse af funktionen som kontaktperson kan ske i rådighedsperioden, altså i de perioder, hvor vedkommende hverken er indkommanderet eller udsendt/aktiveret.
 Når funktionen som kontaktperson varetages, aflønnes kontaktpersonen, som hvis vedkommende var indkommanderet.
3.2. Bemærkninger til de enkelte paragraffer i rådighedskontrakten for sygeplejersker og radiografer Ad § 1. Tjenestens indhold Den ansatte forpligter sig til:
 at stå til rådighed for en nærmere anført reaktionsstyrkeenhed,  at stå til rådighed som enkeltperson ved anden enhed,  at deltage i grunduddannelse,  at deltage i enhedsuddannelse, herunder at deltage i øvelser mv.,  at forrette midlertidig tjeneste i aktiveringsperioder samt  at blive udsendt til missionsområder.
 Forpligtelsen afhænger af de nærmere aftalte vilkår og perioder, der fremgår af den til enhver tid gældende standard rådighedskontrakt.
Ad § 3. Prøvetid Der aftales kun prøvetid for nyansatte sygeplejersker og radiografer.
Der aftales således ikke prøvetid ved gentegnerkontrakter.
Ad § 13, stk. 11. Misligholdelse Dansk Sygeplejeråd og den ansatte selv har adgang til inden for en frist på 14 dage at fremsætte en udtalelse.
3.3. Yderligere bemærkninger til overenskomsten og rådighedskontrakten for syge-plejersker og radiografer 3.3.1. Lønudbetaling Ved forrettet rådighedstjeneste i løbet af en måned vil løn og faste tillæg for vedkommende måned være at beregne med for tiden 7,4/1924 af en årsløn for hver dag den faktiske indkaldelse varer.
3.3.2. Sygdom Sygeplejersker og radiografer med rådighedspligt oppebærer løn under sygdom, for så vidt angår den sygeperiode, der måtte falde inden for den i det enkelte tilfælde fastsatte indkommanderingsperiode, og forudsat den pågældende er mødt til tjeneste i den aftalte indkommanderingsperiode.
 Sygdom kan af den personelforvaltende myndighed kræves lægeligt dokumenteret.
3.3.3. Godtgørelse Ved indkaldelse ydes kilometergodtgørelse med laveste sats efter de herfor fastsatte bestemmelser eller godtgørelse for dokumenterede udgifter til offentlige befordringsmidler.
Under deltagelse i øvelser, sejlads med flådens skibe mv. samt under ophold i øvelses-/skydelejre mv. ydes godtgørelse af merudgifter efter de for personel under Forsvarsministeriet gældende regler, jf.
FPT-BST 564-42.
 3.4 Specifikke bestemmelser vedrørende løn- og ansættelsesforhold for sygeplejersker og radiografer med almindelig rådighedspligt.
(Erstatter kundgørelse B. 5-12.) 3.4.1 Indgåelse og ophævelse af kontrakt § 1. Denne Forsvarets Personeltjenestes bestemmelse omfatter sygeplejersker og radiografer, der indgår kontrakt om almindelig rådighedspligt, og som er designeret til at forrette tjeneste i Forsvaret.
 § 2. Mellem sygeplejersker, radiografer og Forsvarets Personeltjeneste kan der i henhold til standard rådighedskontrakt udarbejdet af FPT indgås kontrakt om almindelig rådighedspligt.
 § 3. Kontraktforholdet kan opsiges i henhold til bestemmelserne i rådighedskontrakten for sygeplejersker og radiografer med almindelig rådighedspligt samt overenskomsten om løn- og ansættelsesforhold for sygeplejersker og radiografer med almindelig rådighedspligt og med rådighedspligt med henblik på tjeneste ved Forsvarets reaktionsstyrkeenheder.
3.4.2 Aflønning § 4. Aflønning sker i henhold til overenskomst for sygeplejersker og radiografer med almindelig rådighedspligt og med rådighedspligt med henblik på tjeneste ved Forsvarets reaktionsstyrkeenheder mellem Forsvarets Personeltjeneste, CO10 og Dansk Sygeplejeråd.
 3.4.3 Udbetaling af løn mv.
 § 5. Ved forrettet rådighedstjeneste i løbet af en måned vil løn og faste tillæg for vedkommende måned være at beregne med 7,4/1924 af en årsløn pr. indkommanderingsdag.
 § 6. Sygeplejersker og radiografer med rådighedspligt oppebærer løn under sygdom, for så vidt angår den sygeperiode, der måtte falde inden for den i det enkelte tilfælde fastsatte indkommanderingsperiode, og forudsat den pågældende er mødt til tjeneste forud for sygdommens indtræden.
 Stk. 2. Der ydes ikke variable ydelser under sygdom.
 Stk. 3. Sygdom kan af den personelforvaltende myndighed kræves dokumenteret ved lægelig dokumentation.
 3.4.4 Time- og dagpenge mv.
§ 7. Under indkaldelsen kan det sted, hvor den faste bopæl er beliggende, anses som fast tjenestested i henseende til beregning af befordringsgodtgørelse.
Det er herved en forudsætning, at bopælen er beliggende i en sådan afstand fra det militære tjenestested, at betingelserne for udbetaling af time- og dagpenge mv. er opfyldt.
Ved indkaldelse vil bestemmelsen i FPT-BST 564-13 være at iagttage.
 Stk. 2. Ved indkaldelse ydes kilometergodtgørelse med laveste sats efter de herfor fastsatte bestemmelser eller godtgørelse for dokumenterede udgifter til offentlige befordringsmidler.
Stk. 3. Under deltagelse i øvelser, sejlads med flådens skibe mv. samt under ophold i øvelses-/skydelejre mv. ydes godtgørelse af merudgifter efter de for personel under Forsvarsministeriet gældende regler, jf.
FPT-BST 564-42.
3.5 Teknisk beskrivelse I rådighedsperioden og under indkommandering aflønnes sygeplejersker og radiografer på PKAT 0278. PKAT 0278 er en timeløns PKAT, som kan regne i mindre enheder.
Med indkommandering forstås indledende uddannelse og øvelser før udsendelse.
 Under udsendelse i missionsområde aflønnes sygeplejersker og radiografer på PKAT 279.
 Tillæg efter denne overenskomst ydes på følgende lønkoder (LKO):
Rådighedsvederlag: LKO: 3132 Ulempetillæg: LKO: 3128 FN-tillæg: LKO: 3119 Udetillægslignende tillæg: LKO: 5452 Sanitetstillæg: LKO: 3126 2/7 dage: LKO: 4115 Bonus: LKO: 3123 Kompetencetillæg: LKO: 3124 Kontaktperson: LKO: 2085 Indkommandering med forkortet varsel: LKO: 2083 4. SAGSBEHANDLENDE AFDELING Forsvarets Personeltjeneste, Overenskomst- og Aftaleafdelingen, er sagsbehandlende afdeling.
5. IKRAFTTRÆDEN Denne bestemmelse træder i kraft ved offentliggørelsen på Retsinformation.
