 En importør reklamerede med, at et slikprodukt var  

 »tandvenligt« og sukkerfrit slik, der giver færre huller i  

 tænderne'.
Forbrugerombudsmanden forelagde sagen for Tandlægehøjskolen, der  

 udtalte, at der ikke var videnskabeligt belæg for, at produktet ikke  

 fremkalder huller i tænderne.
Ombudsmanden udtalte på den baggrund, at  

 oplysningen om, at slikket giver færre huller i tænderne, var vildledende og  

 i strid med § 2, stk. 1.
12. Tandvenligt slik En importør markedsførte et nyt slikprodukt, der var sødet med Lycasin,  

 der i en reklamebrochure blev beskrevet som et naturligt sødemiddel  

 fremstillet af stivelse fra majs og kartofler.
Produktet blev i reklamer  

 beskrevet som »tandvenligt og sukkerfrit slik, der giver færre huller i  

 tænderne«.
 Efter at have modtaget en klage over reklamerne for produktet anmodede  

 Forbrugerombudsmanden Københavns Tandlægehøjskole om at afgive en erklæring  

 om berettigelsen af de fremsatte påstande om produktets egenskaber.
Instituttet for Tandsygdomslære ved Tandlægehøjskolen meddelte i skrivelse  

 af 3. juli 1978, at det er korrekt, at det pågældende produkt er tandvenligt  

 og sukkerfrit, men på grundlag af de foreliggende videnskabelige  

 undersøgelser kan det ikke anses for bevist, at produktet er non-cariogent,  

 d.v.s. ikke-cariesfremkaldende.
Der var derfor ikke støtte for påstanden om,  

 at produktet giver færre huller i tænderne.
 Under henvisning til denne erklæring udtalte Forbrugerombudsmanden, at det  

 måtte anses for vildledende at anvende udtrykket »slik«, der giver  

 færre huller i tænderne' om det pågældende produkt, og han henstillede, at  

 importøren i sin fremtidige annoncering for produktet undlod at medtage disse  

 angivelser.
 Denne henstilling blev taget til efterretning.
 (* 1) Offentliggjort i Forbrugerombudsmandes Årsberetning 1977-1978, side  

 96, nr. 12.
