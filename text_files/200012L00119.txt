Fremsat den 24. november 2000 af  

 Kim Behnke (FRI), Tom Behnke (FRI), Thorkild B.
Fransgaard (FRI)  

 og  

 Kirsten Jacobsen (FRI) Forslag til Lov om ændring af lov om afgift af  

 elektricitet (Ophævelse af elsparebidrag) § 1 I lov om afgift af elektricitet, jf. lovbekendtgørelse nr. 689 af  

 17. september 1998, som bl.a. ændret ved § 1 i lov nr. 389 af 2. juni  

 1999 og senest ved § 31 i lov nr. 165 af 15. marts 2000, foretages  

 følgende ændringer:
 1. I § 6, stk. 1, ændres »50,1 øre«  

 til: »49,5 øre «, og nr. 2 ophæves.
 2. I § 6, stk. 2, ændres »56,6 øre« til: »56  

 øre «, og nr. 2  

 ophæves.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven finder anvendelse på leverancer af  

 elektricitet, der sker fra lovens ikrafttrædelsestidspunkt.
Bemærkninger til lovforslaget Almindelige bemærkninger Elsparebidraget blev indført med lov nr. 1211 af  

 27. december 1996 om ændring af lov om afgift af elektricitet  

 (Elsparebidrag). Loven trådte i kraft den 1. januar 1998. Der henvises  

 vedrørende Folketingets behandling af loven til lovforslag nr.
L 31,  

 1996-97.
Af bemærkningerne til L 31 fremgik bl.a., at ved  

 forhøjelsen af elafgiften i form af et elsparetillæg  

 tilvejebringes midlerne til finansieringen af Elsparefonden (som der samtidig  

 blev fremsat lovforslag om, jf.
L 27, 1996-97). Elsparefonden har til  

 formål at give tilskud til at gennemføre besparelser i  

 elforbruget i boliger og offentlige institutioner.
Elsparetillægget  

 vedrører alle, som ikke kan få godtgjort elafgiften, dvs. langt  

 overvejende husholdinger, det offentlige og ikke-momsregistreret erhverv.
Det  

 fremgik endvidere af bemærkningerne til L 31, at lovforslaget  

 skønnedes at medføre en helårsprovenugevinst på ca.  

 90 mio. kr. ekskl. moms.
Af forslag til finanslov for 2001 fremgår af  

 anmærkningerne til § 38.22.01.20 bl.a., at »Elsparebidraget  

 følger de samme regler som elafgiften i øvrigt og som andre  

 energiafgifter og er en generel afgift ligesom disse.
Selv om  

 forhøjelsen af elafgiften i form af elsparebidraget er sket for at  

 finansiere elspareordningen, er der ikke nogen direkte kobling mellem disse.  

 Et øget provenu som følge af større elforbrug giver  

 således ikke Elsparefonden flere tilskudsmidler.
Der er ingen  

 bevillingsmæssig sammenhæng mellem indtægterne for  

 forhøjelsen af elafgiften og bevillingen til Elsparefonden, hvorfor  

 provenuet fra elsparebidraget ikke er øremærket til afholdelse  

 af udgifter til Elsparefonden.« Der er næppe tvivl om, at Folketinget  

 besluttede at forhøje elprisen med 0,6 øre med det  

 formål, at der skulle skabes et særligt provenu til  

 Elsparefonden.
Elsparefonden har til formål at fremme formål, der  

 har energibesparelser som mål.
Elsparefonden er af mange blevet rost  

 for sit virke, fordi fonden i særlig grad har evnet at støtte  

 meget direkte formål, og fordi de støttede projekter  

 opnåede stor CO2-fortrængning for de anvendte  

 midler.
I stedet for at bevillinger til Elsparefonden skulle  

 være afhængig af de årlige finanslovsaftaler, så var  

 argumentationen for indførelsen af afgiften på 0,6 øre,  

 at Elsparefonden fik bevillinger uafhængig af de løbende  

 finanslovsovervejelser.
Elsparefonden blev født med løfter om  

 autonomi og forventning om, at der hele tiden var sammenhæng mellem de  

 beløb, der blev opnået fra 0,6 øre-afgiften, og de  

 bevillinger til energispareformål, som fonden kunne støtte.
 Det er imidlertid fremgået af pressen, at  

 såvel Miljø- og Energiministeriet som Finansministeriet har  

 fundet anledning til at anvende en del af provenuet fra 0,6  

 øre-afgiften til andre formål end Elsparefondens virke.  

 Miljø- og Energiministeriet skulle angiveligt have hentet provenu i  

 fonden for derved at slippe for besparelser andre steder i ministeriet.  

 Finansministeren har som angivet ovenfor indføjet en ny  

 anmærkning på FFL 2001, hvorefter hjemmelen til at bruge midlerne  

 fra 0,6 øre-afgiften til andre formål bliver knæsat.
Forslagsstillerne vil ikke fortsætte ad den vej.
Vi  

 har gennem Finansudvalget anmodet om, at få miljø- og  

 energiministeren til krone for krone at redegøre for  

 kapitalbevægelserne mellem 0,6 øre-afgiften, Elsparefonden og  

 andre formål.
Når disse præcise tal foreligger, vil de  

 kunne indgå i udvalgsarbejdet med nærværende lovforslag.
Vi  

 kunne have taget tallene fra dagspressen, men vil ikke løbe den risiko  

 at viderebringe ukorrekte taloplysninger.
Forslagsstillerne mener, at forsøget med  

 øremærkede afgifter til særlige elspareformål er  

 mislykkedes.
Derfor må vi vende tilbage til den normale  

 bevillingsmæssige praksis.
Elsparefondens fremtidige  budget må  

 derfor hentes over den årlige finanslov og ikke fra en særlig  

 afgift på el.
Det vil da igen være de årlige politiske  

 forhandlinger om finansloven, der afgør Elsparefondens bevillinger.  

 Elforbrugerne skal ikke tro, at de med 0,6 øre-afgiften betaler til  

 særlig gode energispareformål, og så opleve at en del af  

 midlerne går til at udfylde huller i finansloven.
Bemærkninger til lovforslagets enkelte  

 bestemmelser Til § 1 Det foreslås at ophæve elsparebidraget.  

 Elsparebidraget på 0,6 øre pr. kWh svares som afgift sammen med  

 den øvrige elafgift, men er særskilt nævnt i  

 gældende lov som et særligt bidrag.
Til § 2 Det foreslås, at loven træder i kraft hurtigst  

 muligt efter vedtagelsen i Folketinget, dvs. dagen efter  

 bekendtgørelsen af loven i Lovtidende, og at den får virkning  

 for leverancer af elektricitet fra dette tidspunkt, således at der ikke  

 skal svares afgift i form af elsparebidrag af disse leverancer.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om afgift af  

 elektricitet. (Ophævelse af elsparebidrag).
(Lovforslag nr.
L 119).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 6. Af forbrug af elektricitet, der overstiger 4.000 kWh  

 årligt i helårsboliger, der opvarmes ved elektricitet, betales i  

 alt en afgift på 50,1 øre1)  

  pr. kWh, som består af 1)	en energiafgift på 45,5 øre1) pr. kWh med  

 tillæg af 2)	et elsparebidrag på 0,6 øre pr. kWh og 3)	et eldistributionsbidrag på 4 øre pr. kWh.
Stk. 2. Af forbrug af anden elektricitet betales i alt en  

 afgift på 56,6 øre1) pr. kWh, som består  

 af 1)	en energiafgift på 52 øre1) pr. kWh med  

 tillæg af 2)	et elsparebidrag på 0,6 øre pr. kWh og 3)	et eldistributionsbidrag på 4 øre pr. kWh.
 1. I § 6, stk. 1, ændres »50,1 øre«  

 til: »49,5 øre «, og nr. 2 ophæves.
 2. I § 6, stk. 2, ændres »56,6 øre«  

til: »56 øre «, og nr. 2 ophæves.
 1)   Satsen omfattet  

 af overgangsbestemmelse, jf. lov nr. 437 af 26.6.98. Nævnte afgiftssats  

 gælder fra 1. januar 2002.
