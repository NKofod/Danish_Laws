Fremsat den 25. januar 2000 af  

 Helge Adam Møller (KF), Jens Heimburger (KF),  

 Brian Mikkelsen (KF) og Gitte Seeberg (KF) Forslag til folketingsbeslutning om, at indvandrere skal råde over en passende  

 selvstændig bolig som betingelse for familiesammenføring Folketinget opfordrer regeringen til snarest muligt og  

 inden udgangen af indeværende folketingsår at fremsætte  

 forslag til ændring af udlændingeloven og foretage  

 fornødne ændringer i bekendtgørelser, cirkulærer og  

 andre administrative forskrifter efter følgende principper:
 1.	Indvandrere, der ønsker familiesammenføring med  

 ægtefælle eller samlever, skal som udgangspunkt kunne dokumentere  

 at være i besiddelse af en passende selvstændig bolig.
 2.	Ved familiesammenføring med mindreårige børn  

 skal der i særlige tilfælde kunne stilles krav om, at  

 indvandreren godtgør at råde over en passende selvstændig  

 bolig.
Bemærkninger til forslaget Forslagsstillerne finder, at en herboende  

 indvandrer - som et supplement til udlændingelovens  

 forsørgelseskrav - bør godtgøre at råde over en  

 passende selvstændig bolig som betingelse for meddelelse af  

 familiesammenføring med ægtefælle/samlever og - i visse  

 tilfælde - mindreårige børn.
Boligkravet stilles for at sikre, at det er realistisk at  

 gennemføre en familiesammenføring her til landet, og for at  

 undgå, at herboende indvandrere på grund af  

 familiesammenføring påføres alvorlige boligsociale  

 problemer.
Herved opnås blandt andet en mere smidig udnyttelse af den  

 kommunale anvisningsret i det almennyttige og private boligbyggeri.
Efter den foreslåede regel skal der således,  

 medmindre særlige grunde taler derimod, som betingelse for meddelelse  

 af opholdstilladelse efter udlændingelovens § 9, stk. 1, nr. 2, litra  

 d, stilles krav om, at den herboende godtgør at råde over en  

 passende selvstændig bolig.
Dette krav skal således ikke stilles,  

 hvis den herboende ægtefælle/samlever har dansk  

 indfødsret, statsborgerskab i et af de andre nordiske lande eller  

 opholdstilladelse efter udlændingelovens §§ 7 og 8 (flygtninge).
Der vil ved afgørelsen af, om en bolig kan anses  

 for passende, blive lagt afgørende vægt på de normale  

 boligmæssige behov, som en familie må anses at have henset til  

 familiens størrelse.
Det vil derfor være et kriterium, at  

 boligen er selvstændig og ikke er del af en større bolig.  

 Boligen er selvstændig, når der forefindes selvstændigt  

 køkken og toilet.
En selvstændig lejlighed kan anses for  

 passende bolig, når den indeholder mindst to beboelsesrum, og når  

 der er højst to personer pr. beboelsesrum.
Ved vurderingen af antal  

 personer pr. beboelsesrum skal indgå alle personer, der bebor boligen -  

 dvs. ægtefælle/samlever, ægtefællernes/samlevernes  

 børn samt eventuelle andre familiemedlemmer og personer, der bebor  

 boligen.
En lejlighed med to beboelsesrum vil således eksempelvis kunne  

 anses for en passende bolig for en familie bestående af to  

 forældre og to børn.
 I tilfælde, hvor der som betingelse for  

 familiesammenføring med ægtefællen/samleveren er stillet  

 krav om passende bolig, og hvor ægtefællernes/samlevernes  

 mindreårige barn indrejser samtidig med ægtefællen, vil  

 kravet indebære, at det medfølgende barn indregnes i husstandens  

 beboerantal.
Også i tilfælde, hvor  

 ægtefællen/samleveren er gravid på tidspunktet for  

 afgørelsen om familiesammenføring, vil det kommende barn skulle  

 indregnes i husstandens beboerantal.
Indrejser et mindreårigt barn  

 efterfølgende, vil der, såfremt væsentlige hensyn taler  

 derfor, kunne stilles krav om passende bolig som betingelse for meddelelse af  

 opholdstilladelse til barnet.
Barnet vil da skulle indregnes i husstandens  

 beboerantal.
Vurderingen af, om den herboende person råder over  

 en passende bolig, vil skulle foretages af den herboendes opholdskommune.
Det  

 foreslås derfor, at kommunalbestyrelsen efter anmodning fra  

 Udlændingestyrelsen afgiver en udtalelse om, hvorvidt den person, der  

 bor i Danmark, råder over en passende selvstændig bolig.
 En gennemførelse af dette forslag vil  

 medføre færre sociale problemer og en bedre mulighed for  

 integration i forbindelse med familiesammenføringer.
Men det skal understreges, at forslagsstillerne fortsat  

 finder det ønskeligt og nødvendigt for at opnå den bedst  

 mulige integration at få gennemført det forslag, Det  

 Konservative Folkeparti sammen med Venstre bl.a. fremsatte i 1997 i  

 beslutningsforslag nr.
B 71, om, at kommunerne får en mulighed og en  

 ret til at sprede indvandrere og flygtninge boligmæssigt for at  

 modvirke ghettodannelser, jf. beslutningsforslag nr.
B 71,  

 folketingsåret 1997-  

 98, 1. samling (se Folketingstidende 1997-  

 98, 1. samling, forhandlingerne side 3239 og tillæg A side 1990 og  

 1996).
Skriftlig fremsættelse Helge Adam Møller (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om, at indvandrere  

 skal råde over en passende selvstændig bolig som betingelse for  

 familiesammenføring.
(Beslutningsforslag nr.
B 73).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
