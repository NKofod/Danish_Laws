 Told- og Skattestyrelsen har i en række sager truffet afgørelse om, at  

 offentlige tilskud, som virksomheder modtager for udførelse af  

 hjemmeserviceydelser, skal medregnes til momsgrundlaget, jf.
momslovens § 27, stk. 1 Der var over for styrelsen rejst spørgsmål om rigtigheden af at beregne  

 moms af de tilskud, som virksomheder, der er tilsluttet  

 hjemmeserviceordningen, modtager som delvis betaling for udførte ydelser.
 Efter momslovens § 27, stk. 1, er momsgrundlaget ved levering af varer og  

 ydelser vederlaget.
 Momslovens bestemmelse modsvares af artikel 11, punkt A, stk. 1, litra a,  

 i 6. momsdirektiv, hvorefter beskatningsgrundlaget er den samlede modværdi,  

 som leverandøren eller tjenesteyderen modtager eller vil modtage af køberen,  

 aftageren eller 3. mand for de pågældende transaktioner, herunder tilskud som  

 er direkte forbundet med transaktionernes pris.
 Styrelsen fandt, at tilskud af den omhandlede art utvivlsomt er  

 momspligtige, idet de er en del af virksomhedernes vederlag for en konkret  

 momspligtig ydelse, jf. også momslovens § 27, stk. 1. Momsen skal dermed  

 beregnes på grundlag af virksomhedernes normale timeløn, dvs. inden fradrag  

 af tilskuddet.
