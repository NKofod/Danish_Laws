Fremsat den 31. januar 2001 af  

 Socialministeren (Henrik Dam Kristensen) Forslag til Lov om ændring af lov om sikring mod  

 følger af arbejdsskade og lov om erstatning til skadelidte  

 værnepligtige m.fl.
(Forhøjelse af godtgørelsen for varigt  

 mén og indførelse af pligt til genvurdering ved  

 klagesagsbehandling) § 1 I lov om sikring mod følger af arbejdsskade, jf.  

 lovbekendtgørelse nr. 943 af 16. oktober 2000, som ændret ved  

 § 4 i lov nr. 1329 af 20. december 2000, foretages følgende  

 ændringer:
 1. § 33 affattes således:
» Stk. 2. Méngraden fastsættes på  

 grundlag af skadens medicinske art og omfang og under hensyn til de af  

 arbejdsskaden forvoldte ulemper i skadelidtes personlige  

 livsførelse.
Stk. 3. Godtgørelse for varigt mén  

 fastsættes til et kapitalbeløb og udgør ved en  

 méngrad på 100 pct. 573.500 kr.
Beløbet reguleres efter  

 § 42. Ved lavere méngrader udgør godtgørelsen en  

 forholdsmæssig del af 573.500 kr.
 Stk. 4. I ganske særlige tilfælde kan  

 godtgørelse for varigt mén fastsættes til et  

 højere beløb, dog højst 120 pct. af 573.500 kr.,  

 reguleret efter § 42.
Stk. 5. Var skadelidte ved arbejdsskadens indtræden  

 fyldt 40 år, nedsættes godtgørelsen med 1 pct. for hvert  

 år, skadelidte var ældre end 39 år ved arbejdsskadens  

 indtræden.
Var skadelidte fyldt 60 år, nedsættes  

 godtgørelsen med yderligere 1 pct. for hvert år, skadelidte var  

 ældre end 59 år ved arbejdsskadens indtræden.  

 Godtgørelsen nedsættes dog ikke yderligere efter det fyldte 69.  

 år.« 2. § 42, stk. 1, affattes således:
» 3. I § 55 indsættes efter stk. 6 som nye  

 stykker:
» Stk. 8. Kan Arbejdsskadestyrelsen ikke give klageren  

 medhold, sendes klagen med begrundelsen for afgørelsen og  

 genvurderingen videre til Den Sociale Ankestyrelse.
Stk. 9. Socialministeren fastsætter regler for  

 behandling af klagesager, herunder også regler om tidsfrister for  

 indsendelse og videresendelse af klager m.v.« Stk. 7 bliver herefter stk. 10.
§ 2 I lov om erstatning til skadelidte værnepligtige m.fl., jf. lov nr.  

 80 af 8. marts 1978, som ændret ved § 2 i lov nr. 196 af 29. marts  

 1989 og lov nr. 924 af 25. november 1992, foretages følgende  

 ændringer:
 1. I § 9 indsættes som stk. 5, 6 og  

7:
» Stk. 6. Kan Arbejdsskadestyrelsen ikke give klageren  

 medhold, sendes klagen med begrundelsen for afgørelsen og  

 genvurderingen videre til Den Sociale Ankestyrelse.
Stk. 7. Socialministeren fastsætter regler for  

 behandling af klagesager, herunder også regler om tidsfrister for  

 indsendelse og videresendelse af klager m.v.« § 3 Stk. 1. Loven træder i kraft den 1. juli 2001.  

 § 1, nr. 1 og 2, træder dog i kraft den 1. juli 2002.
 Stk. 2. § 1, nr. 3, og § 2 finder anvendelse  

 på klager over afgørelser, der er truffet på  

 ikrafttrædelsesdagen eller senere.
Stk. 3. § 1, nr. 1 og 2, finder anvendelse  

 på 1)	ulykkestilfælde og skadelige påvirkninger, jf. § 9,  

 nr. 1 og 2, i lov om sikring mod følger af arbejdsskade, der  

 indtræder på ikrafttrædelsesdagen eller senere, og 2)	pludselige løfteskader og erhvervssygdomme, jf. § 9, nr.  

 3 og 4, i lov om sikring mod følger af arbejdsskade, der anmeldes  

 på ikrafttrædelsesdagen eller senere.
 Stk. 4. Ved ikrafttræden af § 1, nr. 1 og 2,  

 den 1. juli 2002, sker den første regulering af beløbet i  

 lovens § 1, nr. 1, pr. 1. januar 2002.
§ 4 En forsikringstager kan ikke opsige en forsikringsaftale på grund af  

 en forhøjelse af præmien, som alene er begrundet med den  

 ændring af størrelsen af godtgørelsen for varigt  

 mén, der er en følge af denne lov.
§ 5 Loven gælder ikke for Færøerne og Grønland.  

 § 1 kan ved kongelig anordning helt eller delvis sættes i kraft  

 for Grønland med de afvigelser, som de særlige  

 grønlandske forhold tilsiger.
Bemærkninger til lovforslaget Almindelige bemærkninger Indledning Lov nr. 390 af 20. maj 1992 om sikring mod følger  

 af arbejdsskade, jf. forarbejderne hertil (L 168 Folketingstidende 1991-92  

 till.
A 3723, FF 5057, till.
B 2177, FF 10412, FF 10422, till.
C 1297).
Lov nr. 80 af 8. marts 1978 om erstatning til skadelidte  

 værnepligtige m.fl., jf. forarbejderne hertil (L 48 Folketingstidende  

 1977-78, FF 498, till.
A 959, FF 800, till.
B 315, FF 6740, till.
B 483, FF  

 7073, till.
C 219).
Forhøjelse af godtgørelsen for varigt mén En arbejdsgruppe under Justitsministeriet har i  

 betænkning 1383/2000 om revision af erstatningsansvarsloven blandt  

 andet foreslået en generel forhøjelse af erstatningsniveauet  

 efter erstatningsansvarsloven, både for så vidt angår  

 godtgørelse for varigt mén og erstatning for tab af  

 erhvervsevne.
Det er således foreslået at hæve  

 godtgørelsen for varigt mén fra 332.500 kr. til 553.000 kr.  

 efter erstatningsansvarsloven.
For så vidt angår erstatning for  

 tab af erhvervsevne er det foreslået at ændre den faste  

 omsætningsfaktor »6« til  »10« for på samme måde dels at hæve  

 erstatningsniveauet og dels at bringe erstatningerne for personskade i niveau  

 med de lande, som vi traditionelt sammenligner os med.
 Samtidig er der både for så vidt angår  

 godtgørelse for varigt mén og erstatning for tab af  

 erhvervsevne foreslået nye nedsættelsesregler på grund af  

 alder.
 Det er i arbejdsskadeloven blandt andet fastsat, at  

 skadelidtes »eller dennes efterladtes krav mod den  

 erstatningsansvarlige nedsættes, i det omfang der er betalt eller er  

 pligt til at betale ydelser til de pågældende efter denne  

 lov.« Det betyder med andre ord, at erstatning og godtgørelse efter  

 arbejdsskadeloven er primær i forhold til erstatning og  

 godtgørelse efter erstatningsansvarsloven.
Da erstatningsniveauerne og erstatningsarterne ikke er ens  

 i de 2 love, bliver der i en række sager tale om at rejse krav efter  

 både erstatningsansvarsloven og arbejdsskadeloven.
De såkaldte  

 differencesager.
 Arbejdsgruppen har herom i betænkningen (side 64 f)  

 blandt andet anført:
» Justitsministeren har den 10. januar 2001  

 fremsat lovforslag L 143 om ændring af lov om erstatningsansvar, lov om  

 erstatning fra staten til ofre for forbrydelser og lov om afgift af  

 ansvarsforsikringer for motorkøretøjer m.v. (Revision af regler  

 om erstatning for personskade m.v. samt nedsættelse af afgiften af  

 ansvarsforsikringer for motorkøretøjer m.v.).
 På denne baggrund foreslås følgende  

 tilpasning af arbejdsskadeloven til erstatningsansvarsloven.
Beløbet for godtgørelse for varigt  

 mén foreslås forhøjet til samme niveau som i  

 erstatningsansvarsloven.
Da bestemmelserne om godtgørelse for varigt  

 mén i øvrigt er identiske elimineres grundlaget for, at  

 skadelidte kan rejse differencekrav på baggrund af forskelligt  

 godtgørelsesniveau fuldstændig.
 Det bemærkes, at forhøjelsen af det  

 foreslåede beløb fra 553.000 kr. som foreslået i  

 betænkning 1383/2000 til 573.500 kr. skyldes den almindelige regulering  

 pr. 1. januar 2001.
 Samtidig foreslås de samme ændrede  

 nedsættelsesregler på grund af alder, som er foreslået i  

 erstatningsansvarsloven.
Denne tilpasning af arbejdsskadeloven vil indebære  

 forhøjelser af  godtgørelser til de skadelidte i  

 overensstemmelse med de tilsvarende forhøjelser af  

 godtgørelserne i erstatningsansvarsloven.
Der henvises til de  

 økonomiske konsekvenser af lovforslaget.
 Det vil ikke være muligt på samme måde  

 at undgå differencesager for så vidt angår erstatning for  

 tab af erhvervsevne.  Det skyldes, at der er en række forskelle  

 på denne erstatningsart i de 2 love.
Efter arbejdsskadeloven udbetales erstatningen som  

 udgangspunkt som en løbende erstatning, der i nogle tilfælde  

 skal og i andre tilfælde kan omsættes til et engangsbeløb.  

 Erstatningen beregnes på grundlag af skadelidtes årsløn,  

 og erstatningsniveauet er 4/5. Der er fastsat et højeste beløb  

 for årslønnen.
Efter erstatningsansvarsloven udbetales  

 erstatningen altid som et engangsbeløb, der beregnes på baggrund  

 af skadelidtes årsløn.
Der er ikke som i arbejdsskadeloven  

 fastsat et erstatningsniveau på 4/5, og det højeste beløb  

 for årsløn er højere i erstatningsansvarsloven.
 Der stilles derfor ikke forslag om at tilpasse  

 arbejdsskadeloven til erstatningsansvarsloven for så vidt angår  

 erstatning for tab af erhvervsevne.
Forslaget ændrer ikke ved andre principper i  

 arbejdsskadeloven og det er fortsat arbejdsgiverne, der gennem præmie-  

 og bidragsbetaling til et forsikringsselskab og til Arbejdsmarkedets  

 Erhvervssygdomssikring finansierer udgifterne ved arbejdsskader.
Det er  

 ligeledes fortsat Arbejdsskadestyrelsen, der træffer afgørelse  

 om godtgørelse og erstatning.
Efter lov om sikring mod følger af arbejdsskade har  

 den skadelidte blandt andet ret til erstatning for tab af erhvervsevne og  

 godtgørelse for varigt mén efter en arbejdsskade.  

 Godtgørelse for varigt mén er en økonomisk kompensation  

 for den ikke-økonomiske skade.
Omfanget af det varige mén  

 fastsættes på grundlag af skadens medicinske art og omfang og  

 under hensyn til de af arbejdsskaden forvoldte ulemper i skadelidtes  

 personlige livsførelse.
Godtgørelsen udbetales som et kapitalbeløb  

 og udgør ved en méngrad på 100 pct. i 2001 418.000 kr.  

 Beløbet reguleres årligt.
Ved lavere méngrader  

 udgør godtgørelsen en forholdsmæssig del af 418.000 kr.  

 Méngodtgørelsen nedsættes for ældre personer.  

 Nedsættelsen starter for skadelidte, der ved arbejdsskadens  

 indtræden var fyldt 60 år.
Reglerne i lov om sikring mod følger af  

 arbejdsskade om godtgørelse for varigt mén, herunder  

 nedsættelsesreglerne på grund af alder, svarer i princippet til  

 de i dag gældende regler om godtgørelse for varigt mén i  

 erstatningsansvarsloven.
Dog udgør beløbet for varigt  

 mén efter erstatningsansvarsloven i 2001 344.000 kr.
 Erstatning for tab af erhvervsevne er den  

 økonomiske kompensation for skadelidtes manglende evne som  

 følge af arbejdsskaden til at skaffe sig indtægt ved arbejde.  

 Ved bedømmelsen af erhvervsevnetabet tages der hensyn til skadelidtes  

 muligheder for at skaffe sig indtægt ved sådant arbejde som med  

 rimelighed kan forlanges af den pågældende efter dennes evner,  

 uddannelse, alder og muligheder for erhvervsmæssig omskoling og  

 optræning.
Hertil kommer en mulighed for at yde en midlertidig  

 erstatning for tab af erhvervsevne, når skadelidtes  

 erhvervsmæssige forhold ikke er afklaret.
Denne bestemmelse bruges  

 primært, når skadelidte er under revalidering.
 Erstatning for tab af erhvervsevne udbetales som  

 udgangspunkt som en løbende ydelse, der i nogle tilfælde skal og  

 i andre tilfælde kan omsættes til et engangsbeløb  

 (kapitalerstatning). På dette punkt afviger bestemmelsen i  

 arbejdsskadeloven fra bestemmelsen om erstatning for tab af erhvervsevne i  

 erstatningsansvarsloven, hvor erstatningen altid udbetales som et  

 engangsbeløb.
 Midlertidig erstatning for tab af erhvervsevne udbetales  

 altid som en løbende erstatning og kan ikke omsættes til et  

 engangsbeløb.
Danmark er efter ILO-konventioner forpligtet til den  

 eksisterende ordning, hvorefter erstatningen som udgangspunkt er en  

 løbende erstatning.
Den begrænsede adgang for skadelidte til at  

 få omsat den løbende erstatning til et engangsbeløb  

 følger ligeledes af ILO-konventioner.
Indførelse af pligt til genvurdering Efter de gældende regler i lov om sikring mod  

 følger af arbejdsskade og lov om erstatning til skadelidte  

 værnepligtige m.fl. behandles klager over Arbejdsskadestyrelsens  

 afgørelser af Den Sociale Ankestyrelse.
På andre områder inden for den sociale  

 lovgivning har den myndighed, der har truffet en afgørelse, pligt til  

 at genvurdere sagen, inden sagen sendes til ankemyndigheden, jf. § 66 i  

 lov om retssikkerhed og administration på det sociale område.
En  

 tilsvarende bestemmelse findes ikke i lov om sikring mod følger af  

 arbejdsskade eller lov om erstatning til skadelidte værnepligtige  

 m.fl.
 Med forslaget indføres en sådan  

 genvurderingspligt i lov om sikring mod følger af arbejdsskade og lov  

 om erstatning til skadelidte værnepligtige m.fl.
Det primære sigte med indførelsen af en  

 genvurderingspligt er, at afgørelser, der indeholder faktuelle og  

 retlige fejl, hurtigt bliver rettet og dermed sikre, at den borger, der har  

 været udsat for en arbejdsskade eller en skade i forbindelse med  

 aftjening af værnepligt m.m., hurtigt kan få en endelig  

 afgørelse.
Det er ikke hensigten at give mulighed for at ændre  

 skønnet i den indklagede afgørelse.
Som eksempel på faktuelle og retlige fejl ved en  

 afgørelse kan nævnes den situation, at Arbejdsskadestyrelsen  

 fejlagtigt afviser et ulykkestilfælde overgået en borger under  

 arbejdet med den begrundelse, at vedkommende var selvstændig, hvilket  

 ikke var tilfældet, idet borgeren var ansat i sit eget anpartsselskab  

 og dermed omfattet af loven.
Et andet eksempel på faktuelle og retlige  

 fejl er, at Arbejdsskadestyrelsen ved beregningen af årsløn ikke  

 har medregnet pensionsindbetalinger fra arbejdsgiver, enten fordi styrelsen  

 har overset oplysninger herom i sagens akter eller fordi styrelsen ved  

 afgørelsen har anvendt reglen om årslønsberegning i lov  

 om sikring mod følger af arbejdsskade forkert.
Et tredje eksempel  

 på faktuelle og retlige fejl er, at en borger anmelder en skade uden at  

 meddele, at vedkommende var værnepligtig på tidspunktet for  

 skadens indtræden.
Arbejdsskadestyrelsen behandler sagen efter lov om  

 sikring mod følger af arbejdsskade og træffer afgørelse  

 om, at skaden ikke er omfattet af skadebegreberne i lov om sikring mod  

 følger af arbejdsskade.
Var sagen blevet behandlet efter lov om  

 erstatning til skadelidte værnepligtige m.fl., ville skaden måske  

 være omfattet af det mere lempelige skadebegreb i denne lov.
Som nævnt er det ikke hensigten at give mulighed for  

 at ændre skønnet i den indklagede afgørelse.
Som eksempel  

 på et skøn i en afgørelse kan nævnes den situation,  

 at Arbejdsskadestyrelsen ved afgørelsen af méngrad  

 skønsmæssigt vurderer, at halvdelen af de nuværende gener  

 i venstre knæ overvejende sandsynligt skyldes forudbestående  

 gener i knæet og dermed andre forhold end arbejdsskaden.
Klager over  

 dette skøn kan som udgangspunkt ikke gives helt eller delvist medhold  

 af Arbejdsskadestyrelsen.
Klages der derimod over, at de forudbestående  

 knægener var i højre knæ og ikke i venstre knæ som  

 anført i Arbejdsskadestyrelsens afgørelse, er der ikke tale om  

 klage over skønnet, men derimod om en klage begrundet i faktuelle  

 fejl, der skal genvurderes i Arbejdsskadestyrelsen.
Forslaget medfører en pligt for  

 Arbejdsskadestyrelsen til at genvurdere en afgørelse i tilfælde  

 af klage over afgørelsen.
Klageberettigede er de samme som hidtil har  

 haft adgang til at indbringe sagen for Den Sociale Ankestyrelse, hvilket vil  

 sige den borger, der har været udsat for en arbejdsskade eller en skade  

 i forbindelse med aftjening af værnepligt m.m., dennes efterladte,  

 forsikringsselskabet, Arbejdsmarkedets Erhvervssygdomssikring og  

 arbejdsgiveren.
Klage indgivet af forsikringsselskabet, Arbejdsmarkedets  

 Erhvervssygdomssikring eller arbejdsgiveren vil som hidtil have  

 opsættende virkning.
Arbejdsskadeloven og lov om erstatning til skadelidte  

 værnepligtige m.fl. er karakteriseret ved, at der er tale om en  

 partstvist mellem den borger, der har været udsat for en skade, og den  

 der skal udrede erstatning (forsikringsselskabet/Arbejdsmarkedets  

 Erhvervssygdomssikring). Det medfører, at en afgørelse til  

 gunst for den ene part vil være til ugunst for den anden part.
I  

 tilfælde af, at en klage indbragt af forsikringsselskabet,  

 Arbejdsmarkedets Erhvervssygdomssikring eller arbejdsgiveren gives helt eller  

 delvist medhold som følge af genvurdering, vil dette være til  

 ugunst for borgeren.
Langt hovedparten af klager over Arbejdsskadestyrelsens  

 afgørelser indgives dog af den borger, der har været udsat for  

 en skade, eller dennes efterladte.
Genvurderingspligten vil derfor  

 primært være en mulighed for borgeren til hurtigt at få  

 korrigeret faktuelle og retlige fejl.
Hvis Arbejdsskadestyrelsen kan give klageren helt eller  

 delvist medhold i klagen, træffes ny afgørelse herom under  

 iagttagelse af forvaltningslovens almindelige regler, herunder reglerne om  

 partshøring og begrundelsespligt.
Klager over den nye  

 afgørelse, som træffes i forbindelse med genvurderingen,  

 behandles efter de almindelige klageregler, herunder reglerne om tidsfrister  

 for indsendelse af klage.
Det betyder, at der fra modtagelsen af  

 genvurderingsafgørelsen løber en ny klagefrist for klageren  

 samt for sagens øvrige klageberettigede parter.
Kan Arbejdsskadestyrelsen ikke give klageren medhold,  

 videresendes sagen til Den Sociale Ankestyrelse ledsaget af en begrundelse  

 for, hvorfor Arbejdsskadestyrelsen ikke kan give klageren medhold.
Det samme  

 gælder, hvis klageren har fået delvist medhold og ønsker  

 at fastholde den oprindelige klage.
I tilfælde, hvor både den  

 borger, der har været udsat for en arbejdsskade, og  

 arbejdsgiveren/forsikringsselskabet/Arbejdsmarkedets Erhvervssygdomssikring  

 klager over en afgørelse, vil det ikke være muligt at give  

 klagerne medhold, medmindre klagerne er enslydende.
I disse tilfælde  

 videresendes sagen ligeledes til Den Sociale Ankestyrelse.
Lovforslaget  

 indeholder således ikke begrænsninger i adgangen til at få  

 efterprøvet Arbejdsskadestyrelsens afgørelser i Den Sociale  

 Ankestyrelse.
Det bemærkes, at genvurderingen ikke ændrer  

 karakteren af den indklagede afgørelse fra at være en  

 førstegangsafgørelse.
Hvis klageren som følge af  

 genvurdering gives helt eller delvist medhold, vil den nye afgørelse  

 have virkning fra tidspunktet for den første afgørelse.
Det er  

 ligeledes den første afgørelse, der lægges til grund ved  

 opgørelsen af sagsbehandlingsfristerne på henholdsvis 1 og 2  

 år i § 31, stk. 1, i lov om sikring mod følger af  

 arbejdsskade.
Genvurderingspligten sigter således ikke på sager,  

 hvor der inden for ankefristen fremkommer væsentlige nye oplysninger,  

 der kan begrunde genoptagelse efter de almindelige genoptagelsesregler i lov  

 om sikring mod følger af arbejdsskade eller efter almindelige  

 forvaltningsretlige principper.
Tidsfrist for Arbejdsskadestyrelsens genvurdering af sagen  

 samt videresendelse til Den Sociale Ankestyrelse fastsættes i  

 bekendtgørelse.
Genvurdering bør ske hurtigst muligt og senest  

 inden 4 uger efter modtagelse af klagen.
I tilfælde af, at  

 Arbejdsskadestyrelsen ikke kan færdiggøre genvurderingen af  

 sagen inden for tidsfristen på 4 uger, skal sagens parter have besked  

 herom, og om hvornår genvurderingen kan forventes afsluttet.  

 Overskridelse af tidsfristen kan eksempelvis begrundes i, at klageren  

 indbringer en foreløbig klage og samtidig beder om udsættelse  

 til at indsende en uddybende begrundelse for, hvorfor afgørelsen er  

 behæftet med fejl.
Herved er der overensstemmelse med tidsfristen for  

 genvurdering inden for andre sociale lovområder.
Genvurdering vil  

 således meget hurtigt, set i relation til det nuværende  

 ankesystem, give mulighed for at rette faktuelle og retlige fejl.
En  

 præcisering af tidsfristerne samt nærmere regler for behandling  

 af klager forudsættes fastsat af socialministeren, hvorfor der i  

 lovforslaget er indføjet bemyndigelse hertil, svarende til  

 bestemmelsen i § 74 i lov om retssikkerhed og administration på  

 det sociale område.
Økonomiske og administrative konsekvenser af lovforslaget Økonomiske konsekvenser Forhøjelse af godtgørelsen for varigt mén Den foreslåede forhøjelse af  

 godtgørelsesniveauet for varigt mén  og de foreslåede  

 nedsættelsesregler på grund af alder vil indebære  

 merudgifter til godtgørelser for varigt mén på ca. 80  

 millioner kr. årligt (1999 PL-niveau), når det nye  

 erstatningsniveau er slået fuldt igennem.
På baggrund af  

 oplysninger fra Arbejdsskadestyrelsen vil det fulde niveau være  

 nået ca. 8 år efter lovens ikrafttræden.
At det fulde  

 udgiftsniveau ikke nås tidligere skyldes, at forslaget alene får  

 virkning for skader, der indtræder på ikrafttrædelsesdagen  

 eller senere.
Hertil kommer, at lovens regler om genoptagelse giver mulighed  

 for, at sagerne kan genoptages, når de helbredsmæssige forhold  

 ændrer sig.
Merudgifternes udvikling anslås som  

 følger:
 År 0:   2,5 mio. kr.
 År 1: 24,0 mio. kr.
 År 2: 51,7 mio. kr.
 År 3: 64,1 mio. kr.
 År 4: 71,6 mio. kr.
 År 5: 76,3 mio. kr.
 År 6: 78,7 mio. kr.
 År 7: 80,0 mio. kr.
 Merudgiftsniveauet på 80 millioner kr. årligt  

 fordeler sig som det fremgår af nedenstående oversigt.  

 Beregningerne er foretaget på grundlag af afgørelser truffet i  

 arbejdsskadesager i 1999. En oversigt over afgørelser truffet i  

 årene 1997-1999 viser, at stigningerne ligger i samme niveau set over  

 denne årrække.
Staten: 8 mio. kr. (10,0 pct.) Kommuner og amtskommuner: 15 mio. kr. (18,8 pct.) Private arbejdsgivere: 57 mio. kr. (71,2 pct.) Størsteparten af de beregnede årlige  

 merudgifter, ca. 57 mio. kr., fordeler sig på de private  

 arbejdsgivere.
 Det bemærkes, at private forsikringsselskaber og  

 Arbejdsmarkedets Erhvervssygdomssikring skal hensætte reserver til  

 dækning af erstatningsudgifter i arbejdsskadesager allerede på  

 anmeldelsestidspunktet.
 For private forsikringsselskaber og Arbejdsmarkedets  

 Erhvervssygdomssikring vil den fulde årlige merudgift derfor  

 opstå allerede i det første år efter lovens  

 ikrafttræden.
Merudgiften for staten skønnes at udgøre ca.  

 8 mio. kr. årligt.
Merudgiften for staten følger af øgede  

 udgifter for de statslige forsikringsenheder og øgede bidrag til  

 Arbejdsmarkedets Erhvervssygdomssikring (AES), og merudgiften vil skulle  

 afholdes under de enkelte ministeriers FL-konti.
Udgiftsforøgelsen for  

 amter og kommuner er beregnet under ét til ca. 15 mio. kr.  

 årligt.
Udgiftsforøgelsen for amter og kommuner sker i deres  

 egenskab af arbejdsgivere.
Forslaget skal forhandles med de kommunale parter.  

 Forslaget vil kunne afstedkomme minimale merudgifter på de lovbundne  

 konti under Finanslovens § 15 (udgifter til vaccinationsskadede og  

 tilskadekomne under forsøg på redning af menneskeliv).
Indførelse af en pligt til genvurdering Indførelse af en genvurderingspligt skønnes  

 at være udgiftsneutral for Socialministeriets område, men det vil  

 resultere i besparelser for statslige forsikringsenheder, (amts-)kommunerne  

 og private forsikringsselskaber i størrelsesordenen 3 mio. kr.  

 årligt.
Det vurderes, at indførelse af en  

 genvurderingspligt ikke samlet set vil medføre en øget  

 arbejdsmængde for Arbejdsskadestyrelsen.
Hvis det viser sig, at  

 indførelse af pligt til genvurdering vil bevirke, at sagerne bliver  

 tungere, vil Arbejdsskadestyrelsen efterfølgende søge at lade  

 dette slå igennem på priserne.
Arbejdsskadestyrelsens priser  

 administrationsbidrag   fastsættes efter forhandling med  

 Finansministeriet.
Ved prisfastsættelsen indgår sagernes tyngde  

 som en væsentlig parameter.
For Den Sociale Ankestyrelse vil lovforslaget betyde en  

 nedgang i antallet af ankesager modtaget fra Arbejdsskadestyrelsen.
Det  

 anslås, at omkring 25 % af Ankestyrelsens hjemvisninger vil blive  

 påvirket ved indførelse af en pligt til genvurdering.
Det vil  

 sige, at 25 % af de hjemviste sager vil Den Sociale Ankestyrelse aldrig se.  

 Det skønnes endvidere, at omkring 25 % af de omgjorte sager vil blive  

 påvirket af genvurderingspligten.
Endelig anslås det, at det ikke  

 vil påvirke antallet af sager, Den Sociale Ankestyrelse  

 tiltræder.
I 1999 blev der ifølge Den Sociale Ankestyrelses  

 opgørelse hjemvist 1.240 sager og omgjort 1.172 sager.
Det vil sige,  

 at Den Sociale Ankestyrelse vil få oversendt ca.600 færre sager,  

 hvis lovforslaget gennemføres.
De færre sager vil resultere i  

 mindre udgifter til sagsbehandling, men også i færre  

 indtægter.
I princippet vil indførelse af en genvurderingspligt  

 derfor også være udgiftsneutral for Den Sociale Ankestyrelse, men  

 i det omfang, de sager, der fremover bliver omfattet af  

 Arbejdsskadestyrelsens genvurderingspligt, er lettere eller tungere end  

 gennemsnittet af Den Sociale Ankestyrelses arbejdsskadesager, vil forslaget  

 kunne indebære mindre- eller meromkostninger for Den Sociale  

 Ankestyrelse.
Viser det sig, at sagstyngden ændres, kan der på  

 sigt være behov for en justering af Den Sociale Ankestyrelses  

 administrationsbidrag.
 Samlet anslås det, at indførelse af en pligt  

 til genvurdering vil være udgiftsneutral for Socialministeriets  

 område, men 600 færre sager til Den Sociale Ankestyrelse  

 indebærer, at forsikringsselskaber, stat, Arbejdsmarkedets  

 Erhvervssygdomssikring og (amts-)kommuner vil få en samlet mindreudgift  

 på ca. 3 mio. kr. årligt til administrationsbidrag til Den  

 Sociale Ankestyrelse.
Arbejdsskadestyrelsen skønner, at indførelse  

 af en genvurderingspligt vil indebære en besparelse for staten og  

 (amts-)kommunerne i størrelsesordenen 0,8 mio. kr. årligt.  

 Besparelsen skyldes, at en del klager vil resultere i, at  

 Arbejdsskadestyrelsen revurderer sin tidligere afgørelse, og dermed  

 vil sagerne ikke blive oversendt til Den Sociale Ankestyrelse.
Der skal  

 derfor ikke betales administrationsbidrag til Den Sociale Ankestyrelse.
Administrative konsekvenser Forslaget om at indføre en genvurderingpligt vil  

 betyde, at sagsbehandlingen gøres smidigere.
Når  

 Arbejdsskadestyrelsen modtager en klage, skal styrelsen genvurdere og  

 eventuelt ændre sin afgørelse.
Genvurderingspligten vil  

 medføre en kortere sagsbehandlingstid i de tilfælde, hvor  

 klageren gives medhold.
 Forslaget om at forhøje godtgørelsen for  

 varigt mén skønnes ikke at have administrative  

 konsekvenser.
Erhvervsøkonomiske konsekvenser Forhøjelse af godtgørelsen for varigt mén De private arbejdsgivere selvfinansierer deres del af  

 udgifterne på arbejdsskadeområdet gennem præmiebetaling til  

 forsikringsselskaber og bidragsbetaling til Arbejdsmarkedets  

 Erhvervssygdomssikring.
I det omfang merudgiften for den private sektor skal  

 finansieres af de private arbejdsgivere, vil det medføre præmie-  

 og bidragsforhøjelser.
Det er ikke muligt præcist at  

 skønne over størrelsen af den resulterende præmie- og  

 bidragsforøgelse.
Den samlede udgiftsforøgelse på ca. 80  

 millioner kr. årligt svarer til en forøgelse på ca. 4,5  

 pct. af de samlede årlige erstatningsudgifter.
Da de private  

 arbejdsgiveres præmier til forsikringsselskaberne og bidrag til  

 Arbejdsmarkedets Erhvervssygdomssikring udover erstatningsudgifterne  

 også skal finansiere administrationsudgifter, administrationsbidrag til  

 Arbejdsskadestyrelsen og Den Sociale Ankestyrelse samt  

 arbejdsmiljøbidrag, vil den beregnede udgiftsforøgelse på  

 ca. 4,5 pct. give sig udslag i en forhøjelse af præmier og  

 bidrag på mindre end 4,5 pct.
Da præmiefastsættelsen i et  

 vist omfang er en konkurrenceparameter for forsikringsselskaberne, er det  

 ikke muligt at angive en præcis stigningsprocent.
Indførelse af pligt til genvurdering Indførelse af en pligt til genvurdering  

 skønnes at ville indebære en besparelse for de private  

 forsikringsselskaber i størrelsesordenen 2,2 mio. kr. årligt.  

 Besparelsen skyldes, at en del sager ikke bliver sendt til Den Sociale  

 Ankestyrelse.
Der skal derfor ikke betales administrationsbidrag til Den  

 Sociale Ankestyrelse.
Administrative konsekvenser for borgerne Der er ingen administrative konsekvenser for borgerne af  

 lovforslaget.
Miljømæssige konsekvenser Forslaget medfører ikke miljømæssige  

 konsekvenser.
Forholdet til EU-retten Lovforslaget indeholder ingen EU-retlige aspekter.
Høring Lovforslaget har været til høring hos de  

 relevante ministerier og organisationer m.v.
De forslag til ændringer,  

 som høringsrunden har givet anledning til, er i et vist omfang  

 indarbejdet i lovforslaget.
Lovforslagets konsekvenser i hovedtræk Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat, kommuner og  

 amtskommuner 0,8 mio. kr 23 mio. kr. årligt (1999 PL-niveau) Forslaget skal DUT-forhandles med de kommunale parter Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet 2,2 mio. kr.
57 mio. kr. årligt (1999-PL-niveau) Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Til nr. 1 Det foreslås, at bestemmelsen om godtgørelse  

 for varigt mén kommer til at svare til den tilsvarende regel i  

 erstatningsansvarsloven.
Ved forslaget indføres samme  

 godtgørelsesniveau for varigt mén og samme  

 nedsættelsesregler på grund af alder som i  

 erstatningsansvarsloven.
 Der henvises i øvrigt til lovforslagets almindelige  

 bemærkninger.
Til nr. 2 Ændringen er en konsekvens af nr. 1.
Efter arbejdsskadeloven afrundes de beløb, der  

 årligt reguleres, til nærmeste med 1.000 delelige  

 kronebeløb.
Efter erstatningsansvarsloven afrundes beløbene til  

 nærmeste med 500 delelige kronebeløb.
 Det foreslås, at arbejdsskadeloven også  

 på dette punkt tilpasses erstatningsansvarsloven for så vidt  

 angår beløb for varigt mén og overgangsbeløb, for  

 på denne måde at undgå, at beløbene på grund  

 af afrundingsreglerne i fremtiden bliver forskellige.
Til nr. 3 Efter de gældende regler i lov om sikring mod  

 følger af arbejdsskade behandles klager over Arbejdsskadestyrelsens  

 afgørelser af Den Sociale Ankestyrelse.
Denne ordning foreslås  

 afløst af en ordning, hvor klager over Arbejdsskadestyrelsens  

 afgørelser i første omgang skal vurderes af  

 Arbejdsskadestyrelsen.
Formålet med denne ordning er, at faktuelle og  

 retlige fejl ved en afgørelse hurtigt kan rettes til fordel for de  

 parter, som afgørelsen vedrører.
Bestemmelserne i forslaget til § 55, stk. 7 og  

 8, medfører, at Arbejdsskadestyrelsen ved modtagelse af en klage  

 over en afgørelse skal vurdere, om der er grundlag for at give  

 klageren helt eller delvist medhold.
Hvis klageren kan gives helt eller  

 delvist medhold, træffes begrundet afgørelse herom.
Hvis  

 klageren gives delvist medhold, videresendes sagen til Den Sociale  

 Ankestyrelse i tilfælde af, at klageren fastholder klagen.
Kan klageren  

 ikke gives medhold, videresendes sagen til Den Sociale Ankestyrelse med  

 begrundelse for, hvorfor Arbejdsskadestyrelsen ikke kan give klageren  

 medhold.
 Bestemmelserne i forslaget til § 55, stk. 7 og  

 8, svarer til § 66 i lov om retssikkerhed og administration på  

 det sociale område.
Bestemmelsen i forslaget til § 55, stk. 9,  

 bemyndiger socialministeren til at fastsætte regler om  

 klagesagsbehandlingen, herunder også om frister for bl.a. sager, som  

 bliver genvurderet.
Fristen for genvurdering forudsættes at være  

 4 uger fra modtagelse af klagen.
Bestemmelsen svarer til § 74 i lov om  

 retssikkerhed og administration på det sociale område.
 Der henvises i øvrigt til lovforslagets almindelige  

 bemærkninger.
Til § 2 Bestemmelserne har samme indhold som ovenfor under  

 § 1, nr. 3, hvortil der henvises.
Til § 3 For så vidt angår indførelse af pligten  

 til genvurdering foreslås det, at loven træder i kraft den 1.  

 juli 2001 og finder anvendelse på klager over afgørelser, der er  

 truffet på ikrafttrædelsesdagen eller senere.
 Det foreslås, at forhøjelsen af  

 godtgørelsen for varigt mén i lighed med ændringen af  

 erstatningsansvarsloven træder i kraft den 1. juli 2002, og at loven  

 finder anvendelse på ulykkestilfælde og skadelige  

 påvirkninger, der indtræder på ikrafttrædelsesdagen  

 eller senere, og pludselige løfteskader og erhvervssygdomme, der  

 anmeldes på ikrafttrædelsesdagen eller senere.
 Det foreslås videre, at der ved lovens  

 ikrafttræden sker regulering af godtgørelsesbeløbet for  

 varigt mén pr. 1. januar 2002.
Til § 4 Bestemmelsen svarer til overgangsreglen i § 5 i  

 Justitsministeriets forslag til ændring af erstatningsansvarsloven.  

 Bestemmelsen indebærer, at forsikringstagerne (arbejdsgiverne) ikke kan  

 opsige forsikringsaftaler alene på grund af de  

 præmieforhøjelser, der er en følge af lovforslaget.
Til § 5 Det foreslås, at loven ikke gælder for  

 Færøerne og Grønland, men at loven for så vidt  

 angår ændring af lov om sikring mod følger af arbejdsskade  

 ved kongelig anordning helt eller delvis kan sættes i kraft for  

 Grønland med de afvigelser, som de særlige grønlandske  

 forhold tilsiger.
Lov om erstatning til skadelidte værnepligtige m.fl.  

 indeholder ingen territorial afgrænsning.
Reglerne om pligt til  

 genvurdering ved klager over afgørelser truffet efter lov om  

 erstatning til skadelidte værnepligtige er derfor ikke afgrænset  

 territorialt.
Bilag Lovforslaget sammenholdt med gældende lov Gældende formulering Lovforslaget § 1 I lov om sikring mod følger af arbejdsskade, jf.  

 lovbekendtgørelse nr. 943 af 16. oktober 2000, som ændret ved  

 § 4 i lov nr. 1329 af 20. december 2000, foretages følgende  

 ændringer:
 1. § 33 affattes således:
§ 33. Har en arbejdsskade påført  

 skadelidte varigt mén, tilkommer der den pågældende  

 godtgørelse herfor.
Godtgørelse ydes dog ikke, hvis  

 méngraden fastsættes til mindre end 5 pct.
» Stk. 2. Méngraden fastsættes på  

 grundlag af skadens medicinske art og omfang og under hensyn til de af  

 arbejdsskaden forvoldte ulemper i skadelidtes personlige  

 livsførelse.
 Stk. 2. Méngraden fastsættes på  

 grundlag af skadens medicinske art og omfang og under hensyn til de af  

 arbejdsskaden forvoldte ulemper i skadelidtes personlige  

 livsførelse.
Stk. 3. Méngodtgørelsen udbetales som  

 et kapitalbeløb og udgør ved en méngrad på 100  

 pct. 340.000 kr.
Beløbet reguleres efter § 42. Ved lavere  

 méngrader udgør godtgørelsen en forholdsmæssig del  

 af 340.000 kr.
Stk. 3. Godtgørelse for varigt  

 mén fastsættes til et kapitalbeløb og udgør ved en  

 méngrad på 100 pct. 573.500 kr.
Beløbet reguleres efter  

 § 42. Ved lavere méngrader udgør godtgørelsen en  

 forholdsmæssig del af 573.500 kr.
 Stk. 4. I ganske særlige tilfælde kan  

 méngodtgørelsen fastsættes til et højere  

 beløb, dog højst 120 pct. af 340.000 kr. reguleret efter  

 § 42.
 Stk. 4. I ganske særlige tilfælde kan  

 godtgørelse for varigt mén fastsættes til et  

 højere beløb, dog højst 120 pct. af 573.500 kr.,  

 reguleret efter § 42.
 Stk. 5. Var skadelidte ved arbejdsskadens  

 indtræden fyldt 60 år, nedsættes den efter stk. 3 eller 4  

 beregnede godtgørelse med 5 pct. for hvert år, skadelidte  

 på tidspunktet for arbejdsskadens indtræden var over 59 år.  

 Méngodtgørelsen nedsættes dog ikke yderligere efter det  

 fyldte 69. år.
Stk. 5. Var skadelidte ved arbejdsskadens  

 indtræden fyldt 40 år, nedsættes godtgørelsen med 1  

 pct. for hvert år, skadelidte var ældre end 39 år ved  

 arbejdsskadens indtræden.
Var skadelidte fyldt 60 år,  

 nedsættes godtgørelsen med yderligere 1 pct. for hvert år,  

 skadelidte var ældre end 59 år ved arbejdsskadens  

 indtræden.
Godtgørelsen nedsættes dog ikke yderligere  

 efter det fyldte 69. år.« 2. § 42, stk. 1, affattes  

 således:
§ 42. De i §§ 33, 35 og 41, stk. 3-5,  

 nævnte beløb reguleres hvert år pr. 1. januar med 2,0 pct.  

 tillagt tilpasningsprocenten for det pågældende finansår,  

 jf. lov om en satsreguleringsprocent.
De herefter fremkomne beløb  

 afrundes til nærmeste med 1.000 delelige kronebeløb.
 Stk. 2-5.
» 3. I § 55 indsættes efter  

stk. 6 som nye stykker:
§ 55. Arbejdsskadestyrelsens afgørelser  

 efter § 54 kan indbringes for Den Sociale Ankestyrelse af 1) skadelidte eller dennes efterladte, 2) forsikringsselskabet i sager om ulykker og skadelige  

 påvirkninger, 3) Arbejdsmarkedets Erhvervssygdomssikring i sager om  

 pludselige løfteskader og erhvervssygdomme og 4) arbejdsgiveren, for så vidt angår  

 afgørelser om anerkendelse af arbejdsskader, jf. § 23.
 Stk. 2. Arbejdsskadestyrelsens afgørelser om  

 branchetilhørsforhold, jf. § 5, stk. 6, og § 6, stk. 1 og 5,  

 kan indbringes for Den Sociale Ankestyrelse af Arbejdsmarkedets  

 Erhvervssygdomssikring.
» Stk. 8. Kan Arbejdsskadestyrelsen ikke give  

 klageren medhold, sendes klagen med begrundelsen for afgørelsen og  

 genvurderingen videre til Ankestyrelsen.
Stk. 9. Socialministeren fastsætter regler  

 for behandling af klagesager, herunder også regler om tidsfrister for  

 indsendelse og videresendelse af klager m.v.« Stk. 7 bliver herefter stk. 10.
Stk. 3. Klage efter stk. 1 og 2 skal indgives inden  

 4 uger efter, at klageren har modtaget afgørelsen.
For skadelidte  

 eller efterladte, der på afgørelsens tidspunkt opholder sig  

 på Færøerne eller i det øvrige Europa uden for  

 Danmark, er fristen dog 6 uger.
Opholder skadelidte eller de efterladte sig  

 uden for Europa, er fristen 3 måneder.
 Stk. 4. Ankestyrelsen kan se bort fra overskridelse  

 af klagefristerne, når der er særlig grund hertil.
 Stk. 5. Ved Den Sociale Ankestyrelses behandling af  

 sager efter denne lov finder kapitel 9 samt §§ 68 og 70 i lov om  

 retssikkerhed og administration på det sociale område anvendelse,  

 medmindre andet følger af denne lov.
 Stk. 6. I det omfang arbejdsgiveren,  

 forsikringsselskabet eller Arbejdsmarkedets Erhvervssygdomssikring indbringer  

 Arbejdsskadestyrelsens afgørelse for Ankestyrelsen, har klagen  

 opsættende virkning.
 Stk. 7. Arbejdsskadestyrelsen kan ikke træffe  

 afgørelse om ydelser efter loven før udløbet af  

 ankefristen for afgørelsen af anerkendelsesspørgsmålet,  

 jf. § 23, medmindre ganske særlige omstændigheder taler  

 derfor.
§ 2 I lov om erstatning til skadelidte værnepligtige  

 m.fl., jf. lov nr. 80 af 8. marts 1978, som ændret ved § 2 i lov  

 nr. 196 af 29. marts 1989 og lov nr. 924 af 25. november 1992, foretages  

 følgende ændringer:
 1. I § 9 indsættes som stk. 5, 6 og  

 7:
§ 9. Arbejdsskadestyrelsens afgørelser  

 efter § 3 kan af skadelidte, dennes efterladte og arbejdsgiveren  

 indbringes for Den Sociale Ankestyrelse.
Arbejdsgiveren kan dog alene  

 indbringe Arbejdsskadestyrelsens afgørelse om, hvorvidt et anmeldt  

 tilfælde er omfattet af loven, for Ankestyrelsen.
Arbejdsgiverens  

 aktindsigt er begrænset til oplysninger, der alene vedrører  

 tjenestestedets forhold.
Stk. 2. Klage efter stk. 1 skal indgives inden 4  

 uger efter, at klageren har modtaget afgørelsen.
For skadelidte eller  

 efterladte, der på afgørelsens tidspunkt opholder sig på  

 Færøerne eller i det øvrige Europa uden for Danmark, er  

 fristen dog 6 uger.
Opholder skadelidte eller de efterladte sig uden for  

 Europa, er fristen 3 måneder.
» Stk. 6. Kan Arbejdsskadestyrelsen ikke give  

 klageren medhold, sendes klagen med begrundelsen for afgørelsen og  

 genvurderingen videre til Ankestyrelsen.
Stk. 7. Socialministeren fastsætter regler  

 for behandling af klagesager, herunder også regler om tidsfrister for  

 indsendelse og videresendelse af klager m.v.« Stk. 3. Ankestyrelsen kan se bort fra overskridelse  

 af klagefristerne, når der er særlig grund hertil.
 Stk. 4. I det omfang arbejdsgiveren har adgang til  

 at anke Arbejdsskadestyrelsens afgørelser til Ankestyrelsen og  

 udnytter denne adgang, har anken opsættende virkning.
