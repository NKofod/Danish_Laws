 § 1.  Med virkning fra 1. januar 1969 ændres den efter  

 § 13, jfr. § 14, i bekendtgørelse nr. 47 af 7. marts 1964 vedrørende  

 Arbejdsmarkedets Tillægspension skete registrering af medlemmer af  

 Arbejdsmarkedets Tillægspension, således at det enkelte medlems personnummer  

 anvendes i stedet for det hidtil anvendte pensionsnummer.
§ 2.  Registrering af nye medlemmer efter 1. januar  

 1969 sker på grundlag af den af en arbejdsgiver indsendte indbetalingsliste,  

 hvorpå lønmodtageren første gang er opført.
Som følge heraf bortfalder den i  

 bekendtgørelse nr. 146 af 13. maj 1964 foreskrevne indsendelse af kopi af  

 pensionskort.
 Arbejdsministeriet, den 4. november  

 1968.
 Lauge Dahlgaard.
/K.
Kampmann.
