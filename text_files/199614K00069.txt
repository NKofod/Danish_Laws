Nr BTL 69 Betænkning over Forslag til lov om ændring af lov om varsling m.v. i  

 forbindelse med afskedigelser af større omfang (Ændring af reglerne, hvor en  

 virksomheds aktiviteter standses som følge af en retsafgørelse)   

 Nr L 69 1996-97, 1. samling Afgivet af Arbejdsmarkedsudvalget Afgivet: 19970205 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (udvalget med undtagelse af Venstres  

 og Det Konservative Folkepartis medlemmer) lovforslaget til vedtagelse  

 uændret.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
Mindretallet finder det forkert at gennemføre en lovgivning, hvor  

 konsekvenserne af denne ikke er kendt.
Det fremgår således af bemærkningerne  

 til lovforslaget, at »Det er derfor ikke muligt at foretage  

 erhvervsøkonomiske konsekvensberegninger af nu at begrænse  

 undtagelsesbestemmelser...«.
Under udvalgsbehandlingen har dette  

 spørgsmål heller ikke kunnet besvares.
Det nærmeste, arbejdsministeren kommer  

 et svar, er at henvise til Lønmodtagernes Garantifond, hvor »det er  

 vurderingen, at kun ganske få virksomheder vil falde ind under varslingsloven  

 som følge af lovændringen.« I forlængelse heraf finder mindretallet det helt ejendommeligt, at  

 arbejdsministeren ønsker at gennemføre en meget kompliceret lovgivning med  

 undtagelser for undtagelsen om, hvilke virksomheder der er fritaget fra  

 lovens generelle krav om varsling af afskedigelser i større omfang.
Når der er risiko for, at en virksomheds aktiviteter må standse - uanset  

 hvilken form for virksomhedsophør der er tale om - finder mindretallet, at  

 der ikke skal lægges yderligere økonomiske byrder på de lukningstruede  

 virksomheder.
Mindretallet prioriterer, at virksomheder kan bevares og  

 arbejdspladserne reddes.
I den situation findes det uacceptabelt, at der  

 gennem lovgivningen pålægges lukningstruede virksomheder yderligere  

 økonomiske krav i form af godtgørelse til medarbejdere, der ikke er blevet  

 varslet, samt bøde til virksomheden.
Jan Petersen (S) fmd.
Ole Vagn Christensen (S) Poul Erik  

 Dyrlund (S) Lone Møller (S) Jens Peter Vernersen (S) Aage Frandsen (SF)  

 nfmd.
Vibeke Peschardt (RV) Jette Gottlieb (EL) Addi Andersen (CD) Helge  

 Sander (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk Folkeparti havde ikke medlemmer i udvalget.
