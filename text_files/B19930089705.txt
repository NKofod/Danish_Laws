 I medfør af § 30 b, stk. 4, i lov nr. 495 af 30. juni 1993 om ændring af  

 lov om dagpenge ved sygdom eller fødsel fastsættes efter indstilling fra  

 Arbejdsmarkedets Tillægspension følgende:
 § 1.  De private arbejdsgivere indbetaler bidrag til  

 Arbejdsmarkedets Tillægspension til dækning af de kommunale  

 dagpengemyndigheders udgifter til ATP-bidrag for lønmodtagere, der får  

 udbetalt dagpenge.
 § 2.  Bidraget fra de private arbejdsgivere udgør for  

 1994 52 kr. pr. fuldtidsansat.
 Stk. 2.  Bidraget udgør for perioden 4. oktober til 26.  

 december 1993, 13 kr. pr. fuldtidsansat.
 Stk. 3.  Bidraget fastsættes for et år ad gangen på  

 grundlag af et skøn over antallet af timer, de kommunale dagpengemyndigheder  

 skal udbetale dagpenge for til lønmodtagere ansat hos de private  

 arbejdsgivere.
 Stk 4.  Bidraget, jf. stk. 1 og stk. 2, reguleres med et  

 beløb, der svarer til det over-/underskud, de indbetalte bidrag har givet i  

 forhold til det faktiske bidrag i det seneste afsluttede regnskabsår.
 § 3.  De private arbejdsgiveres bidrag efter § 2, stk.  

 1, opkræves gennem modregning i kompensationsbeløbet efter § 17 a i lov om  

 Arbejdsmarkedets Tillægspension.
Ikrafttræden § 4.  Bekendtgørelsen træder i kraft dagen efter  

 bekendtgørelsen i Lovtidende og har virkning fra den 4. oktober 1993.
 Stk. 2.  Det for perioden 4. oktober til 26. december  

 1993 fastsatte bidrag, jf. § 2, stk. 2, anvendes ved modregning af  

 arbejdsgiverbidrag på grundlag af ATP-bidrag modtaget i perioden 23. november  

 1993-22. februar 1994.
 Stk. 3.  Det for 1994 fastsatte bidrag, jf. § 2, stk. 1,  

 anvendes første gang ved modregning af arbejdsgiverbidrag på grundlag af  

 ATP-bidrag modtaget i perioden 23. februar-22. maj 1994.
