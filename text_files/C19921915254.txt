(Til de godkendte forsikringsselskaber  

 m.fl.) Udgifter til rejser, der er nødvendige af hensyn til lægebehandling,  

 optræning, lægeundersøgelse m.v., refunderes af forsikringsselskabet  

 (Arbejdsskadestyrelsen).
Rejseudgifter er for det første udgifter til befordring.
Skadelidte kan  

 benytte offentlige transportmidler (tog - 2. klasse eller bus) eller egen  

 bil.
Hvis han på grund af skaden ikke kan benytte offentlige transportmidler  

 eller egen bil, kan han benytte hyrevogn.
Hvis han bruger egen bil ydes  

 betaling pr. kilometer efter statens regler, for tiden 1,16 kr. pr.  

 kilometer.
For det andet ydes der, hvis skadelidte skal rejse uden for sin  

 bopælskommune, time- og dagpenge til dækning af andre udgifter ved rejsen.  

 Såfremt det er nødvendigt at overnatte, refunderer selskabet yderligere  

 udgifterne hertil.
Ved beregning af time- og dagpenge og udgifter til  

 overnatning anvender man reglerne for refusion af rejseudgifter til statens  

 tjenestemænd.
 Taksterne er: Timepenge 9,65 kr og dagpenge 231,00 kr.
 Time- og dagpenge ydes også under indlæggelse til observation på sygehus  

 eller lignende institutioner, men ikke under sygeophold i øvrigt.
 Herudover har skadelidte ret til at få refunderet dokumenteret tab af  

 arbejdsfortjeneste på grund af fravær fra arbejde i mindst 2 timer, dog kun  

 ved arbejdsfravær som følge af lægeundersøgelser, foranlediget af  

 Arbejdsskadestyrelsen eller Den Sociale Ankestyrelse eller som følge af  

 tilsigelser til at give møde i disse institutioner til afgivelse af  

 forklaring dvs. ikke ved arbejdsfravær som følge af lægebehandling eller  

 optræning.
Dokumentation for indtægtstabet fremskaffes normalt ved erklæring fra  

 pågældendes arbejdsgiver.
Der er dog sat den begrænsning for refusion, at  

 timelønnen ikke må overstige den maksimale årsløn efter § 37, stk. 3,  

 divideret med det normale årlige antal arbejdstimer.
Fra 1. april 1991 - 31.  

 marts 1992 er beløbet 141,82 kr. og fra 1. april 1992 148,65 kr.
 Beregning af godtgørelserne sker efter taksterne på undersøgelsens  

 tidspunkt (ikke skadedatoen).
