(Ændringer som følge af  

 dødsboskifteloven og dødsboskatteloven m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om afgift af affald og råstoffer, jf. lovbekendtgørelse nr. 674 af  

 13. juli 1994, foretages følgende ændringer:
 1. I § 17, stk. 1, ændres »samtidig med indsendelse af  

 den i § 16 nævnte angivelse« til: »den 15. i den måned, der følger  

 efter afgiftsperioden«.
 2. I § 19 indsættes som stk. 2:
»Stk. 2.  Dør indehaveren af en registreret  

 virksomhed, og udstedes der proklama efter § 81 i lov om skifte af dødsboer,  

 skal arvingerne eller bobestyreren senest 30 dage efter bekendtgørelse af  

 proklama foretage angivelse efter § 16, stk. 1, for perioden fra  

 afgiftsperiodens begyndelse og indtil dødsdagen.« 3. I § 20, stk. 2, ændres »§ 19« til: »§ 19,  

 stk. 1,».
 4. I § 33, stk. 1, nr. 3, indsættes efter »§ 16, stk.  

 1 og 2,»: »§ 19, stk. 2,».
§ 2 I lov om skattemæssige afskrivninger m.v., jf. lovbekendtgørelse nr. 932  

 af 24. oktober 1996, foretages følgende ændring:
 1. § 29 R, stk. 2, affattes således:
»Stk. 2.  Stk. 1, 1. pkt., finder ikke anvendelse i  

 det omfang forskudsafskrivningerne overtages efter dødsboskattelovens § 39,  

 stk. 1, nr. 1, eller § 45, stk. 1, nr. 1, eller en efterlevende ægtefælle  

 indtræder i afdødes skattemæssige stilling efter dødsboskattelovens § 59,  

 stk. 1, jf. dog § 59, stk. 2, nr. 1.« § 3 I lov nr. 197 af 18. maj 1982 om ændring af afskrivningsloven og  

 forskellige andre skattelove. (Pristalsregulering af afskrivningsgrundlaget  

 m.v.) foretages følgende ændring:
 1. I § 14, stk. 3, ændres »§ 33, stk. 1, i  

 kildeskatteloven« til: »§ 36, stk. 1, i dødsboskatteloven«.
§ 4 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 749 af 13. august  

 1996, foretages følgende ændringer:
 1. I § 2 d, stk. 3, og § 4, stk. 2, indsættes efter  

 »kildeskattelovens § 1«: »eller dødsboskattelovens § 1, stk.  

 2,».
 2. I § 4, stk. 6, 1. pkt., indsættes efter  

 »fondsbeskatningsloven«: », jf. dog dødsboskattelovens § 36,  

 stk. 3«.
 3. § 4, stk. 6, 2. pkt., § 10, § 13 a, stk. 5, sidste  

 pkt., og § 13 c ophæves.
 4. I § 6, stk. 1, indsættes efter »kildeskattelovens  

 §§ 1 og 2«: »eller dødsboskattelovens § 1, stk. 2 og 3,».
 5. § 7 a, stk. 3, 3. pkt., affattes således:
»Overdrages eller udloddes aktierne med skattemæssig succession, jf.  

 § 11 og dødsboskattelovens § 36, anvendes aktiernes værdi ved overdragelsen  

 eller udlodningen i stedet for afståelsessummen ved beregningen af  

 nedslaget.« 6. § 13 a, stk. 4, 4. pkt., affattes således:
»Reglerne i stk. 1 og 2 gælder ligeledes for aktionærer, der ved  

 erhvervelse af aktier efter § 11 er indtrådt i overdragerens skattemæssige  

 stilling.« 7. § 13 a, stk. 6, 1. pkt., affattes således:
»Ved efterfølgende afståelse af aktier kan den skattepligtige vælge  

 for disse aktier at opgøre fortjenesten eller tabet på grundlag af  

 afståelsessummen, henholdsvis handelsværdien, og besiddelsestiden på dette  

 tidspunkt.« § 5 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som ændret senest ved § 1 i lov nr. 988 af 22. november 1996,  

 foretages følgende ændring:
 1. I § 13 indsættes som stk. 12:
»Stk. 12.  Afgår en person omfattet af § 7, stk. 1  

 eller 3, ved døden, anses betalingen af indeholdte bidrag efter stk. 1 og  

 betalingen af foreløbige bidrag efter § 12, som forfaldt før dødsfaldet, for  

 endelige for afdøde for det indkomstår, hvori dødsfaldet har fundet sted.  

 Bidrag efter § 11, stk. 4 og 8, jf. stk. 3, opkræves ikke for afdøde for det  

 indkomstår, hvori dødsfaldet har fundet sted.
Er der ikke sket betaling af  

 foreløbige bidrag efter 1. pkt., finder reglerne om hæftelse m.v. i  

 dødsboskattelovens § 88, stk. 1-3 og 5, tilsvarende anvendelse.
For krav  

 vedrørende skyldige bidrag for indkomstår, der ligger forud for det  

 indkomstår, hvori dødsfaldet har fundet sted, finder reglerne om  

 efterbetaling og hæftelse m.v. i dødsboskattelovens § 87, stk. 1-3 og 5, og §  

 88, stk. 1-3 og 5, tilsvarende anvendelse.« § 6 I lov om afgift af visse chlorfluorcarboner og haloner (CFC-afgift), jf.  

 lovbekendtgørelse nr. 622 af 30. juni 1994, foretages følgende ændringer:
 1. I § 11 indsættes som stk. 3:
»Stk. 3.  Dør indehaveren af en registreret  

 virksomhed, og udstedes der proklama efter § 81 i lov om skifte af dødsboer,  

 skal arvingerne eller bobestyreren senest 30 dage efter bekendtgørelse af  

 proklama foretage angivelse efter § 9, stk. 1, for perioden fra  

 afgiftsperiodens begyndelse og indtil dødsdagen.« 2. I § 12, stk. 2, ændres »§ 11« til: »§ 11,  

 stk. 1 eller 2,».
 3. I § 17, stk. 1, nr. 2, indsættes efter »§ 9, stk. 1  

 og stk. 2,»: »§ 11, stk. 3,».
§ 7 I lov om beskatning af fortjeneste ved afståelse af fast ejendom  

 (ejendomsavancebeskatningsloven), jf. lovbekendtgørelse nr. 596 af 10. juli  

 1995, foretages følgende ændring:
 1. §§ 14 og 14 A ophæves.
§ 8 I lov nr. 193 af 9. april 1986 om beskatning af fortjeneste ved  

 førstegangsafståelse af visse ejerlejligheder m.v., som ændret ved § 17 i lov  

 nr. 421 af 25. juni 1993, foretages følgende ændring:
 1. §§ 5 og 6 ophæves.
§ 9 I lov om indskud på etableringskonto, jf. lovbekendtgørelse nr. 921 af 2.  

 december 1993, som ændret ved § 1 i lov nr. 914 af 8. december 1993,  

 foretages følgende ændring:
 1. § 11, stk. 4, affattes således:
»Stk. 4.  Stk. 1 finder ikke anvendelse, i det  

 omfang indskuddet overtages af en efterlevende ægtefælle efter  

 dødsboskattelovens § 43, stk. 4, eller § 80, stk. 2, eller en efterlevende  

 ægtefælle indtræder i afdødes skattemæssige stilling efter dødsboskattelovens  

 § 59, stk. 1, jf. dog § 59, stk. 2, nr. 3.« § 10 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 869 af 30. september 1996, foretages følgende  

 ændringer:
 1. I § 3 A, stk. 1, indsættes efter »kildeskattelovens  

 § 1,»: »dødsboskattelovens § 1, stk. 2,».
 2. I § 4, stk. 2, indsættes efter »kildeskattelovens  

 §§ 1 eller 2,»: »eller dødsboskattelovens § 1, stk. 2 eller  

 3,».
§ 11 I lov om forskellige forbrugsafgifter, jf. lovbekendtgørelse nr. 748 af 7.  

 august 1996, foretages følgende ændring:
 1. § 21, stk. 1 , ophæves.
 Stk. 2  bliver herefter stk. 1.
§ 12 I lov om bindende forhåndsbesked om skattespørgsmål m.v., jf.  

 lovbekendtgørelse nr. 292 af 5. maj 1993, som ændret ved § 7 i lov nr. 313 af  

 17. maj 1995, foretages følgende ændring:
 1. § 1, stk. 4, ophæves.
§ 13 I lov om frigørelsesafgift m.v. af fast ejendom, jf. lovbekendtgørelse nr.  

 549 af 9. juli 1991, som ændret ved § 6 i lov nr. 378 af 18. maj 1994,  

 foretages følgende ændring:
 1. § 7, stk. 2, affattes således:
»Stk. 2.  Henstandsbeløbet forfalder ikke ved  

 ejerskifte, hvis erhververen er den afgiftspligtiges ægtefælle, jf. tillige  

 dødsboskattelovens § 51, stk. 2, og § 65, stk. 2.« § 14 I lov om afgift af gevinster ved lotterispil m.v., jf. lovbekendtgørelse  

 nr. 636 af 27. juli 1993, foretages følgende ændring:
 1. Efter § 6 indsættes:
»§ 6 A.  Afgiften omfattes ikke af et proklama  

 udstedt efter § 81 i lov om skifte af dødsboer, jf. § 83, stk. 2, nr.  

 4.« § 15 I lov om den skattemæssige behandling af husdyrbesætninger, jf.  

 lovbekendtgørelse nr. 919 af 2. december 1993, som ændret ved § 2 i lov nr.  

 1119 af 21. december 1994, foretages følgende ændring:
 1. I § 8, stk. 10, ændres »kildeskattelovens §  

 33« til: »dødsboskattelovens § 36« og »kildeskattelovens  

 §§ 33 A eller 33 D« til: »boafgiftslovens § 13 a eller  

 kildeskattelovens § 33 D«.
§ 16 I lov om investeringsfonds, jf. lovbekendtgørelse nr. 933 af 24. oktober  

 1996, foretages følgende ændringer:
 1. I § 2, stk. 1, ændres »stk. 2 og 3« til:  

 »stk. 2«.
 2. § 2, stk. 2, ophæves.
 Stk. 3  bliver herefter stk. 2.
 3. I § 2, stk. 3, der bliver stk. 2, udgår  

 »heller«.
 4. I § 4, stk. 3, ændres 2 steder »stk. 3« til:  

 »stk. 2«.
 5. § 10, stk. 4, affattes således:
»Stk. 4.  Stk. 1 finder ikke anvendelse i det  

 omfang henlæggelsen overtages efter dødsboskattelovens § 39, stk. 1, nr. 2,  

 eller § 45, stk. 1, nr. 2, eller en efterlevende ægtefælle indtræder i  

 afdødes skattemæssige stilling efter dødsboskattelovens § 59, stk. 1, jf. dog  

 § 59, stk. 2, nr. 2.« § 17 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret  

 senest ved § 2 i lov nr. 988 af 22. november 1996, foretages følgende  

 ændringer:
 1. § 1, stk. 1, nr. 5, ophæves.
 2. I § 2, stk. 1, indsættes efter »udlandet,»:  

 »jf. dødsboskattelovens § 1, stk. 3,».
 3. § 3, stk. 1, nr. 3, ophæves.
 4. § 11 affattes således:
»§ 11 .  Afgår en her i landet skattepligtig  

 person ved døden, ophører personens skattepligt efter denne lov.
For  

 beskatningen i forbindelse med dødsfaldet gælder dødsboskatteloven.« 5. §§ 13-20 E ophæves.
 6. § 22, stk. 3, ophæves.
 7. § 25 A, stk. 6, affattes således:
»Stk. 6 .  Er samlivet mellem ægtefællerne ophørt i  

 løbet af indkomståret, gælder stk. 1-5 ikke.
Er samlivet ophørt af anden  

 grund end en ægtefælles død, medregnes den i stk. 1 nævnte indkomst fra  

 virksomheden indtil samlivets ophør dog ved indkomstopgørelsen for den  

 ægtefælle, der i overvejende grad har drevet virksomheden.« 8. I § 26 A, stk. 1, indsættes som 2. pkt.:
»I det indkomstår, hvori en af ægtefællerne dør, foretages  

 skattemæssige afskrivninger på aktiver, der anvendes i en af ægtefællernes  

 erhvervsvirksomhed, hos den, som skal medregne indkomst fra virksomheden til  

 sin skattepligtige indkomst.« 9. §§ 28-33 B ophæves.
 10. I § 33 D, stk. 1, 1. pkt., ændres »§§ 26 A, stk.  

 2, 26 B eller 33 C, stk. 1,» til: »§ 33 C, stk. 1,».
 11. § 33 D, stk. 2, ophæves, og i stedet indsættes:
 »Stk. 2.  Passivposterne efter stk. 1 beregnes på  

 grundlag af den skattepligtige fortjeneste, som ville være fremkommet, hvis  

 gavegiveren havde solgt aktivet på tidspunktet for dets overdragelse.
Stk. 3.  Passivposten udgør 30 pct. af den efter stk. 2  

 beregnede fortjeneste, der ikke ville være aktieindkomst.
Passivposten af den  

 efter stk. 2 beregnede fortjeneste, der ville være aktieindkomst, udgør 20  

 pct., hvis fortjenesten vedrører unoterede aktier, og 12,5 pct., hvis  

 fortjenesten vedrører børsnoterede aktier.
Stk. 4.  Skatteministeren fastsætter regler om  

 tilvejebringelsen af oplysninger til brug for beregningen af  

 passivposterne.« Stk. 3  bliver herefter stk. 5.
 12. I § 33 D, stk. 3, der bliver stk. 5, ændres »stk.  

 2« til: »stk. 2 og 3«.
 13. I § 48 E, stk. 9, ændres »reglerne« til:  

 »reglen«, »og § 8, stk. 3,» udgår, og  

 »uudnyttede« ændres til: »uudnyttet«.
 14. § 61, stk. 7, affattes således:
»Stk. 7.  Er den pågældende ikke skattepligtig ved  

 begyndelsen af det efterfølgende år, sker opkrævningen efter reglerne i stk.  

 4. Overtager den efterlevende ægtefælle i umiddelbar forbindelse med  

 dødsfaldet boet, jf. dødsboskattelovens § 58, sker opkrævningen hos den  

 efterlevende ægtefælle af afdødes restskat m.v. før dødsfaldet efter reglerne  

 i stk. 5 og 6.« 15. § 62 B ophæves.
 16. § 64, stk. 2, ophæves.
 Stk. 3  bliver herefter stk. 2.
17. I § 64 A, stk. 1, indsættes efter »kalenderåret  

 1989«: », jf. lovbekendtgørelse nr. 728 af 5. august 1994 om  

 opkrævning af indkomst- og formueskat for personer m.v. (kildeskat).« 18. I § 64 A, stk. 2, indsættes efter »kalenderåret  

 1990«: », jf. lovbekendtgørelse nr. 728 af 5. august 1994 om  

 opkrævning af indkomst- og formueskat for personer m.v. (kildeskat).« 19. § 67, stk. 1, ophæves, og i stedet indsættes:
»Har nogen, der er skattepligtig efter § 1, erhvervet udbytte, hvori  

 der efter § 65 er indeholdt udbytteskat, modregnes udbytteskatten i  

 slutskatten, jf. § 60, stk. 1, litra d.
Er den indeholdte udbytteskat endelig  

 betaling af skatten, jf. personskattelovens § 8 a, stk. 1, indgår beløbet  

 ikke i slutskatten, og der foretages ikke modregning efter 1. pkt.
Stk. 2.  Har nogen, der er skattepligtig efter § 1, stk.  

 2, i dødsboskatteloven, og som ikke er fritaget for beskatning efter § 6 i  

 dødsboskatteloven, erhvervet udbytte, hvori der efter § 65 er indeholdt  

 udbytteskat, modregnes udbytteskatten i dødsboskatten.
I det omfang  

 udbytteskatten ikke kan anvendes til modregning i dødsboskatten, udbetales  

 den kontant.
Er den indeholdte udbytteskat en endelig betaling af skatten,  

 jf. personskattelovens § 8 a, stk. 1, indgår udbytteskatten ikke i  

 slutskatten, og der foretages ikke modregning efter 1. pkt.« Stk. 2-6 bliver herefter stk. 3-7.
 20. I § 67, stk. 4, der bliver stk. 5, ændres »stk. 2  

 og stk. 3« til: »stk. 3 og 4«.
 21. I § 67, stk. 6, 1. og 2. pkt., der bliver stk. 7, 1. og  

 2. pkt., ændres »§ 1, stk. 1, nr. 1-4,» til: »§ 1, stk.  

 1,».
 22. § 71 ophæves.
 23. I § 75, nr. 2, indsættes efter »sagens  

 afgørelse,»: »eller«.
 24. § 75, nr. 3, ophæves.
 Nr. 4 bliver herefter nr. 3.
 25. § 75, nr. 4, der bliver nr. 3, affattes således:
 26. I § 89 A, stk. 6, udgår », så længe den  

 efterlevende ægtefælle sidder i uskiftet bo«.
 27. I § 90 ændres »§ 98 og § 108« til: »§  

 98«.
 28. §§ 101-106, § 108 og §§ 111-113 ophæves.
§ 18 I konkursloven, jf. lovbekendtgørelse nr. 588 af 1. september 1986, som  

 ændret senest ved § 2 i lov nr. 385 af 22. maj 1996, foretages følgende  

 ændring:
 1. § 93, nr. 3, affattes således:
§ 19 I konkursskatteloven, jf. lovbekendtgørelse nr. 792 af 1. september 1996,  

 foretages følgende ændringer:
 1. I § 12, stk. 2, udgår »eller  

 virksomhedsskattelovens § 13, stk. 4,» og »eller i  

 virksomhedsindkomsten«.
 2. I § 13, 1. pkt ., ændres »12« til: »12  

 a«.
 3. Efter § 13 indsættes som nyt kapitel:
»Kapitel 3 A Insolvente dødsboer »§ 13 A.  Dødsboer, for hvilke skifteretten har  

 truffet beslutning om insolvensbehandling, jf. lov om skifte af dødsboer §  

 69, stk. 1, er ikke skattepligtige af konkursindkomsten, medmindre der  

 træffes beslutning om skattepligt efter kapitel 4.
 § 13 B.  For dødsboer, der er under  

 insolvensbehandling, omfatter konkursindkomsten boets indtægter og udgifter i  

 perioden fra det tidspunkt, hvor skifteretten træffer beslutning om  

 insolvensbehandling af boet, og indtil insolvensbehandlingens slutning.
Stk. 2.  Endvidere omfatter konkursindkomsten afdødes og  

 boets indtægter og udgifter fra begyndelsen af det indkomstår, hvori afdøde  

 er afgået ved døden, og indtil det tidspunkt, hvor skifteretten træffer  

 beslutning om insolvensbehandling af boet.
Skat af afdødes A-indkomst eller  

 indkomst fra driften eller deltagelse i driften af en ægtefælles virksomhed i  

 det indkomstår, hvori afdøde er afgået ved døden, er endelig, idet den skat,  

 der er indeholdt heraf, modregnes i skatten efter denne lov.
Stk. 3.  Ved skifte af uskiftet bo i den efterlevende  

 ægtefælles levende live træder datoen for imødekommelse af skiftebegæringen  

 (imødekommelsesdagen) i stedet for skifterettens beslutning om  

 insolvensbehandling af boet.
Den efterlevende ægtefælles indkomst i perioden  

 fra begyndelsen af det indkomstår, hvori imødekommelsesdagen ligger, og frem  

 til imødekommelsesdagen medregnes ikke i boets konkursindkomst.
Uudnyttet  

 underskud hos den efterlevende ægtefælle ved udgangen af det indkomstår,  

 hvori imødekommelsesdagen ligger, som efter lovgivningens almindelige regler  

 ville kunne fremføres til fradrag i de følgende år, kan alene fradrages i  

 boets konkursindkomst.
Dette gælder, hvad enten underskuddet hidrører fra det  

 indkomstår, hvori imødekommelsesdagen ligger, eller fra tidligere indkomstår.
 § 13 C.  Kildeskattelovens § 25 A, stk. 7, gælder fra  

 indkomstårets begyndelse indtil det tidspunkt, hvor skifteretten træffer  

 beslutning om insolvensbehandling.
 Stk. 2.  Afdødes ægtefælle beskattes af løn,  

 understøttelse og andre ydelser, der udbetales den pågældende af boet, uanset  

 boet er indtrådt i en eventuel lønaftale mellem ægtefællerne.
§ 13 D.  Er der truffet bestemmelse om, at  

 konkursindkomsten er skattepligtig, skal der indgives særskilte  

 selvangivelser for det indkomstår, hvori skifteretten træffer beslutning om  

 insolvensbehandling af boet, for hvert af de følgende indkomstår under  

 insolvensbehandlingen samt for perioden fra begyndelsen af det sidste  

 indkomstår under insolvensbehandlingen og indtil insolvensbehandlingens  

 slutning.
Selvangivelserne skal indgives inden udløbet af den frist, der  

 gælder for indgivelse af selvangivelse for det indkomstår, hvori  

 insolvensbehandlingen sluttes.
 Stk. 2.  I boer, for hvilke skifteretten har truffet  

 beslutning om insolvensbehandling, påhviler pligten til at indgive  

 selvangivelser, jf. stk. 1, bobestyreren.
Stk. 3.  Skatten af konkursindkomsten betales efter de  

 regler, der gælder for indkomstskatten i det indkomstår, hvori  

 insolvensbehandlingen sluttes. 1/3 af skatten afregnes til den primærkommune,  

 der er berettiget til kommunal indkomstskat for det pågældende år, mens  

 resten tilfalder staten.
Ved eventuel nedsættelse eller ved eventuel  

 uerholdelighed af skatten fordeles tabet mellem staten og kommunen i samme  

 forhold.
 § 13 E.  Med de undtagelser, der følger af §§ 13 A-13  

 D, er konkursindkomsten og skatten af denne i boer, for hvilke skifteretten  

 har truffet beslutning om insolvensbehandling, omfattet af lovgivningens  

 regler for skattepligtig indkomst og skat af skattepligtig indkomst, herunder  

 også reglerne om indkomstopgørelse.
Stk. 2.  I konkursindkomsten medtages 70 pct. af hvert  

 indkomstårs positive eller negative aktieindkomst.
Udbytteskat af udbytter,  

 der indgår i konkursindkomsten, kan ikke udbetales, men alene modregnes i  

 eventuel skat af konkursindkomsten.
 Stk. 3.  Afdødes ægtefælles betaling af leje til boet  

 indtægtsføres ikke hos boet og kan ikke fradrages hos ægtefællen.
Stk. 4.  Beløb, som nævnt i § 13 C, stk. 2, fradrages i  

 konkursindkomsten.
Det gælder dog ikke lejeværdi af fast ejendom.
Stk. 5.  Skatten udgør 45 pct. af konkursindkomsten.
Ved  

 skattens beregning foretages et fradrag i konkursindkomsten på 45.000 kr.
 § 13 F.  Træffer skifteretten beslutning om  

 insolvensbehandling af boet, kan underskud fra tidligere indkomstår, som  

 efter personskattelovens § 13, stk. 1 og 2, kan fratrækkes i afdødes indkomst  

 i det indkomstår, hvori afdøde er afgået ved døden, alene fratrækkes i  

 konkursindkomsten.
 Stk. 2.  Inden for perioden fra begyndelsen af det  

 indkomstår, hvori skifteretten træffer beslutning om insolvensbehandling af  

 boet, og indtil konkursens slutning kan underskud ved opgørelsen af  

 konkursindkomsten i de enkelte indkomstår fremføres eller tilbageføres til  

 fradrag i konkursindkomsten i de øvrige indkomstår.
Stk. 3.  Underskud fra ejerens virksomhed for året før  

 det indkomstår, hvori skifteretten træffer beslutning om insolvensbehandling  

 af boet, eller for tidligere indkomstår, som blev fradraget hos afdødes  

 ægtefælle i det pågældende år, kan ikke fremføres til fradrag i det  

 indkomstår, hvori skifteretten træffer beslutning om insolvensbehandling,  

 eller senere indkomstår hos ægtefællen.
Sådanne underskud kan fradrages i  

 konkursindkomsten efter reglerne i stk. 1.
 Stk. 4.  Ved opgørelsen af virksomhedens underskud hos  

 afdødes ægtefælle nedsættes ægtefællens indtægter, der ikke vedrører  

 virksomheden, med ægtefællens udgifter, der ikke vedrører virksomheden.
 Stk. 5.  Underskud i afdødes ægtefælles indkomst kan  

 ikke fradrages i konkursindkomsten ud over, hvad der følger af stk. 1 og 3.
 § 13 G.  I det indkomstår, hvori skifteretten træffer  

 beslutning om insolvensbehandling af boet, og senere indkomstår kan  

 resterende negativ skat fra negativ aktieindkomst ikke modregnes i slutskat  

 hos den skattepligtige eller dennes ægtefælle.
 Stk. 2.  Resterende negativ skat hos afdøde fra  

 tidligere indkomstår, som efter personskattelovens § 8 a kan fratrækkes i  

 slutskatten for det indkomstår, hvori skifteretten træffer beslutning om  

 insolvensbehandling af boet, kan fratrækkes i skatten af konkursindkomsten.
 Stk. 3.  Negativ aktieindkomst, der medtages med 70 pct.  

 i konkursindkomsten, jf. § 13 E, stk. 2, kan ikke fradrages i afdødes  

 ægtefælles indkomst i indkomstår, hvor afdødes bo er under  

 insolvensbehandling, eller senere indkomstår.
§ 13 H.  Sluttes et dødsbo, for hvilket skifteretten  

 har truffet beslutning om insolvensbehandling, efter konkurslovens § 144,  

 bortfalder skattefriheden efter § 13 A og de særlige beskatningsregler i §§  

 13 B-13 G.
Reglen i dødsboskattelovens § 52, stk. 5, finder tilsvarende  

 anvendelse.« 4. § 19 affattes således:
 »§ 19.  I sager om overtrædelse af denne lov, der  

 behandles administrativt, jf. § 20, finder retsplejelovens § 752, stk. 1,  

 tilsvarende anvendelse.
Stk. 2.  Ransagning i sager om overtrædelse af  

 bestemmelserne i denne lov kan ske i overensstemmelse med retsplejelovens  

 regler om ransagning i sager, som efter loven kan medføre frihedsstraf.« § 20 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, foretages følgende  

 ændring:
 1. I § 2, stk. 3, og § 7, stk. 1, indsættes efter  

 »kildeskattelovens §§ 1 eller 2,»: »dødsboskattelovens § 1,  

 stk. 2 eller 3,».
§ 21 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 792 af 29.  

 september 1993, som ændret senest ved § 11 i lov nr. 313 af 17. maj 1995,  

 foretages følgende ændringer:
 1. I § 3, stk. 2, indsættes efter »kildeskattelovens §  

 1,»: »dødsboskattelovens § 1, stk. 2,» og efter  

 »kildeskatteloven,»: »dødsboskatteloven,».
 2. I § 3, stk. 3, indsættes efter  

 »kildeskatteloven,»: »dødsboskatteloven,» og efter  

 »kildeskattelovens § 3«: », dødsboskattelovens § 1, stk.  

 5,».
 3. I § 21, stk. 6, indsættes efter »kildeskattelovens  

 §§ 1 eller 2«: »eller dødsboskattelovens § 1, stk. 2 eller  

 3,».
§ 22 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 660 af  

 4. juli 1996, foretages følgende ændringer:
 1. § 3, stk. 1, affattes således:
»Personer, der er skattepligtige efter kildeskattelovens § 1 eller §  

 2, stk. 1, litra d, samt dødsboer, der er skattepligtige efter  

 dødsboskattelovens § 1, stk. 2, eller § 1, stk. 3, for så vidt angår indkomst  

 som nævnt i kildeskattelovens § 2, stk. 1, litra d, skal medregne gevinst og  

 tab på fordringer, som omfattes af § 1, ved opgørelsen af den skattepligtige  

 indkomst, hvis de udøver næring ved køb og salg af fordringer eller driver  

 næringsvirksomhed ved finansiering.« 2. I § 5, stk. 8, 3. pkt., ændres  

 »udlægstidspunktet« til: »udlodningstidspunktet«.
 3. I § 6, stk. 1, indsættes 3 steder efter  

 »kildeskattelovens §§ 1 og 2«: »eller dødsboskattelovens § 1,  

 stk. 2 og 3,».
 4. § 8 B, stk. 3, 3. pkt., affattes således:
»Reglerne i stk. 1 gælder ligeledes for skattepligtige, der er  

 indtrådt i overdragerens skattemæssige stilling efter kildeskattelovens § 33  

 C.« 5. I § 8 F, stk. 4, og § 8 G, stk. 1, indsættes  

 efter »kildeskattelovens §§ 1 og 2«: »eller dødsboskattelovens  

 § 1, stk. 2 og 3,».
 6. I § 10, stk. 3, 4. pkt., ændres »udlagt« til:  

 »udloddet«.
§ 23 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret senest ved § 1 i lov nr. 488 af 12. juni 1996, foretages følgende  

 ændringer:
 1. § 4 A, stk. 2, affattes således:
»Stk. 2.  En erhverver, der efter reglerne i  

 kildeskattelovens § 33 C indtræder i overdragerens skattemæssige stilling med  

 hensyn til ejendommen, kan ved senere salg på samme måde fradrage  

 frigørelsesafgift, som er pålagt, mens ejendommen var i overdragerens  

 besiddelse.
Ved beregningen efter kildeskattelovens § 33 D af passivposten  

 vedrørende ejendommen skal der tages hensyn til dette fradrag.« 2. § 4 A, stk. 3 , ophæves.
 Stk. 4  bliver herefter stk. 3.
 3. I § 4 A, stk. 4, der bliver stk. 3, ændres »Stk. 1,  

 2 og 3« til: »Stk. 1 og 2«.
 4. I § 5, stk. 1, ændres »stk. 2, 5, 6, 7 og 8«  

 til: »stk. 2, 5, 6 og 7«.
 5. § 5, stk. 8, ophæves.
 Stk. 9  bliver herefter stk. 8.
 6. I § 5 G, 1. pkt., § 16 C, stk. 4, § 16 H, stk. 1, og  

§ 33 G, stk. 1, indsættes efter »kildeskattelovens § 1«:  

 »eller dødsboskattelovens § 1, stk. 2,».
 7. § 15 E, stk. 2, affattes således:
»Stk. 2.  Endvidere beregnes for ejendommen en  

 lejeværdi, hvor de i stk. 1 nævnte 2,0 pct. henholdsvis 2,5 pct. nedsættes  

 til 1,0 pct.
Denne lejeværdi anvendes, hvis den skattepligtige eller den med  

 denne samlevende ægtefælle inden udgangen af indkomståret er fyldt 67  

 år.« 8. § 15 F, stk. 2, ophæves.
 9. I § 16 A, stk. 5, ændres »omfattet af«  

 til:», der er skattepligtige efter«, og efter  

 »kildeskattelovens § 1« indsættes: »eller dødsboskattelovens §  

 1, stk. 2«.
 10. I § 27 E, stk. 2, ændres »stk. 3-5« til:  

 »stk. 3 og 4«.
 11. § 27 E, stk. 4, ophæves.
 Stk. 5  bliver herefter stk. 4.
 12. § 32 D, nr. 4, ophæves.
 13. I § 33 A indsættes som stk. 5:
»Stk. 5.  Stk. 1-4 finder tilsvarende anvendelse på  

 dødsboer omfattet af dødsboskattelovens § 1, stk. 2.« 14. I § 33 C indsættes som stk. 2:
»Stk. 2.  Stk. 1 finder tilsvarende anvendelse for  

 dødsboer omfattet af dødsboskattelovens § 1, stk. 2.« § 24 I lov nr. 237 af 8. april 1992 om ændring af ligningsloven.  

 (Straksafskrivning med visse tilskudsbeløb på erhvervede formuegoder)  

 foretages følgende ændringer:
 1. I § 2, stk. 3, indsættes efter »fortsat  

 anvendelse«: », jf. dog stk. 5 og 6«.
 2. I § 2, stk. 4, 1. pkt., indsættes efter »finder  

 ligeledes anvendelse«: », jf. dog stk. 5 og 6«.
 3. I § 2 indsættes som stk. 5 og 6:
»Stk. 5 .  Omfattes dødsboet efter en  

 tilskudsmodtager, der er død i tidsrummet fra og med den 1. januar 1997 og  

 indtil udløbet af afdødes indkomstår 2001, af dødsboskattelovens afsnit II,  

 og er dødsboet ikke fritaget for beskatning efter dødsboskattelovens § 6,  

 skal tilskudsbeløb, som i henhold til § 27 B, stk. 2, i de hidtil gældende  

 regler i ligningsloven, jf. lovbekendtgørelse nr. 735 af 5. november 1991,  

 ikke var medregnet til afdødes skattepligtige indkomst ved udgangen af  

 indkomståret forud for dødsåret, medregnes i dødsboets skattepligtige  

 indkomst.
Er dødsboet fritaget for beskatning efter dødsboskattelovens § 6,  

 skal tilskudsbeløb, som i henhold til § 27 B, stk. 2, i de i 1. pkt. nævnte  

 hidtil gældende regler ikke var medregnet til afdødes skattepligtige indkomst  

 ved udgangen af indkomståret forud for dødsåret, medregnes i afdødes  

 skattepligtige indkomst efter dødsboskattelovens § 8.
Stk. 6.  Overtages dødsboet efter en tilskudsmodtager,  

 der er død i tidsrummet fra og med den 1. januar 1997 og indtil udløbet af  

 afdødes indkomstår 2001, af dennes efterlevende ægtefælle efter  

 dødsboskattelovens § 58, stk. 1 eller stk. 2, 1. pkt., indtræder den  

 efterlevende ægtefælle i tilskudsmodtagerens stilling ved anvendelsen af § 27  

 B, stk. 1-5, i de hidtil gældende regler i ligningsloven, jf.  

 lovbekendtgørelse nr. 735 af 5. november 1991. Hvis tilskudsmodtagerens  

 virksomhed udloddes til andre end den efterlevende ægtefælle, skal  

 tilskudsbeløb, som i henhold til § 27 B, stk. 2, i de i 1. pkt. nævnte hidtil  

 gældende regler ikke var medregnet til afdødes skattepligtige indkomst ved  

 udgangen af indkomståret forud for dødsåret, dog fuldt ud medregnes til  

 afdødes skattepligtige indkomst i dødsåret.« § 25 I lov om afgift af lønsum m.v., jf. lovbekendtgørelse nr. 666 af 13. juli  

 1994, som senest ændret ved lov nr. 423 af 14. juni 1995, foretages følgende  

 ændringer:
 1. I § 6 b indsættes efter stk. 9 som nyt stykke:
»Stk. 10.  Dør indehaveren af en registreret  

 virksomhed, skal der ikke foretages en endelig opgørelse og indbetaling af  

 afgift efter stk. 1. Virksomhedens foreløbige angivelser og indbetalinger af  

 afgift efter § 6 a, stk. 1, der vedrører perioden fra afslutningen af  

 virksomhedens seneste indkomstår og indtil dødsfaldet, er endelige.  

 Arvingerne eller bobestyreren kan dog vælge at foretage en endelig opgørelse  

 og angive virksomhedens afgiftsgrundlag og afgift for denne periode, når  

 virksomhedens foreløbige afgiftsindbetaling efter § 6 a overstiger den  

 endelige afgift.
Tilbagebetaling af afgift sker efter reglerne i stk.  

 5-9.« Stk. 10  bliver herefter stk. 11.
 2. I § 10 ophæves nr. 2, og efter stk. 1 indsættes  

 som stk. 2 og 3:
»Stk. 2.  Dør indehaveren af en registreret  

 virksomhed, og udstedes der proklama efter § 81 i lov om skifte af dødsboer,  

 skal arvingerne eller bobestyreren senest 30 dage efter bekendtgørelse af  

 proklama foretage angivelse efter § 6, stk. 2, eller § 6 a, stk. 2, for  

 perioden fra afgiftsperiodens begyndelse og indtil dødsdagen.
Afgiften for  

 det forudgående kvartal skal, når angivelsesfristen for dette kvartal endnu  

 ikke er udløbet og afgiften ikke forinden er angivet, angives samtidig med  

 angivelsen efter 1. pkt.
Stk. 3.  Dør indehaveren af en registreret virksomhed,  

 og udstedes der proklama efter § 81 i lov om skifte af dødsboer, omfattes  

 indbetaling af afgift efter § 6 b for et tidligere afsluttet indkomstår, for  

 hvilket angivelsesfristen efter § 6 b, stk. 2, ikke er udløbet, og angivelse  

 ikke er sket ved dødsfaldet, ikke af proklamaet, jf. § 83, stk. 2, nr. 4, i  

 lov om skifte af dødsboer.« 3. I § 18, stk. 1, nr. 2, indsættes efter »§ 6 b, stk.  

 2 eller 3,»: »§ 10, stk. 2,».
§ 26 I lov om visse miljøafgifter, jf. lovbekendtgørelse nr. 620 af 30. juni  

 1994, som ændret ved § 44 i lov nr. 416 af 14. juni 1995, foretages følgende  

 ændring:
 1. § 19, stk. 1, ophæves.
 Stk. 2  bliver herefter stk. 1.
§ 27 I lov om merværdiafgift (momsloven), jf. lovbekendtgørelse nr. 56 af 6.  

 februar 1996, foretages følgende ændringer:
 1. I § 62 indsættes som stk. 13:
»Stk. 13.  Dør indehaveren af en registreret  

 virksomhed, og udstedes der proklama efter § 81 i lov om skifte af dødsboer,  

 skal arvingerne eller bobestyreren senest 30 dage efter bekendtgørelse af  

 proklama foretage angivelse efter § 57, stk. 1, eller § 68, stk. 1, for  

 perioden fra afgiftsperiodens begyndelse og indtil dødsdagen.
Afgiften for en  

 tidligere afgiftsperiode skal, når angivelsesfristen for denne periode endnu  

 ikke er udløbet og afgiften ikke forinden er angivet, angives samtidig med  

 angivelsen efter 1. pkt.« 2. I § 81, stk. 1, nr. 2, indsættes efter »§ 57, stk.  

 1, 1. pkt.,»: »§ 62, stk. 13,».
§ 28 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 793 af 1. september 1996, foretages følgende  

 ændringer:
 1. I § 4 b, stk. 2, udgår »og 15«.
 2. § 5, nr. 4, ophæves.
 Nr. 5 og 6 bliver herefter nr. 4 og 5.
 3. § 6 a, stk. 5, ophæves.
 4. § 8 ophæves.
 5. § 8 a, stk. 7, ophæves.
 Stk. 8  bliver herefter stk. 7.
 6. I § 9 ændres »§§ 6-8 og 8 a, stk. 2,» til:  

 »§§ 6, 6 a, 7 og 8 a, stk. 2,», og »§§ 6 a, 7, 8 og 8 a, stk.  

 2« ændres til: »§§ 6 a, 7 og 8 a, stk. 2«.
 7. I § 10 ophæves stk. 6-9.
 Stk. 10  bliver herefter stk. 6.
 8. I § 13, stk. 1, 1. og 3. pkt., og stk. 2, 2.  

 pkt., ændres »§§ 6 a, 7, 8 og 8 a, stk. 2« til: »§§ 6 a, 7  

 og 8 a, stk. 2«.
 9. I § 13, stk. 3, 2. pkt., og stk. 4, 1. og 5.  

 pkt., ændres »§§ 6 a, 7 og 8« til: »§§ 6 a og 7«.
 10. §§ 15-17 ophæves.
 11. I § 19, stk. 1, 1. pkt., ændres »§§ 6, 6 a, 7 og  

 8« til: »§§ 6, 6 a og 7«.
 12. I § 25 a ændres »§§ 6 a, 7 og 8« til:  

 »§§ 6 a og 7«.
 13. § 27, stk. 2, ophæves.
§ 29 I skattekontrolloven, jf. lovbekendtgørelse nr. 61 af 8. februar 1996, som  

 ændret senest ved § 9 i lov nr. 399 af 22. maj 1996, foretages følgende  

 ændringer:
 1. I § 2, stk. 1, nr. 2, udgår »og dødsboer«, og  

 som nr. 8 indsættes:
 2. § 4, stk. 1, sidste pkt., ophæves.
 3. I § 4, stk. 2, udgår efter »personer«:  

 »bortset fra dødsboer«.
 4. Efter § 6 A indsættes:
 »§ 6 C.  Skifteretten, bobestyreren, privat  

 skiftende arvinger eller en efterlevende ægtefælle skal efter anmodning give  

 skattemyndighederne enhver oplysning af betydning for undersøgelsen af, om  

 afdøde har været skatteansat korrekt, og om den skifteretlige behandling af  

 afdødes bo, jf. om frister § 87, stk. 3, i dødsboskatteloven.
Stk. 2.  Skatteministeren kan fastsætte regler om, at  

 skifteretterne i et af ministeren angivet omfang skal foretage indberetning  

 om dødsboer til skattemyndighederne.« 5. I § 8 P, stk. 2, nr. 4, ændres »§ 5, stk. 9«  

 til: »§ 5, stk. 8«.
 6. I § 21 ændres i 1. pkt. »borgerlig  

 straffelovs« til: »straffelovens«, og i 2. pkt. ændres  

 »§ 43, stk. 5, 6 og 7, i lov om indkomst- og formueskat til staten«  

 til: »§ 86, stk. 4 og 6, § 87, stk. 5, og § 88 i  

 dødsboskatteloven«.
§ 30 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 517 af 14. juni 1996,  

 foretages følgende ændringer:
 1. § 2, nr. 2, affattes således:
 2. § 21, stk. 4, 2. pkt., ophæves.
 3. § 23, stk. 1, nr. 2, affattes således:
 4. § 23, stk. 5, 2. pkt., ophæves.
 5. § 30, stk. 1, 2. pkt., affattes således:
»Dette gælder dog ikke i sager vedrørende efterprøvelse af  

 passivposter efter boafgiftslovens § 13 a og i sager vedrørende vurdering af  

 fast ejendom.« 6. § 31, stk. 5, affattes således:
»Stk. 5.  Uanset fristerne i stk. 3 og 4 skal  

 sager, som Landsskatteretten har afvist, vedrørende efterprøvelse af  

 passivposter efter boafgiftslovens § 13 a, der ikke vedrører værdiansættelsen  

 efter boafgiftslovens § 12, beregning af passivposter efter kildeskattelovens  

 § 33 D og værdiansættelse i gaveafgiftssager, indbringes for domstolene  

 senest 1 år efter, at værdiansættelsen er foretaget eller passivposten er  

 beregnet eller efterprøvet.« § 31 I lov nr. 490 af 12. juni 1996 om afgift af spildevand foretages følgende  

 ændringer:
 1. Efter § 16 indsættes:
»§ 16 a.  Dør en spildevandsudleder, der er  

 registreret efter § 4, stk. 2, eller indehaveren af et registreret  

 spildevandsanlæg, og udstedes der proklama efter § 81 i lov om skifte af  

 dødsboer, skal arvingerne eller bobestyreren senest 30 dage efter  

 bekendtgørelse af proklama foretage angivelse efter § 14 for perioden fra  

 afgiftsperiodens begyndelse og indtil dødsdagen.« 2. I § 21, stk. 1, nr. 2, indsættes efter »§  

 14«:», § 16 a«.
§ 32 I lov nr. 149 af 10. april 1922 om indkomst- og formueskat til staten  

 (statsskatteloven), som ændret senest ved § 8 i lov nr. 427 af 14. juni 1995,  

 foretages følgende ændringer:
 1. § 43 ophæves.
 2. I § 47 ændres »§§ 22, 26 og 43« til: »§§  

 22 og 26«.
§ 33 I toldloven, jf. lovbekendtgørelse nr. 113 af 27. februar 1996, foretages  

 følgende ændring:
 1. § 33, stk. 2, affattes således:
»Stk. 2.  Told og merværdiafgift af varer, der i  

 erhvervsmæssigt øjemed indføres til en varemodtager, hvis bo er under  

 konkursbehandling eller tvangsakkordforhandling, skal betales ved  

 fortoldningens afslutning.
Det samme gælder, hvis varemodtageren ved  

 eksekution er fundet ude af stand til for tiden at betale sin gæld, hvis  

 varemodtageren har standset sine betalinger, er under frivillig akkord eller  

 likvidation, eller hvis varemodtageren på tidspunktet for fortoldningens  

 afslutning er afgået ved døden.« § 34 I lov om afgift af ledningsført vand, jf. lovbekendtgørelse nr. 675 af 13.  

 juli 1994, foretages følgende ændringer:
 1. Efter § 15 indsættes:
»§ 15 a.  Dør indehaveren af en registreret  

 virksomhed, og udstedes der proklama efter § 81 i lov om skifte af dødsboer,  

 skal arvingerne eller bobestyreren senest 30 dage efter bekendtgørelse af  

 proklama foretage angivelse efter § 13 for perioden fra afgiftsperiodens  

 begyndelse og indtil dødsdagen.« 2. I § 20, stk. 1, nr. 2, indsættes efter »§  

 13,»: »§ 15 a,».
§ 35 I lov om skattefri virksomhedsomdannelse, jf. lovbekendtgørelse nr. 727 af  

 4. september 1995, foretages følgende ændring:
 1. I § 2, stk. 1, litra a, indsættes efter  

 »kildeskattelovens § 1«: »eller dødsboskattelovens § 1, stk.  

 2,».
§ 36 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995, som  

 ændret ved § 3 i lov nr. 488 af 12. juni 1996, foretages følgende ændring:
 1. Kapitel 6 og § 22 b, stk. 7, 8. og 9.  

 pkt., ophæves.
§ 37 Stk. 1.  Loven træder i kraft den 1. januar 1997.
 Stk. 2.  For så vidt angår indkomstbeskatning m.v. i  

 forbindelse med dødsfald, finder §§ 1-3, § 4, nr. 1-5, §§ 5-16, § 17, nr.  

 1-6, 8, 9, 14-16, 19, 21, 22, 27 og 28, §§ 18-21, § 22, nr. 1-3, 5 og 6, §  

 23, nr. 2, 3, 5, 6 og 8-14, §§ 24-27, § 28, nr. 3, 5, 7 og 10, § 29, nr. 2-4  

 og 6, § 30, § 31, § 32, nr. 1, og §§ 33-36, anvendelse på boer og  

 mellemperioder vedrørende personer, som er afgået ved døden efter lovens  

 ikrafttræden, på beskatningen af efterlevende ægtefæller og modtagere af  

 udlodning og boudlæg efter personer, som er afgået ved døden efter lovens  

 ikrafttræden, samt på skifte af uskiftet bo i den efterlevende ægtefælles  

 levende live, når anmodning om skifte indgives efter lovens ikrafttræden.
 Stk. 3.  Kildeskattelovens § 89 A, stk. 6, som ændret  

 ved denne lovs § 17, nr. 26, finder anvendelse i tilfælde, hvor den  

 ægtefælle, der har opnået henstand med betaling af formueskat efter reglerne  

 i kildeskattelovens § 89 A, stk. 1-5, er afgået ved døden den 1. juli 1995  

 eller senere.
 Stk. 4.  Ved opgørelsen af underskud fra tidligere  

 indkomstår, som kan fratrækkes i konkursindkomsten efter konkursskattelovens  

 § 12, stk. 2, og § 13 F, stk. 1, som ændret ved § 19, nr. 1, henholdsvis  

 indsat ved § 19, nr. 3, i denne lov, medregnes underskud, der i henhold til  

 virksomhedsskattelovens § 13, stk. 4, som affattet ved lovbekendtgørelse nr.  

 659 af 28. juli 1995, som ændret ved § 3 i lov nr. 488 af 12. juni 1996,  

 kunne fremføres til fradrag i virksomhedsoverskud i indkomståret 1997 samt  

 indkomståret 1998, når skyldneren eller afdøde har anvendt  

 virksomhedsskattelovens § 13, som affattet ved lovbekendtgørelse nr. 659 af  

 28. juli 1995, som ændret ved lov nr. 488 af 12. juni 1996, for indkomståret  

 1997.
Givet på Marselisborg Slot, den 27.  

 december 1996 Under Vor Kongelige Hånd og Segl MARGRETHE R.
