En skadelidt, født i 1967, havde under beskæftigelse som arbejdsdreng  

 i et snedker- og tømrerfirma pådraget sig læsion af alle fingre på højre  

 hånd.
Skadelidte fik efter endt skolegang i 1983 ansættelse som arbejdsdreng  

 i firmaet og forventede senere at få en læreplads.
Dette skete imidlertid  

 ikke, og skadelidte fik i stedet ansættelse som arbejdsdreng i et andet  

 firma.
Hans indtægt herved udgjorde ca.
 159.000 kr. om året.
 Ankestyrelsen tiltrådte, at mengraden som følge af arbejdsskaden ikke  

 kunne fastsættes til mere end 25%. Ankestyrelsen fandt derimod, at  

 erhvervsevnetabet efter oplysningerne om skadelidtes erhvervsmæssige forhold  

 og omfanget af arbejdsskaden burde fastsættes til 15%.
 REDEGØRELSE FOR SAGEN:
En skadelidt, født i 1967, var udsat for en arbejdsskade i 1981, hvorved  

 han pådrog sig læsion af alle fingre på højre hånd.
Skadelidte var på  

 skadetidspunktet skoleelev og havde efter skoletid beskæftigelse i et tømrer-  

 og snedkerfirma.
 Sikringsstyrelsen fastsatte i december 1983 mengraden som følge af  

 arbejdsskaden til 25%. Samtidig fastsatte Sikringsstyrelsen revision i sagen  

 efter 2 år med henblik på erstatning for tab af erhvervsevne.
I december 1984 anmodede skadelidte Sikringsstyrelsen om genoptagelse af  

 sagen med henvisning til, at han var blevet opereret i pegefingeren på højre  

 hånd 2 gange i løbet af 1984. Af de lægelige oplysninger fremgik, at  

 skadelidte havde fået foretaget amputation af højre hånds 2. finger lidt over  

 midten af mellemstykket.
Herudover resterede der nedsat bevægelighed i  

 fingrene, nedsat kraft i hånden og nedsat følesans på 4. finger.
Om skadelidtes erhvervsmæssige forhold var det oplyst, at skadelidte efter  

 at han forlod skolen i sommeren 1983 blev ansat som arbejdsdreng i det firma,  

 hvor arbejdsskaden var sket, og at han forventede senere at komme i lære i  

 firmaet.
Dette skete imidlertid ikke, og skadelidte blev i stedet i efteråret  

 1983 ansat som arbejdsdreng i et andet firma.
I januar 1986 udgjorde  

 skadelidtes arbejdsindtægt 3.000 kr. pr. uge svarende til 159.000 kr. årlig.  

 Skadelidte var på dette tidspunkt beskæftiget med pålægning af finer til  

 spånpladepresser, og ifølge det oplyste var skadelidte ikke i dette arbejde  

 generet af skaden på højre hånd.
Det var derimod oplyst, at skadelidte ved  

 udførelse af tømrerarbejde, fx. brug af hammer, fik voldsomme kramper i  

 hånden.
 AFGØRELSEN, DER KLAGES OVER:
Sikringsstyrelsen fandt ikke grundlag for at ændre den tidligere trufne  

 afgørelse.
Over for Ankestyrelsen bemærkede Sikringsstyrelsen, at mengraden  

 var fastsat i overensstemmelse med praksis i tilsvarende sager.
Med hensyn  

 til afslaget på erstatning for tab af erhvervsevne henviste Sikringsstyrelsen  

 til, at skadelidte var i fuldt arbejde til normal løn.
 KLAGEN TIL ANKESTYRELSEN:
 Skadelidtes faglige organisation anførte, at skadelidte var usikker med  

 hensyn til sin arbejdssituation, idet der var mange opgaver, som han ikke  

 kunne udføre i sit nuværende arbejde som altmuligmand i en møbelvirksomhed.  

 Skadelidte fik fx krampe i hånden ved brug af håndværktøj, hvilket havde  

 medført en vis utilfredshed hos arbejdsgiveren.
 LOVGRUNDLAG:
 Lov om arbejdsskadeforsikring, § 27, § 28 og § 29.
 ANKESTYRELSENS AFGØRELSE:
 Mengraden som følge af arbejdsskaden findes ikke at kunne fastsættes til  

 mere end 25%.
Mengraden er i overensstemmelse med de retningslinier, der i almindelighed  

 følges ved skader af denne art.
Ankestyrelsen har ikke fundet, at der  

 foreligger sådanne omstændigheder, der kan begrunde en afvigelse herfra.
 Efter de foreliggende oplysninger om skadelidtes erhvervsforhold og  

 omfanget af arbejdsskaden finder Ankestyrelsen, at erhvervsevnetabet bør  

 fastsættes til 15%.
 Ankestyrelsen ændrer således denne del af Sikringsstyrelsens afgørelse.
