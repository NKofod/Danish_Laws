 Herved bekendtgøres lov nr. 274 af 3. maj 1989 med de  

 ændringer, der følger af lov nr. 293 af 29. april 1992, lov nr. 505 af 30.  

 juni 1993, lov nr. 1093 af 21. december 1994 og lov nr. 1135 af 21. december  

 1994.
§ 1.  Hovedstadsområdets Trafikselskab (HT) varetager  

 den almindelige rutekørsel med bus inden for hovedstadsområdet omfattende Københavns og Frederiksberg Kommuner samt Københavns, Frederiksborg og Roskilde Amtskommuner.
 Stk. 2.  HT varetager individuel handicapkørsel for  

 svært bevægelseshæmmede, der rækker ud over transport til behandling, terapi  

 og lignende.
 § 2.  HT's nettoudgift til busdriften dækkes af de i §  

 1 nævnte kommuner og amtskommuner.
Stk. 2.  Fordelingen sker i forhold til de indkomster,  

 af hvilke kommunerne og amtskommunerne får indkomstskat for det regnskabsår,  

 bidragene vedrører.
De nærmere regler herfor samt for indbetaling af  

 bidragene fastsættes af indenrigsministeren.
 Stk. 3.  Fordelingsnøglen kan fraviges ved aftale, som  

 godkendes af indenrigsministeren.
§ 3.  HT foretager løbende udbud af den i § 1 nævnte  

 buskørsel.
Senest den 1. juli 2002 skal hele kørslen udføres på grundlag af  

 udbud.
 Stk. 2.  Buskørslen kan udføres af statslige eller  

 private virksomheder, herunder det i § 3 a nævnte aktieselskab.
 Stk. 3.  HT kan fortsat som led i HT's udviklings- og  

 forsøgsprojekter m.v. eje et begrænset antal busser.
 Stk. 4.  Kontrakter om kørsel indgås for et tidsrum af  

 højst 8 år.
§ 3 a.  Der stiftes et aktieselskab, hvis aktiekapital  

 indskydes af HT eller af Københavns og Frederiksberg Kommuner samt  

 Københavns, Roskilde og Frederiksborg Amtskommuner i fællesskab.
HT eller de  

 nævnte kommuner og amtskommuner kan afhænde aktier.
 Stk. 2.  Der foretages ikke regulering af statens  

 generelle tilskud til kommunerne og amtskommunerne i forbindelse med  

 oprettelse og drift af busvirksomheden i aktieselskabsform, jf. stk. 1.
 Stk. 3.  HT kan beslutte, at busgarager og andre faste  

 anlæg fortsat skal ejes af HT eller skal overtages af et af HT oprettet  

 aktieselskab.
 Stk. 4.  Aktiekapitalens størrelse svarer til værdien af  

 de aktiver, der overføres fra HT eller de i stk. 1 nævnte kommuner i  

 fællesskab.
 Stk. 5.  Aktieselskabet indtræder ved stiftelsen i  

 samtlige de rettigheder og forpligtelser, som følger af HT's udførelse af den  

 i § 1 omtalte almindelige rutekørsel.
 Stk. 6.  Aktieselskabets optagelse af lån og påtagelse  

 af garantiforpligtelser m.v. henregnes ikke til låntagning m.v. for HT eller  

 for Københavns og Frederiksberg Kommuner samt Københavns, Roskilde og  

 Frederiksborg Amtskommuner.
 Stk. 7.  For aktieselskabet gælder lovgivningen om  

 aktieselskaber med de ændringer, der følger af denne lov.
 § 3 b.  Aktieselskabet overtager på uændrede vilkår  

 driften af den almindelige rutekørsel, der i henhold til § 1 udføres af HT  

 selv.
Stk. 2.  Selskabets formål er på et forretningsmæssigt  

 grundlag at udføre buskørsel.
Selskabet kan tillige drive anden virksomhed,  

 som har en forretningsmæssig sammenhæng med busvirksomheden.
 Stk. 3.  Selskabet kan deltage i driften af andre  

 busvirksomheder, herunder gennem helt eller delvis ejede datterselskaber.
§ 3 c.  De tjenestemænd, der ved aktieselskabets  

 overtagelse af HT's busdrift gør tjeneste ved busdriften, bevarer deres  

 ansættelsesforhold til HT.
Tjenestemændene er i dette ansættelsesforhold  

 forpligtet til at gøre tjeneste i aktieselskabet.
 Stk. 2.  Aktieselskabet tilbyder de tjenestemænd, der er  

 omtalt i stk. 1, overgang til ansættelse i aktieselskabet.
 Stk. 3.  Til de tjenestemænd, der ikke ønsker at overgå  

 til ansættelse i aktieselskabet efter stk. 2, udbetaler HT løn m.v. og  

 afholder udgifter til pension i overensstemmelse med de herom fastsatte  

 regler.
 Stk. 4.  Der træffes nærmere aftale mellem HT og  

 aktieselskabet om aktieselskabets refusion, fra overtagelsen af busdriften,  

 af de lønninger m.v., der udbetales i henhold til stk. 3, og indbetalinger af  

 løbende pensionsbidrag til HT for den pensionsalder, som tjenestemændene  

 optjener fra overtagelsen.
 Stk. 5.  De tjenestemænd, der omfattes af stk. 1 og 3,  

 har på lige fod med aktieselskabets øvrige medarbejdere ret til at vælge  

 medarbejderrepræsentanter til selskabets bestyrelse og er på tilsvarende måde  

 valgbare til bestyrelsen efter aktieselskabslovgivningens bestemmelser herom.
 § 4.  Banetrafik i hovedstadsområdet udføres af DSB,  

 privatbanerne og letbanerne i overensstemmelse med de herom gældende love og  

 bestemmelser med de begrænsninger, der følger af denne lov.
 § 5.  HT udarbejder i samarbejde med DSB og med  

 inddragelse af letbanerne en samlet plan for den kollektive persontrafik.
 Stk. 2.  Planen skal angive retningslinier for anlæg,  

 linieføring, kørselsomfang og køreplanlægning for den trafik, der udføres som  

 almindelig rutekørsel med bus, af DSB med tog, der alene betjener  

 hovedstadsområdet, og af privatbanerne samt letbanerne.
 Stk. 3.  HT udarbejder i samarbejde med  

 handicaporganisationerne en plan for den individuelle handicapkørsel for  

 svært bevægelseshæmmede, jf. § 1, stk. 2.
 Stk. 4.  Uoverensstemmelser om planlægningen efter stk.  

 1-3 kan indbringes for trafikministeren til afgørelse.
 § 6.  HT fastsætter takster og billetteringssystem for  

 rejser med bus og tog, der alene foretages inden for hovedstadsområdet, samt  

 med letbanerne.
Stk. 2.  HT kan fastsætte kontrolafgift og  

 ekspeditionsgebyr for passagerer, der ikke foreviser gyldig billet eller  

 kort.
Afgift og gebyr kan inddrives ved udpantning.
 Stk. 3.  HT kan fastsætte regler om pligt for rejsende,  

 der ikke er i besiddelse af gyldig billet eller kort, til på forlangende at  

 forevise legitimation med henblik på at fastslå passagerens identitet.
§ 6 a.  Ubetalt kontrolafgift og ekspeditionsgebyr  

 efter § 6, stk. 2, for rejser med S-tog i hovedstadsområdet kan med tillæg af  

 renter og omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Hypotekbanken kan inddrive skyldige beløb  

 ved indeholdelse i løn m.v. hos den pågældende efter reglerne om inddrivelse  

 af personlige skatter i kildeskatteloven.
Hypotekbanken kan endvidere  

 inddrive skyldige beløb ved modregning i overskydende skat.
 Stk. 2.  Trafikministeren kan fastsætte nærmere regler  

 om fremgangsmåden i forbindelse med lønindeholdelsen.
 Stk. 3.  Hypotekbanken kan indhente de oplysninger hos  

 skattemyndighederne og andre offentlige myndigheder, som er nødvendige for at  

 varetage inddrivelsen af de i stk. 1 nævnte beløb, herunder oplysninger om  

 indkomst- og formueforhold.
 Stk. 4.  Hypotekbankens afgørelser efter stk. 1-3 kan  

 indbringes for finansministeren.
Stk. 5.  Fogedretten træffer efter begæring afgørelse om  

 indsigelser, som skyldneren fremsætter over for Hypotekbanken om kravets  

 berettigelse, om berettigelsen af et meddelt pålæg om lønindeholdelse og om  

 berettigelsen af en gennemført modregning i overskydende skat.
Begæringen  

 fremsættes over for Hypotekbanken, som indbringer indsigelsen for  

 fogedretten.
Afgørelsen træffes efter reglerne i retsplejelovens §§ 499-503.
 Stk. 6.  Afgørelse efter stk. 5 træffes af fogedretten i  

 den retskreds, hvor skyldnerens bopæl er beliggende.
 Stk. 7.  Fristen for begæring om indbringelse af  

 indsigelser efter stk. 5 er 4 uger, fra skyldneren har modtaget meddelelse om  

 lønindeholdelse eller modregning.
Stk. 8.  Overskrides den i stk. 7 nævnte frist, afviser  

 fogedretten sagen.
Justitsministeren kan dog undtagelsesvis indtil 1 år efter  

 meddelelsen om lønindeholdelse eller modregning tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.
 § 6 b.  DSB kan videregive oplysninger om gæld i form  

 af ubetalt kontrolafgift og ekspeditionsgebyr for rejser med S-tog i  

 hovedstadsområdet efter § 6, stk. 2, til kreditoplysningsbureauer, når  

 gældsforpligtelsen fremgår af en kendelse eller der er sket en tilførsel til  

 fogedbogen eller lignende om gældsforpligtelsen, eventuelt i forbindelse med  

 afgivelse af insolvenserklæring.
 § 7.  Indtægterne fra salg af kort og billetter  

 fordeles mellem HT, DSB og de berørte privatbaner samt letbanerne på grundlag  

 af takststrukturen og det udførte persontransportarbejde.
Stk. 2.  De nærmere regler fastsættes i aftaler mellem  

 HT og banevirksomhederne.
Uoverensstemmelser i forbindelse med aftalernes  

 indgåelse afgøres af trafikministeren.
Stk. 3.  Uoverensstemmelser om aftalernes forståelse og  

 om forudsætningerne for disse kan af hver af parterne indbringes for en  

 voldgiftsret, der består af tre medlemmer.
Formanden udpeges af præsidenten  

 for Højesteret, medens hver af parterne udpeger et medlem.
Voldgiftsrettens  

 afgørelse er endelig.
 § 8.  HT ledes af en bestyrelse og en direktion.  

 Bestyrelsen har det overordnede ansvar for HT, herunder for en økonomisk  

 forsvarlig drift.
Stk. 2.  Bestyrelsen består af 5 medlemmer.
Københavns  

 og Frederiksberg Kommunalbestyrelser samt Københavns, Frederiksborg og  

 Roskilde Amtsråd vælger hver 1 medlem til bestyrelsen samt 1 stedfortræder,  

 der kan indtræde, når medlemmet har forfald.
Valgene har virkning for  

 kommunalbestyrelsens funktionsperiode.
Et bestyrelsesmedlem eller en  

 stedfortræder kan dog til enhver tid afsættes af den kommunalbestyrelse eller  

 det amtsråd, der har udpeget den pågældende.
Stk. 3.  Bestyrelsen ansætter en direktion, som  

 varetager den daglige administrative og økonomiske ledelse inden for rammerne  

 af det vedtagne budget.
Direktionen ansætter HT's personale.
 § 9.  De nærmere regler om HT's styrelse m.v.  

 fastsættes i en vedtægt, der vedtages af bestyrelsen og godkendes af  

 trafikministeren og indenrigsministeren.
 Stk. 2.  Bestyrelsen vedtager selv sin forretningsorden.
 Stk. 3.  Bestyrelsen vælger selv sin formand.
 Stk. 4.  Vederlag til bestyrelsens medlemmer skal  

 godkendes af indenrigsministeren.
 § 10.  Bestyrelsen er beslutningsdygtig, når mindst  

 fire medlemmer er til stede.
Stk. 2.  Bestyrelsens beslutninger træffes ved  

 stemmeflertal.
Til vedtagelse af HT's budget, beslutninger i henhold til § 6,  

 stk. 1, dispositioner over fast ejendom, optagelse af lån og påtagelse af  

 garantiforpligtelser kræves dog, at mindst fire medlemmer stemmer for  

 beslutningen.
 Stk. 3.  Bestyrelsens beslutninger indføres i en  

 beslutningsprotokol, der underskrives af samtlige tilstedeværende medlemmer.  

 Et bestyrelsesmedlem, der ikke er enig i bestyrelsens beslutning, har ret til  

 at få sin mening indført i protokollen.
 § 11.  For HT's økonomiske forvaltning gælder  

 bestemmelserne i kapitel V i lov om kommunernes styrelse, jf.  

 lovbekendtgørelse nr. 313 af 20. juni 1984, medmindre andet bestemmes i HT's  

 styrelsesvedtægt.
Stk. 2.  Forslag til HT's årsbudget og flerårige  

 budgetoverslag skal dog udarbejdes af direktionen til HT's bestyrelse inden  

 den 1. august.
Forslaget til årsbudget og flerårige budgetoverslag skal  

 undergives 2 behandlinger i bestyrelsen med mindst 4 ugers mellemrum. 2.  

 behandling skal foregå senest den 15. september.
 Stk. 3.  HT's årsregnskab udarbejdes af direktionen og  

 forelægges bestyrelsen til godkendelse inden en af indenrigsministeren  

 fastsat frist.
 Stk. 4.  § 63 i lov om kommunernes styrelse om pligt til  

 at meddele oplysninger finder ligeledes anvendelse på HT's virksomhed.
§ 12.  Tilsynet med HT's virksomhed varetages af  

 indenrigsministeren.
Lov om kommunernes styrelse § 54, § 55, § 57, § 61, stk.  

 1-5, og § 61 b, stk. 1, om tilsynet med kommunalbestyrelsens virksomhed  

 finder tilsvarende anvendelse på tilsynet.
§ 13.  Et medlem af HT's bestyrelse, der gør sig  

 skyldig i grov tilsidesættelse af de pligter, som den pågældendes hverv  

 medfører, straffes med bøde.
Simpelt uagtsom pligttilsidesættelse straffes  

 dog ikke.
 Stk. 2.  Påtale efter stk. 1 kan kun ske efter  

 indenrigsministerens begæring.
 Stk. 3.  Sager om overtrædelse af stk. 1 behandles som  

 statsadvokatsager.
§ 13 a.  Den, der overtræder regler, der i medfør af §  

 6 a, stk. 2, fastsættes om fremgangsmåden i forbindelse med lønindeholdelse  

 for ubetalt kontrolafgift m.v., straffes med bøde.
For overtrædelser, der  

 begås af et aktieselskab, anpartsselskab, andelsselskab eller lignende, kan  

 der pålægges selskabet som sådant bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
 § 14.  Loven træder i kraft den 1. januar 1990. §§  

 8-13 træder dog i kraft den 1. juni 1989 for så vidt angår valg af bestyrelse  

 og dennes forberedelse af HT's virksomhed, herunder vedtagelse af HT's budget  

 for 1990. Indenrigsministeren kan fastsætte regler herom.
Stk. 2.  Uanset stk. 1 udfører DSB fra 1. juni 1989  

 inden for et beløb på 1.018 mio. kr. uden forudgående forhandling med  

 Hovedstadsrådet drift og anlæg for de statsbanestrækninger, der er nævnt i §  

 1, stk. 1, i lov nr. 270 af 8. juni 1977 om hovedstadsområdets kollektive  

 personbefordring.
Hovedstadsrådet dækker i 1989 drifts- og anlægsudgifterne  

 herved med det nævnte beløb.
 Stk. 3.  Lov nr. 270 af 8. juni 1977 om  

 hovedstadsområdets kollektive personbefordring ophæves.
 Lov nr. 1093 af 21. december 1994 indeholder bestemmelse om, at § 6 b i  

 nærværende lov træder i kraft ved finansministerens bekendtgørelse herom.
 Lov nr. 1135 af 21. december 1994 indeholder følgende bestemmelse:
 § 2.  Loven træder i kraft den 1. januar 1995.
