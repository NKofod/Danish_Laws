Firma anker påbud om kortlægning af arbejdsmiljøproblemer og  

 udarbejdelse af handlingsplan.
Direktoratet ophæver påbudet idet der ikke er  

 hjemmel til at afgive et påbud som det påklagede Vedr.: Klage over påbud til Fa.
Pedersen & Nielsen, VVS A/S,  

 Baldersbuen 49, 2640 Hedehusene, om kortlægning af arbejdsmiljøproblemer samt  

 udarbejdelse af handlingsplan, afgivet af Arbejdstilsynets kreds Københavns   

 amt.
Ved brev af 20. september 1988 til Arbejdstilsynets Kreds Københavns amt  

 har  Fa.
Pedersen og Nielsen, VVS A/S, Baldersbuen 49, 2640 Hedehusene, gjort  

 indsigelse mod et af kredsen 8. september 1988 afgivet påbud om kortlægning  

 af arbejdsmiljøproblemer samt udarbejdelse af handlingsplan.
I brev af 11.  

 oktober 1988 har den pågældende kreds over for firmaet fastholdt påbudet samt  

 uddybet baggrunden herfor.
 Ved brev af 12. oktober 1988 til kredsen fastholder virksomheden sin  

 indsigelse og har samtidig kontaktet Dansk VVS Installatør Forening, der,  

 efter at kredsen i brev af 31. oktober 1988 atter engang har fastholdt  

 påbudet og givet klagevejledning, ved brev af 8. november 1988 indbringer  

 afgørelsen for Direktoratet for Arbejdstilsynet.
 Direktoratets afgørelse:
 På baggrund af de i sagen foreliggende oplysninger ophæver Direktoratet  

 for Arbejdstilsynet den påklagede afgørelse.
 Direktoratet har lagt til grund for sin afgørelse, at der hverken i  

 arbejdsmiljølovens § 21 eller i 18 i bekendtgørelse nr. 323 af 7. juli 1983  

 om arbejdets udførelse er hjemmel til at afgive et påbud som det påklagede.
Direktoratet skal bemærke, at der i arbejdsmiljølovens § 21 er hjemmel til  

 at forlange foretaget undersøgelse på den enkelte virksomhed, hvis der kan  

 gives en nærmere begrundelse for kravet.
Denne begrundelse kan søges i en  

 konkret mistanke i relation til arbejdsmiljøforholdene i den enkelte  

 virksomhed, eller der kan være tale om undersøgelsen er et led i mere  

 generelt anlagte undersøgelser i forhold til forskellige brancher eller  

 virksomhedstyper både på landsplan og, i særlige tilfælde, inden for et  

 geografisk afgrænset område.
 Der er, efter direktoratets opfattelse derimod ikke hjemmel til, som led i  

 det almindelige tilsyn over for en enkelt virksomhed, at lade påbud om  

 kortlægning eller undersøgelse træde i stedet for en konkret vurdering af  

 arbejdsmiljøforholdene, baseret på egne, dokumenterede iagttagelser eller på  

 en konkret mistanke.
Om bestemmelsen i § 18 i bekendtgørelsen om arbejdets udførelse bemærkes,  

 at den i overensstemmelse med en tilsvarende bestemmelse i arbejdsmiljølovens  

 § 21 fastslår, at arbejdsgiveren løbende skal sørge for, at der finder en  

 vurdering sted af de sikkerheds- og sundhedsmæssige forhold i  

 virksomheden.Denne vurdering kan ske i form af undersøgelser, kortlægning  

 eller lignende, evt. gennemført med sagkyndig bistand udefra og/eller i  

 samråd med virksomhedens sikkerhedsorganisation.
I de tilfælde, hvor  

 arbejdsgiveren ikke opfylder denne forpligtelse efter loven og  

 bekendtgørelsen vil der, efter en konkret vurdering, kunne afgives påbud om  

 undersøgelse og kortlægning.
 Direktoratet bemærker videre i relation til det påklagede påbud, at det,  

 efter direktoratets opfattelse, er udstedt som led i det almindelige  

 tilsynsarbejde, og at der derfor burde være foretaget en konkret vurdering af  

 arbejdsmiljøforholdene, baseret på egne iagttagelser eller på en konkret  

 mistanke.
 Direktoratet lægger således vægt på, at de i påbudet nævnte konstateringer  

 ikke er konkretiseret, heller ikke i kredsens breve af 11. og 31. oktober  

 1988. Det hedder således i brevet af 11. oktober, at det med hensyn til  

 indholdet i påbudet drejer sig om at afdække de ansattes  

 arbejdsmiljøproblemer på byggepladserne.
Dette peger efter direktoratets opfattelse på, at man, uden at klargøre  

 dette i påbudet, har iværksat en mere generel kortlægning af  

 arbejdsmiljøproblemerne på byggepladserne inden for amtskredsens område.
Da  

 dette imidlertid ikke er angivet, finder direktoratet, at kredsen har ladet  

 et påbud om kortlægning træde i stedet for en konkret vurdering, baseret på  

 egne, dokumenterede iagttagelser eller konkret mistanke.
 Hvad angår den del af det påklagede påbud, der vedrører udarbejdelse af en  

 handlingsplan bemærkes, at et sådant krav kun kan stilles på grundlag af en  

 forudgående konstatering af konkrete arbejdsmiljøproblemer på virksomheden og  

 ikke som hypotetiske krav, der er betinget af en senere påvisning af forhold,  

 der strider mod arbejdsmiljøloven.
 Direktoratet vedlægger en kopi af denne afgørelse, som af firmaet bedes  

 videregivet til dens sikkerhedsorganisation.
 Direktoratet har samtidig underrettet arbejdstilsynets  

 kreds Københavns amt om ovenstående afgørelse.
P.
D.
V.
