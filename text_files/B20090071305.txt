Bekendtgørelse om ændring af bekendtgørelse om fastsættelse af prislofter og maksimalpriser for fjernvarme fra affaldsforbrændingsanlæg § 1 I bekendtgørelse nr. 234 af 23. marts 2006 om fastsættelse af prislofter og maksimalpriser for fjernvarme fra affaldsforbrændingsanlæg foretages følgende ændringer:
 1. § 3, stk. 3, ophæves.
 2. § 8, stk. 5, ophæves.
 3. Overskriften før § 10 affattes således: »Ikrafttrædelses- og overgangsbestemmelser«.
 4. Efter § 10 indsættes:
 »§ 11. Bekendtgørelsen har virkning for leveringsaftaler, der indgår efter den 1. april 2006, jf. dog stk. 2 og § 12.
Stk. 2. Energitilsynet beregner i 2009 prisloftet for 2010 på baggrund af det i 2008 udmeldte prisloft, reguleret med et indeks.
Indekset beregnes på basis af de varmepriser, som i 2008 og 2009 er anmeldt efter varmeforsyningslovens § 21, stk. 1.
 Stk. 2. Bliver en leveringsaftale, der er indgået før den 1. april 2006, genforhandlet inden den 1. januar 2011, får bekendtgørelsen virkning fra tidspunktet for genforhandlingen, hvorved forstås leveringsaftalens ophør eller det i leveringsaftalen fastsatte ophørstidspunkt, jf. dog stk. 3-5.
Stk. 3. Er der ved leveringsaftaler omfattet af stk. 2 en væsentlig forskel mellem den tidligere aftalte varmeafregningspris og maksimalprisen efter bekendtgørelsens kapitel 2, kan den tidligere aftalte varmeafregningspris fastholdes indtil begyndelsen af det følgende kalenderår.
Herefter kan den nye varmeafregningspris årligt fastsættes til den tidligere aftalte varmepris minus hvert år en lige del af forskellen mellem denne pris og maksimalprisen på genforhandlingstidspunktet, fordelt over de kalenderår, der er tilbage til den 1. januar 2011. Fra den 1. januar 2011 gælder herefter maksimalprisen efter bekendtgørelsens kapitel 2, jf. dog stk. 5.
 Stk. 4. Energitilsynet fastsætter varmeafregningsprisen efter stk. 3, hvis der ikke kan opnås enighed mellem affaldsforbrændingsanlæg og varmeproduktions- eller distributionsanlæg.
Stk. 5. Perioden efter stk. 1-3, inden for hvilken varmeafregningsprisen skal nedsættes til maksimalprisen efter § 3, kan af Energitilsynet forlænges, hvis særlige forhold af hensyn til forsyningssikkerheden taler for det.« § 2 Bekendtgørelsen træder i kraft den 15. juli 2009.
