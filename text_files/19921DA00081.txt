Nr BTB 81 Betænkning over Forslag til folketingsbeslutning om forbedring af det  

 skattemæssige standardfradrag ved udlejning af sommer- og fritidshuse   

 Nr B 81 1992-93, 1. samling Afgivet af Skatteudvalget Afgivet: 19930604 Udvalget har behandlet beslutningsforslaget i en række møder og har  

 herunder stillet spørgsmål til skatteministeren, som denne har besvaret  

 skriftligt.
 Herefter indstiller et flertal (udvalget med undtagelse af Det  

 Konservative Folkepartis og Fremskridtspartiets medlemmer) forslaget til  

 folketingsbeslutning til forkastelse .
 Et mindretal (Det Konservative Folkepartis medlemmer af udvalget)  

 vil redegøre for sin stilling til forslaget til folketingsbeslutning ved 2.  

 (sidste) behandling.
 Et andet mindretal (Fremskridtspartiets medlem af udvalget)  

 indstiller forslaget til folketingsbeslutning til vedtagelse uændret .
 Mindretallet har fundet, at det var vigtigt at fremsætte nærværende  

 forslag til folketingsbeslutning.
 Formålet med beslutningsforslaget er at sikre forbedret skattemæssig  

 behandling af udlejningsindtægter for sommer- og fritidshuse med virkning fra  

 og med sommersæsonen 1993.
