Betænkning afgivet af Sundhedsudvalget  

 den 24. februar 1999 Betænkning over Forslag til lov om virksomhedsansvarlige  

 læger Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Privatkliniken.
 Der er af sundhedsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller udvalget lovforslaget til  

vedtagelse med de stillede ændringsforslag.
Ændringsforslag Af	sundhedsministeren, tiltrådt af udvalget:
Til § 1 1) Efter stk. 3 indsættes som nyt stykke:
»Stk. 4. Loven omfatter ikke de i § 5, stk. 3, i lov om  

 sygehusvæsenet nævnte private specialsygehuse m.fl.« Stk. 4 bliver herefter stk. 5.
 2) I stk. 4, der bliver stk. 5, ændres  

»stk. 2 og 3« til:  

»stk. 2-4«.
Til § 5 3) Efter stk. 1 indsættes som nyt stykke:
»Stk. 2. Såfremt en  

 virksomhedsansvarlig læge på et sygehus, en klinik m.v., som er  

 omfattet af loven, fraskriver sig hvervet som virksomhedsansvarlig  

 læge, skal den pågældende læge skriftligt underrette  

 Sundhedsstyrelsen om årsagen hertil senest 1 uge efter sin  

 fratræden.« Bemærkninger Til nr. 1 Den foreslåede ændring indebærer, at de  

 i lov om sygehusvæsenet (sygehusloven) § 5, stk. 3, nævnte  

 specialsygehuse m.fl. ikke omfattes af lov om virksomhedsansvarlige  

 læger.
De pågældende specialsygehuse ville ellers  

 være omfattet af lov om virksomhedsansvarlige læger, i det omfang  

 specialsygehusene m.fl. opfylder de i lovforslagets § 1, stk. 1-3,  

 nævnte betingelser.
Efter § 5, stk. 3, i lov om sygehusvæsenet er en  

 række nærmere angivne private foreningsejede specialsygehuse m.v.  

 omfattet af sygehusloven, hvilket indebærer, at amtskommunerne er  

 forpligtede til at yde personer med bopæl i amtskommunen vederlagsfri  

 behandling på disse behandlingssteder inden for en nærmere  

 fastsat årlig økonomisk ramme.
De pågældende  

 specialsygehuse m.fl., der er omfattet af sygehusloven, er:  

 Epilepsihospitalet i Dianalund, Sclerosehospitalet i Haslev,  

 Sclerosehospitalet i Ry, Polio-, Trafik- og Ulykkesskadedes Fysiurgiske  

 Ambulatorium, Dronning Alexandrines Gigtsanatorium, Gigtsanatoriet Hans  

 Jansens Hjem, Muskelsvindfondens Vejlednings- og Behandlingscenter,  

 Vejlefjord og Center for Hjerneskade.
Det følger af sygehuslovens § 3, stk. 4, at de  

 enkelte amtskommuner skal indgå driftsoverenskomst med de  

 specialsygehuse m.v., som ligger i amtskommunen.
Det fremgår af  

 bemærkningerne til sygehuslovens § 3, stk. 4, at formålet med  

 kravet om driftsoverenskomst er, at beliggen-hedsamtskommunen, dvs. den  

 amtskommune, hvori et givent specialsygehus m.v. er beliggende, på de  

 øvrige sygehuskommuners vegne skal sikre en i økonomisk  

 henseende rationel drift samt en faglig udvikling af det enkelte private  

 specialsygehus m.fl.
Formålet er endvidere, at  

 beliggen-hedsamtskommunen også skal føre tilsyn med, at  

 tilgangen af patienter, der ønsker behandling på  

 specialsygehuset, tilrettelægges hensigtsmæssigt.
Beliggenhedsamtskommunen har således tilsynet med,  

 at det enkelte specialsygehus drives forsvarligt såvel fagligt som  

 økonomisk.
På denne baggrund findes det med bestemmelsen i  

 sygehuslovens § 3, stk. 4, sikret, at den pågældende  

 beliggenhedsamtskommune har en sådan indflydelse på kvaliteten af  

 det sundhedsfaglige arbejde, der udøves på de  

 pågældende specialsygehuse, at der ikke er behov for, at de i  

 sygehuslovens § 5, stk. 3, nævnte specialsygehuse er omfattet af lov om  

 virksomhedsansvarlige læger.
Øvrige specialsygehuse, klinikker, institutioner  

 m.fl., der ikke er nævnt i sygehuslovens § 5, stk. 3, vil være  

 omfattet af lov om virksomhedsansvarlige læger, såfremt de i  

 lovforslagets § 1, stk. 1-3 nævnte betingelser er opfyldt, herunder  

 eventuelle sygehuse m.fl., som en amtskommune måtte have indgået  

 driftsoverenskomst med efter § 3, stk. 3, i sygehusloven.
Efter denne  

 bestemmelse i sygehusloven kan en amtskommune indgå overenskomst med  

 eller på anden måde benytte private institutioner som led i  

 løsningen af sine sygehusopgaver.
Baggrunden for, at disse sygehuse  

 m.fl. fortsat vil være omfattet af lov om virksomhedsansvarlige  

 læger, er, at der ikke efter sygehusloven i disse situationer stilles  

 de samme krav til amtskommunens tilsynsforpligtelse i relation til de  

 nævnte institutioner som til de i sygehuslovens § 5, stk. 3,  

 nævnte specialsygehuse m.fl., jf. ovenfor.
Til nr. 2 Den foreslåede ændring er en konsekvens af det  

 foreslåede § 1, stk. 4, jf. ændringsforslag nr. 1.
Til nr. 3 Ændringsforslaget indebærer, at en  

 virksomhedsansvarlig læge, der fraskriver sig hvervet som  

 virksomhedsansvarlig læge for et sygehus, en klinik m.v., som er  

 omfattet af loven, skal underrette Sundhedsstyrelsen om årsagen hertil  

 senest 1 uge efter sin fratræden.
I modsætning til de i  

 lovforslagets § 4 og § 5, stk. 1, nævnte forhold, hvor det er ejeren af  

 et sygehus, klinik m.v., der har pligt til at indberette de i bestemmelserne  

 nævnte forhold til Sundhedsstyrelsen, er det her den  

 virksomhedsansvarlige læge, der direkte skal indsende oplysninger om  

 sin fratræden til styrelsen.
Dette vil kunne ske på en  

 særlig blanket, jf. lovforslagets § 6.
Efter loven skal den virksomhedsansvarlige læge  

 påse, at den sundhedsfaglige virksomhed, som udøves på  

 sygehuset m.v., udføres i overensstemmelse med god faglig praksis og  

 med de pligter, der i øvrigt er fastsat i lovgivningen for  

 sundhedsfaglig virksomhed, herunder for lægers og andet  

 sundhedspersonales virksomhed.
Den virksomhedsansvarlige læge skal som  

 anført i bemærkningerne til lovforslaget betragtes som en »garantiperson«, der bl.a.  

 skal bistå tilsynsmyndighederne - herunder Sundhedsstyrelsen - i deres  

 arbejde.
Det findes derfor vigtigt, at Sundhedsstyrelsen, snarest  

 efter at en virksomhedsansvarlig læge har fratrådt sit hverv,  

 får kendskab til baggrunden for lægens fratræden.
Herved  

 får Sundhedsstyrelsen mulighed for at vurdere, hvorvidt der måtte  

 være eventuelle problemer med sygehuset, klinikken m.v. i relation til  

 den sundhedsfaglige virksomhed, der udøves på sygehuset m.v.  

 Sundhedsstyrelsen vil i givet fald, såfremt den fratrædende  

 virksomhedsansvarlige læges indberetning giver grundlag herfor, kunne  

 anmode den pågældende embedslægeinstitution om  

 nærmere at undersøge forholdene på sygehuset m.v.
Efter lovforslagets § 4, stk. 5, forudsættes det, at  

 et sygehus, en klinik m.v. ikke må foretage lægelig  

 patientbehandling m.v., før ejeren af sygehuset m.v. har indberettet  

 bl.a. navn på den virksomhedsansvarlige læge tillige med den  

 pågældende læges underskrift, som bekræfter, at  

 vedkommende har påtaget sig opgaven som virksomhedsansvarlig  

 læge.
Denne bestemmelse indebærer, at såfremt en  

 virksomhedsansvarlig læge fraskriver sig sit hverv og sygehuset m.v.  

 ikke samtidig hermed har udpeget en ny virksomhedsansvarlig læge,  

 må sygehuset m.v. ikke udføre lægelig patientbehandling  

 m.v., før en anden læge har påtaget sig hvervet som  

 virksomhedsansvarlig læge.
Herved sikres det, at der altid vil  

 være en læge, der efter reglerne i lov om virksomhedsansvarlige  

 læger kan påse - og er ansvarlig for - at det sundhedsfaglige  

 arbejde, som udøves det pågældende sted udføres i  

 overens-stemmelse med god faglig praksis m.v., jf. lovforslagets § 3, stk. 1.
 Det forudsættes, at virksomhedsejeren og en eventuel  

 ny tiltrædende virksomhedsansvarlig læge ved henvendelse til  

 Sundhedsstyrelsen vil kunne få oplyst årsagen til den tidligere  

 virksomhedsansvarlige læges fratræden.
