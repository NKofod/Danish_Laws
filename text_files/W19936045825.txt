Ankenævnet fandt mærkerne I-STAT og ISOSTAT (ordmærker) forvekslelige  

 og stadfæstede dermed direktoratets afgørelse om afslag på registrering af  

 I-STAT.
Dissens År 1993, den 19. marts afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende KENDELSE i sagen j.nr.
V 64/91: Klage fra I-Stat Corporation, New Jersey, USA.,  

 v/Patentbureau Budde, Schou & Co.
A/S over Patentdirektoratets afgørelse  

 af 5. juli 1991 af varemærke ansøgning nr.
VA 4009 1988.
 Den 14. juni 1988 indleverede klageren en ansøgning om registrering af  

 varemærket I-STAT (ordmærke) for visse varer i klasse 10: Medicinske  

 diagnostiske produkter, nemlig transportabelt måleudstyr og engangsprodukter  

 til brug ved udførelse af klinisk kemisk prøvning af blod, og transportabelt  

 måleudstyr og engangsprodukter til brug for diabetikere til gør-det-selv  

 analyser af blodglucose.
 I skrivelse af 2. november 1989 udtalte Patentdirektoratet, at det ansøgte  

 varemærke var fundet forveksleligt med det under VR 909 1985 registrerede  

 varemærke ISOSTAT (ordmærke), som er registreret for visse varer i klasse 10:  

 Medicinske diagnoseapparater og -instrumenter, herunder mikrobielle rør og  

 glas til undersøgelse og bearbejdning af blodkulturer og legemsvæsker,  

 tilbehør (ikke indeholdt i andre klasser) til brug i forbindelse hermed.
Ansøgeren søgte og fik flere gange udsættelse af fristen til besvarelse  

 under henvisning til, at der foregik samtykkeforhandlinger med indehaverne af  

 det modholdte mærke.
I skrivelse af 8. marts 1991 gjorde direktoratet  

 opmærksom på, at en senere fristanmodning med samme begrundelse ikke ville  

 blive imødekommet.
 Ved skrivelse af 2. juli 1991 anmodede ansøgerne om yderligere frist til  

 besvarelse under henvisning til de pågående samtykkeforhandlinger.
 Den 5. juli 1991 afslog Patentdirektoratet ansøgningen med følgende  

 begrundelse:
 »Ansøgningen afslås herved, da mærket er fundet forveksleligt med det  

 nedennævnte registrerede varemærke, jf. bestemmelsen i § 14, stk. 1, nr. 6 i  

 varemærkeloven, jf. lovbekendtgørelse nr. 249 af 17. april 1989:
VR 00.909 1985.« Denne afgørelse har klageren ved skrivelse af 5. september 1991 indbragt  

 for Patentankenævnet med påstand om, at Patentdirektoratet pålægges at omgøre  

 den trufne afgørelse.
I skrivelse af 23. juni 1992 anførtes som begrundelse  

 for klagen følgende: ».....
 Det er klagernes opfattelse, at der ikke foreligger forvekslelighed mellem  

 det registrerede varemærke VR 909/85 ISOSTAT og det ansøgte mærke VA 4009/88  

 I-STAT.
 1. Mærket ISOSTAT indeholder 3 stavelser.
 Mærket I-STAT indeholder 2 stavelser forbundet med en tankestreg.
 2. Mærkerne ISOSTAT/I-STAT adskiller sig betydeligt fra hinanden  

 lydmæssigt.
 3. Mærkerne ISOSTAT/I-STAT adskiller sig betydeligt fra hinanden  

 synsmæssigt.
 4. Indehaverne af VA 0909/85 ISOSTAT har ikke nogen eneret til mærker  

 indeholdende STAT som mærkebestanddel.
 I øvrigt forstår vi, at mærkerne ISOSTAT og I-STAT, sameksisterer i de  

 pågældende varemærkeindehaveres hjemland, USA.
ISOSTAT skal være registreret i USA den 25. juni 1985, medens I-STAT efter  

 det oplyste er registreret i USA den 9. maj 1989.« Ankenævnet har behandlet sagen på sit møde den 5. februar 1993.
 Klageren gav ikke møde.
To medlemmer af nævnet (Grønning-Nielsen og Hans Chr.
Thomsen) tiltræder,  

 at det ansøgte mærke I-STAT er fundet forveksleligt med det under VR 0909  

 1985 registrerede mærke ISOSTAT.
 Et medlem (Finn Mikkelsen) finder ikke, at der foreligger forvekslelighed.
 Der træffes afgørelse efter stemmeflertallet.
Herefter bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
