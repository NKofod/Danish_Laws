I.
Orientering Direktoratet har fået indberettet generelle mangler ved kehlemaskiner af  

 fabrikat GUBISH, type 172/lk.
Manglerne er konstateret på ibrugtagne maskiner  

 og på brugte maskiner, der har stået til salg.
 På en af maskinerne har der desuden været et ulykkestilfælde, hvor en  

 medarbejder mistede 3 fingre.
 Af konstaterede mangler på maskinerne kan nævnes følgende:
 - Manglende sikring mod klemningsfare ved indløbssiden; fx afskærmning og  

 følerliste.
 - Fremtræksruller kun delvis afskærmet mod klemningsfare; for stor afstand  

 mellem overkutterens skærmkant og bordet.
 - Overkutter kun delvis afskærmet mod klemningsfare; for stor afstand  

 mellem overkutterens skærmkant og bordet.
 - Sidekutterne kun delvis afskærmet; den ikke fræsende del er tilgængelig.
 - Manglende afskærmning mod klemningsfare ved trykruller.
 - Spindlerne er ikke sikret mod berøring i efterløbstiden.
 - Generelt var skærme fæstnet med fingerskruer, således at man nemt kan  

 åbne ind til roterende værktøj og farlige maskindele.
 Direktoratet har taget kontakt til hovedleverandøren, der har givet  

 tilsagn om, at de nævnte fejl vil være udbedret ved fremtidig levering af  

 kehlemaskiner.
II.
Instruktion Når kredsene ved tilsyn træffer nævnte maskintype med sikkerhedsmæssige  

 mangler, skal der gives påbud til brugeren om at sikre maskinen.
Som hjemmel henvises til arbejdsmiljølovens § 45, jf.
Arbejdstilsynets  

 bekendtgørelse nr. 1109 af 15. december 1992 om anvendelse af tekniske  

 hjælpemidler § 6, jf.
Arbejdstilsynets bekendtgørelse nr. 694 af 7. august  

 1992 om indretning af tekniske hjælpemidler § 21, stk. 1, nr. 1, og stk. 2 og  

 § 23.
III.
Ikrafttræden Straks.
