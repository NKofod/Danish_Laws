Bekendtgørelse om uddannelsen til  

 Master i Mobil Internet  

 Kommunikation (MMIC) I medfør af § 11, stk. 2, § 14, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne, fastsættes:
Kapitel 1 Formål og struktur m.v.
§ 1. Uddannelsen til Master i Mobil Internet  

 Kommunikation (MMIC) har til formål at forbedre voksnes  

 erhvervskompetence og personlige kompetence inden for integration af internet  

 tjenester i mobilkommunikation, herunder udvikling af mobiltelefoner.  

 Uddannelsen skal på videnskabeligt grundlag gennem udvikling af faglige  

 og personlige kompetencer kvalificere de studerende til at kunne varetage  

 højt kvalificerede funktioner inden for produktteknologi,  

 produktrealisationsteknologi, applikationsteknologi samt forretningsmodeller  

 / internet-økonomi.
Uddannelsen skal herudover sætte de  

 studerende i stand til at vurdere de tekniske forudsætninger for  

 anvendelse af trådløse og faste netværk i form af  

 gældende og kommende standarder, netstrukturer, basisteknologier samt  

 relevante specialteknologier med relation til trådløs  

 kommunikation og internet-teknologi.
 Stk. 2. Uddannelsen gennemføres på et niveau, der  

 svarer til en kandidatuddannelse.
 Stk. 3. Uddannelsen udgør et selvstændigt  

 afrundet uddannelsesforløb.
 § 2. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
Stk. 2. Uddannelsen tilrettelægges som  

 deltidsundervisning inden for en tidsramme på 2 år, men kan  

 tilrettelægges som heltidsundervisning, jf. § 2, stk. 7, i lov om  

 åben uddannelse.
Uddannelsen skal være afsluttet inden for  

 højst 6 år.
 Stk. 3. De studerende har krav på at kunne  

 gennemføre uddannelsen som enkeltfag, jf. § 2, stk. 3, i lov  

 om åben uddannelse.
 § 3. Uddannelsen er normeret til 1  

 studenterårsværk.
 Stk. 2. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
 § 4. Uddannelsen giver ret til at anvende  

 betegnelsen Master i Mobil Internet Kommunikation (MMIC). På engelsk:  

 Master of Mobil Internet Communication.
 § 5. Uddannelsen udbydes af Aalborg Universitet og  

 Danmarks Tekniske Universitet.
 Stk. 2. Ministeriet for Videnskab, Teknologi og Udvikling kan  

 godkende, at uddannelsen udbydes af andre institutioner.
 § 6. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang § 7. Følgende uddannelser giver adgang til  

 uddannelsen:
1)	Bacheloruddannelsen inden for datalogi eller andre beslægtede  

 fag 2)	Diplomingeniøruddannelsen i Elektronik eller Datateknik 3)	Diplomuddannelsen i Softwarekonstruktion, Industriel IT eller  

 tilsvarende. gennemført som et reguleret forløb, jf. dog  

 stk. 3.
Stk. 2. Institutionen kan fastsætte regler om, at andre  

 relevante uddannelser giver adgang til uddannelsen.
Institutionen kan  

 herunder fastsætte regler om betingelser med hensyn til fag og fagenes  

 niveau i disse uddannelser.
 Stk. 3. Institutionen kan optage ansøgere, der ikke  

 opfylder betingelserne i stk. 1 og 2, men som ud fra en konkret  

 vurdering skønnes at have uddannelsesmæssige  

 forudsætninger, der kan sidestilles hermed, herunder ansøgere  

 der har gennemført en diplomuddannelse som fleksibelt  

 forløb.
 § 8. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
Kapitel 3 Indhold m.v.
 § 9. Uddannelsen omfatter efter regler fastsat af  

 institutionen:
 1)	Obligatoriske fagområder: Trådløs  

 kommunikationsteori, Mobile netværk, Udbredelse og teknologiske  

 aspekter ved trådløse netværk, Avanceret  

 softwareudvikling, Systemudvikling, Test og Strategisk planlægning,  

 svarende til mindst 20 ECTS-point.
 2)	Obligatoriske projekter indenfor temarammerne:  

 «Trådløse systemer og Netværk og mobile terminaler« og  

 »Udvikling af højkvalitetssoftware til mobile systemer«, svarende til  

 mindst 20 ECTS-point, der er konstituerende for uddannelsens identitet og  

 kompetenceprofil.
 3)	Tilvalgsfag indenfor områderne: Software fejltolerance,  

 Multimedie kommunikation, Netværksøkonomi, Sikkerhed,  

 Menneske-maskin interaktion og Samarbejde, svarende til højst 9  

 ECTS-point.
 4)	Et afgangsprojekt svarende til mindst 12 ECTS-point, der inden for  

 et af institutionen godkendt emne dokumenterer, at niveauet for uddannelsen  

 er opnået.
 § 10. I uddannelsen indgår i det omfang, det  

 er relevant, undervisning i miljømæssige problemstillinger og i  

 samspillet mellem forskellige kulturformer.
 Stk. 2. Uddannelsen skal bidrage til at fremme de studerendes  

 personlige udvikling samt til at udvikle deres interesse for og evne til  

 aktiv medvirken i et demokratisk samfund.
Kapitel 4 Eksamen § 11. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 12. Studieordningen indeholder de regler, som  

 institutionen i henhold til denne bekendtgørelse fastsætter  

 om:
 1)	Adgangsgivende uddannelser, jf. § 7, stk. 2.
 2)	De enkelte fag/fagområder m.v., jf. § 9, nr. 1-3, jf.  

 § 10:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer, e)	tidsmæssig placering og f)	forudsætninger for deltagelse.
 3)	Udarbejdelse af afgangsprojekt, jf. § 9, nr. 4.
 4)	Merit, jf. § 15.
 5)	Overgangsordninger, jf. § 13, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 13. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 14. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 16. Ministeriet for Videnskab, Teknologi og  

 Udvikling kan tillade fravigelse af denne bekendtgørelse som led i  

 forsøg.
Samtidig fastsætter ministeriet forsøgets  

 varighed og rapporteringsformen.
 § 17. Ministeriet for Videnskab, Teknologi og  

 Udvikling træffer afgørelse om at dispensere fra denne  

 bekendtgørelse, når det er begrundet i usædvanlige  

 forhold, bortset fra de tilfælde, der er nævnt i § 7,  

 stk. 3, og § 15.
§ 18. Institutionens afgørelser i henhold  

 til denne bekendtgørelse kan indbringes for Ministeriet for Videnskab,  

 Teknologi og Udvikling, når klagen vedrører retlige  

 spørgsmål.
Klagen indgives til institutionen, der afgiver en  

 udtalelse, som klageren skal have lejlighed til at kommentere inden for en  

 frist af mindst 1 uge.
Institutionen sender klagen til ministeriet vedlagt  

 udtalelsen og klagerens eventuelle kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 19. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 20. Bekendtgørelsen træder i kraft den 11. maj  

 2002 og har virkning for studerende, der er påbegyndt uddannelsen den  

 1. februar 2002 eller senere.
