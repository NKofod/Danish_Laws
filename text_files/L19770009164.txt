 Bekendtgørelse af konvention af 3.  

 marts 1973 om international handel med udryddelsestruede vilde dyr og  

 planter.
 Ved kongelig resolution af 14. juni 1977 har Danmark  

 ratificeret den i Washington den 3. marts 1973 undertegnede konvention, om  

 international handel med udryddelsestruede vilde dyr og planter.
 Konventionen har følgende ordlyd (den franske,  

 kinesiske, russiske og spanske tekst er udeladt her):
KONVENTION OM INTERNATIONAL HANDEL MED UDRYDDELSESTRUEDE VILDE DYR OG PLANTER De kontraherende stater er I ERKENDELSE AF, at den vilde fauna og flora i sine mange  

 smukke og vekslende former er en uerstattelig del af jordens naturlige orden,  

 som må bevares for denne og fremtidige generationer:
 I BEVIDSTHEDEN OM den stedse voksende værdi af den  

 vilde fauna og flora ud fra æstetiske, videnskabelige, kulturelle,  

 fritidsmæssige og økonomiske synsvinkler:
 I ERKENDELSE AF, at folkene og staterne er og bør  

 være de bedste beskyttere af deres egen vilde fauna og flora:
 I ERKENDELSE AF, at internationalt samarbejde tillige er  

 væsentligt for beskyttelse af visse arter af vilde dyr og planter mod  

 rovdrift som følge af international handel:
 I OVERBEVISNING OM, at det er påtrængende  

 nødvendigt, at der tages passende forholdsregler heroverfor:
 BLEVET ENIGE om følgende:
Artikel I Definitioner Medmindre andet fremgår af sammenhængen,  

 betyder i denne konvention:
a)	»Art«: enhver art, underart eller geografisk adskilt population  

 heraf; b)	»Enhed«:
 i)	ethvert dyr eller enhver plante, levende eller død:
ii)	for dyrs vedkommende: for arter omfattet af liste I og II enhver  

 rimelig let erkendelig del eller produkt heraf, og for arter omfattet af  

 liste III enhver rimelig let erkendelig del eller produkt heraf, som det er  

 beskrevet under den enkelte art i liste III: og iii)	for planters vedkommende: for arter omfattet af liste I enhver  

 rimelig let erkendelig del eller produkt heraf, og for arter omfattet af  

 liste II og III enhver rimelig let erkendelig del eller produkt heraf, som  

 det er beskrevet under den enkelte art i liste II og III:
 c)	»Handel«: eksport, reeksport, import og indførsel fra  

 havet:
 d)	»Reeksport«: eksport af enhver enhed, som tidligere er  

 importeret:
 e)	»Indførsel fra havet«: transport til en stat af enheder af  

 enhver art, som er indsamlet i havområder, der ikke er under nogen  

 stats jurisdiktion:
 f)	»Videnskabsråd«: et nationalt videnskabsråd udpeget i  

 overensstemmelse med artikel IX:
 g)	»Styrelsesråd«: et nationalt styrelsesråd udpeget i  

 overensstemmelse med artikel IX:
 h)	»Medlemsstat«: en stat, for hvilken denne konvention er trådt  

 i kraft.
Artikel II Grundlæggende principper 1. Liste I skal omfatte alle udryddelsestruede arter, som  

 er eller kan blive påvirket af handel.
Handel med enheder af disse  

 arter må underkastes særlig strenge forholdsregler for, at deres  

 overlevelse ikke skal blive yderligere truet og må kun tillades i  

 ekstraordinære tilfælde.
 2. Liste II skal omfatte:
a)	alle arter, som, om end de ikke nødvendigvis i  

 øjeblikket er truet af udryddelse, kan blive det, medmindre handel med  

 enheder af sådanne arter underkastes strenge forholdsregler for at  

 undgå, at de udnyttes på en måde, der er uforenelig med  

 deres overlevelse, og b)	andre arter, som må underkastes regulering, for at handel med  

 enheder af visse arter, som er omhandlet i dette stykke, pkt. a), kan bringes  

 under effektiv kontrol.
 3. Liste III skal omfatte alle arter, som af en  

 medlemsstat angives at være underkastet regulering inden for dens  

 jurisdiktion for at undgå eller begrænse udnyttelse, og som  

 angiver at have behov for medvirken fra andre medlemsstater ved kontrol med  

 handel.
 4. Medlemsstaterne må ikke tillade handel med  

 enheder af arter omfattet af liste I, II og III undtagen i overensstemmelse  

 med bestemmelserne i denne konvention.
Artikel III Regulering af handel med enheder omfattet af liste I 1. Al handel med enheder af arter omfattet af liste I skal  

 ske i overensstemmelse med bestemmelserne i denne artikel.
 2. Ved eksport af enhver enhed af en art omfattet af liste  

 I kræves forudgående udstedelse af en eksporttilladelse.  

 Eksporttilladelse må kun gives, når følgende betingelser  

 er opfyldt:
 a)	Eksportlandets videnskabsråd har erklæret, at eksporten  

 ikke vil være til skade for den pågældende arts  

 overlevelse:
 b)	Eksportlandets styrelsesråd har sikret sig, at enheden ikke er  

 fremskaffet i strid med eksportlandets love til beskyttelse af fauna og  

 flora:
c)	Eksportlandets styrelsesråd har sikret sig, at enhver levende  

 enhed vil blive behandlet og transporteret på en måde, som  

 mindsker risikoen for overlast, sundhedsskade eller mishandling: og d)	Eksportlandets styrelsesråd har sikret sig, at der er udstedt  

 importtilladelse for pågældende enhed.
3. Ved import af enhver enhed af en art omfattet af liste  

 I kræves forudgående udstedelse og forelæggelse af en  

 importtilladelse samt enten en eksporttilladelse eller et  

 reeksportcertifikat.
Importtilladelse må kun gives, når  

 følgende betingelser er opfyldt:
 a)	Importlandets videnskabsråd har erklæret, at importen  

 tjener formål, som ikke er til skade for den pågældende  

 arts overlevelse:
b)	Importlandets styrelsesråd har sikret sig, at den angivne  

 modtager af en levende enhed er fornødent udrustet til at passe og  

 pleje eksemplaret: og c)	Importlandets styrelsesråd har sikret sig, at enheden ikke i  

 første række anvendes til kommercielle formål.
4. Ved reeksport af enhver enhed af en art omfattet  

 af liste I kræves forudgående udstedelse og forelæggelse af  

 et reeksportcertifikat.
Et reeksportcertifikat må kun gives, når  

 følgende betingelser er opfyldt:
 a)	Reeksportlandets styrelsesråd har sikret sig, at enheden blev  

 indført i reeksportlandet i overensstemmelse med bestemmelserne i  

 denne konvention:
b)	Reeksportlandets styrelsesråd har sikret sig, at enhver  

 levende enhed vil blive behandlet og transporteret på en måde,  

 som mindsker risikoen for overlast, sundhedsskade eller mishandling: og c)	Reeksportlandets styrelsesråd har sikret sig, at der er  

 udstedt importtilladelse for enhver levende enhed.
5. Ved indførsel fra havet af enhver enhed  

 af en art omfattet af liste I kræves forudgående udstedelse af et  

 certifikat fra indførselslandets styrelsesråd.
Et sådant  

 certifikat må kun udstedes, når følgende betingelser er  

 opfyldt:
 a)	Indførselslandets videnskabsråd har erklæret, at  

 indførslen ikke vil være til skade for den  

 pågældende arts overlevelse:
b)	Indførselslandets styrelsesråd har sikret sig, at den  

 angivne modtager af en levende enhed er fornødent udrustet til at  

 passe og pleje eksemplaret: og c)	Indførselslandets styrelsesråd har sikret sig, at  

 enheden ikke i første række anvendes til kommercielle  

 formål.
Artikel IV Regulering af handel med enheder omfattet af liste  

 II 1. Al handel med enheder af arter omfattet af liste II  

 skal ske i overensstemmelse med bestemmelserne i denne artikel.
2. Ved eksport af enhver enhed af en art omfattet af liste  

 II kræves forudgående udstedelse og forelæggelse af en  

 eksporttilladelse.
Eksporttilladelse må kun gives, når  

 følgende betingelser er opfyldt:
 a)	Eksportlandets videnskabsråd har erklæret, at eksporten  

 ikke vil være til skade for den pågældende arts  

 overlevelse:
b)	Eksportlandets styrelsesråd har sikret sig, at enheden ikke er  

 fremskaffet i strid med eksportlandets love til beskyttelse af fauna og  

 flora: og c)	Eksportlandets styrelsesråd har sikret sig, at enhver levende  

 enhed vil blive behandlet og transporteret på en måde, som  

 mindsker risikoen for overlast, sundhedsskade eller mishandling.
3. Hver medlemsstats videnskabsråd skal  

 registrere såvel hvilke eksporttilladelser, som er udstedt i  

 pågældende land for enheder af arter omfattet af liste II, som  

 den faktisk stedfundne eksport af sådanne enheder.
Når som helst  

 et videnskabsråd finder, at eksporten af enheder af en sådan art  

 bør begrænses, for at arten kan bevares i hele sit  

 udbredelsesområde i et omfang, der er i overensstemmelse med den rolle  

 i de økosystemer, som den tilhører, og som ligger godt over det  

 niveau, der ville kunne medføre artens overførsel til liste I,  

 skal videnskabsrådet anvise vedkommende styrelsesråd passende  

 forholdsregler med henblik på begrænsning af eksporttilladelser  

 for enheder af den pågældende art.
 4. Ved import af enhver enhed af en art, omfattet  

 af liste II kræves forudgående forelæggelse af enten en  

 eksporttilladelse eller et reeksportcertifikat.
5. Ved reeksport af enhver enhed af en art omfattet  

 af liste II kræves forudgående udstedelse og forelæggelse  

 af et reeksportcertifikat.
Et reeksportcertifikat må kun gives  

 når følgende betingelser er opfyldt:
a)	Reeksportlandets styrelsesråd har sikret sig, at enheden blev  

 indført i reeksportlandet i overensstemmelse med bestemmelserne i  

 denne konvention: og b)	Reeksportlandets styrelsesråd har sikret sig, at enhver  

 levende enhed vil blive behandlet og transporteret på en måde,  

 som mindsker risikoen for overlast, sundhedsskade og mishandling.
6. Ved indførsel fra havet af enhver enhed  

 af en art omfattet af liste II kræves forudgående udstedelse af  

 et certifikat fra indførselslandets styrelsesråd.
Et  

 sådant certifikat må kun udstedes, når følgende  

 betingelser er opfyldt:
a)	Indførselslandets videnskabsråd har erklæret, at  

 indførslen ikke vil være til skade for den  

 pågældende arts overlevelse: og b)	Indførselslandets styrelsesråd har sikret sig, at  

 enhver levende enhed vil blive behandlet på en måde, som mindsker  

 risikoen for overlast, sundhedsskade og mishandling.
 7. Certifikater omhandlet i denne artikels stk. 6, kan,  

 efter anvisning fra et videnskabsråd, i samråd med andre  

 nationale videnskabsråd eller efter sagens art internationale  

 videnskabsråd, udstedes for en periode på højst et  

 år for det samlede antal af enheder, som kan indføres inden for  

 en sådan periode.
Artikel V Regulering af handel med enheder af arter omfattet af  

 liste III 1. Al handel med enheder af arter omfattet af liste  

 III skal ske i overensstemmelse med bestemmelserne i denne artikel.
2. Ved eksport af enhver enhed af en art omfattet  

 af liste III fra en stat som har opført den pågældende art  

 i liste III, kræves forudgående udstedelse og forelæggelse  

 af en eksporttilladelse.
Eksporttilladelsen må kun gives, når  

 følgende betingelser er opfyldt:
a)	eksportlandets styrelsesråd har sikret sig, at enheden ikke er  

 fremskaffet i strid med eksportlandets love til beskyttelse af fauna og  

 flora: og b)	eksportlandets styrelsesråd har sikret sig, at enhver levende  

 enhed vil blive behandlet og transporteret på en måde, som  

 mindsker risikoen for overlast, sundhedsskade eller mishandling.
 3. Ved import af enhver enhed af en art omfattet af liste  

 III kræves, bortset fra tilfælde, som er omhandlet i denne  

 artikels stk. 4, forudgående forelæggelse af et  

 oprindelsescertifikat, samt, når importen finder sted fra et land, som  

 har opført den pågældende art i liste III, en  

 eksporttilladelse.
 4. I tilfælde af reeksport skal et certifikat fra  

 reeksportlandets styrelsesråd, der fastslår enten, at enheden er  

 forarbejdet i pågældende stat eller blot er reeksporteret,  

 anerkendes af importlandet som bevis for, at bestemmelserne i denne  

 konvention er fulgt med hensyn til pågældende enhed.
Artikel VI Tilladelser og certifikater 1. Tilladelser og certifikater udstedt i henhold til  

 bestemmelserne i artikel III, IV og V skal følge bestemmelserne i  

 denne artikel.
 2. En eksporttilladelse skal indeholde de oplysninger, som  

 er nærmere beskrevet i appendiks IV, og kan kun benyttes ved eksport  

 inden for en periode af seks måneder fra udstedelsesdatoen.
 3. Alle tilladelser og certifikater skal indeholde navnet  

 på denne konvention, det udstedende styrelsesråds navn og  

 identifikationsstempel og et kontrolnummer tildelt af  

 styrelsesrådet.
 4. Alle kopier af et styrelsesråds tilladelser og  

 certifikater skal klart mærkes som sådanne og kan kun erstatte  

 originalen, når de har en påtegning herom.
 5. Hver forsendelse af enheder skal have særskilt  

 tilladelse eller certifikat.
 6. Importlandets styrelsesråd skal annullere og  

 opbevare eksporttilladelser og reeksportcertifikater og tilsvarende  

 importtilladelser, der er blevet forelagt i forbindelse med import af enhver  

 enhed.
7. Hvor det er passende og muligt, kan styrelsen forsyne  

 en enhed med et mærke til støtte for identifikationen.
I denne  

 forbindelse betyder »et mærke« ethvert uudsletteligt påtryk,  

 blyplombe eller andet passende identifikationsmiddel udført på  

 en måde, som gør efterligning heraf, foretaget af personer, der  

 ikke er bemyndiget hertil, så vanskelig som mulig.
Artikel VII Undtagelser og andre særlige regler ved handel 1. Bestemmelserne i artiklerne III, IV og V finder ikke  

 anvendelse ved transit eller omskibning af enheder gennem eller inden for en  

 medlemsstats territorium, så længe enheden er under  

 toldvæsenets kontrol.
 2. Når eksport- eller reeksportlandets  

 styrelsesråd har sikret sig, at en enhed var anskaffet, før  

 denne konventions bestemmelser fandt anvendelse for vedkommende enhed, skal  

 bestemmelserne i artiklerne III, IV og V ikke anvendes for vedkommende enhed,  

 hvis styrelsesrådet udsteder et certifikat herom.
 3. Bestemmelserne i artiklerne III, IV og V finder ikke  

 anvendelse, når det drejer sig om personlige effekter eller bohave.  

 Denne undtagelse skal ikke gælde:
 a)	for enheder af en art omfattet af liste I, som er anskaffet af  

 ejeren uden for hans sædvanlige opholdsland og importeres  

 dertil:
eller b)	for enheder af arter omfattet af liste II:
 i)	hvor de blev anskaffet uden for ejerens sædvanlige opholdsland  

 og i en stat hvor enheden var vildtlevende eller vildtvoksende:
ii)	når de importeres til ejerens sædvanlige opholdsland:  

 og iii)	når den stat, hvor de var vildtlevende eller vildtvoksende,  

 kræver forudgående udstedelse af eksporttilladelser før  

 eksport af sådanne enheder:
 medmindre et styrelsesråd har sikret sig at enheden  

 blev anskaffet, før denne konventions bestemmelser fandt anvendelse  

 for vedkommende enhed.
 4. Enheder af dyrearter omfattet af liste I  

 opdrættet i fangenskab med handel for øje, eller af plantearter  

 omfattet af liste I, kunstigt opformeret med handel for øje, skal  

 behandles efter de for enheder af arter omfattet af liste II gældende  

 regler.
 5. Når eksportlandets styrelsesråd har sikret  

 sig, at en enhed af en dyreart er opdrættet i fangenskab eller en enhed  

 af en planteart er kunstigt opformeret, eller det drejer sig om dele eller  

 produkter af sådanne, skal et certifikat udstedt af  

 styrelsesrådet herom godkendes i stedet for de tilladelser og  

 certifikater, der kræves efter bestemmelserne i artiklerne III, IV  

 eller V.
6. Bestemmelserne i artiklerne III, IV og V finder ikke  

 anvendelse ved ikke-kommercielle lån, gaver og udvekslinger mellem  

 videnskabsmænd eller videnskabelige institutioner, der er registreret  

 af styrelsesrådet i deres hjemland.
Herunder herbariemateriale, andre  

 konserverede, tørrede eller indkapslede museumsgenstande eller levende  

 plantemateriale, når forsendelsen er forsynet med en etikette, som er  

 udfærdiget eller godkendt af et styrelsesråd.
7. Ethvert lands styrelsesråd kan se bort fra  

 bestemmelserne i artiklerne III, IV og V og tillade transport uden tilladelse  

 eller certifikater for enheder, som udgør en del af et omrejsende zoo,  

 cirkus, menageri, en planteudstilling eller andre omrejsende  

 udstillinger,under forudsætning af a)	at eksportøren eller importøren registrerer alle  

 detaljer om sådanne enheder hos det pågældende  

 styrelsesråd:
b)	at enhederne tilhører en af de kategorier, der er  

 nærmere beskrevet i stk. 2 eller 5 i denne artikel, og c)	at styrelsesrådet har sikret sig, at enhver levende enhed vil  

 blive transporteret og passet på en måde, som mindsker risikoen  

 for overlast, sundhedsskade og mishandling.
Artikel VIII Medlemsstaternes forholdsregler 1. Medlemsstaterne skal tage passende forholdsregler til  

 håndhævelse af bestemmelserne i denne konvention og forbyde  

 handel med enheder i strid med denne konvention.
Herunder skal de a)	straffe handel med, eller besiddelse af sådanne enheder eller  

 begge dele: og b)	sørge for beslaglæggelse (konfiskation) eller  

 returnering til eksportlandet af sådanne enheder.
 2. Ud over de forholdsregler, som skal tages i henhold til  

 denne artikels stk. 1, kan en medlemsstat, når den finder det  

 fornødent på enhver måde foretage international refusion  

 af udgifter opstået som følge af beslaglæggelse af en  

 enhed, der har været genstand for handel i strid med de forholdsregler,  

 der er taget til gennemførelse af bestemmelserne i denne  

 konvention.
3. Medlemsstaterne skal, så vidt det er  

 muligt, sikre, at enheder underkastes de formaliteter, der kræves for  

 handel, med et minimum af forsinkelse.
For et lette en sådan  

 behandling, kan en medlemsstat udvælge bestemte eksport- og  

 importsteder, hvor enhederne skal klareres.
Yderligere skal medlemsstaterne  

 sikre, at alle levende enheder under transit, ophold eller omskibning bliver  

 plejet på en måde, der mindsker risikoen for overlast,  

 sundhedsskade eller mishandling.
4. Når en levende enhed beslaglægges efter  

 reglerne i denne artikels stk. 1, a)	skal enheden overgives til styrelsesrådet i det land, hvor  

 beslaglæggelsen finder sted:
b)	skal styrelsesrådet efter rådslagning med eksportlandet,  

 returnere enheden dertil på eksportlandets regning eller sende den til  

 en plejeinstitution eller andet sted, som styrelsesrådet finder  

 passende og i overensstemmelse med formålene i denne konvention: og c)	kan styrelsesrådet søge råd hos et  

 videnskabsråd eller, hvis det finder det ønskeligt,  

 rådslå med sekretariatet for at lette afgørelser i henhold  

 til pkt. b), herunder valget af plejeinstitution eller andet  

 opholdssted.
 5. En plejeinstitution som omhandlet i denne artikels stk.  

 4 er en institution udpeget af et styrelsesråd til at drage omsorg for  

 levende enheder, navnlig sådanne som er blevet beslaglagt.
 6. Hver medlemsstat skal føre regnskab med handel  

 med enheder af arter omfattet af liste I, II og III, herunder med oplysning  

 om:
a)	navn og adresse på eksportører og importører:  

 og b)	antal og art af tilladelser og certifikater, der er udstedt: de  

 stater, med hvilke der er handlet: antal eller mængder og typer af  

 enheder, navne på arterne omfattet af liste I, II, og III, og, hvor  

 anvendeligt, pågældende enheders størrelse og  

 køn.
 7. Hver medlemsstat skal udarbejde periodiske rapporter om  

 sin gennemførelse af denne konvention og skal til sekretariatet  

 afgive:
a)	en årsrapport indeholdende en opsummering af oplysningerne  

 nærmere beskrevet i denne artikels stk. 6, pkt. b), og b)	hvert andet år en rapport om lovgivning, regulativer og  

 administrative forholdsregler gennemført med henblik på  

 håndhævelse af bestemmelserne i denne konvention.
 8. Oplysningerne omtalt i denne artikels stk. 7 skal  

 være tilgængelige for offentligheden, hvis dette ikke er  

 uforeneligt med medlemsstaternes lovgivning.
Artikel IX Styrelses- og videnskabsråd 1. Hver medlemsstat skal i forbindelse med denne  

 konvention udpege:
a)	et eller flere styrelsesråd bemyndiget til at udstede  

 tilladelser og certifikater på medlemsstatens vegne: og b)	et eller flere videnskabsråd.
 2. Når en stat deponerer sit ratifikations-,  

 accept-, godkendelses- eller tiltrædelsesinstrument, jfr. artikel XX,  

 skal den samtidig underrette depositarregeringen om navn og adresse på  

 det styrelsesråd, som autoriseres til at varetage forbindelsen med  

 andre medlemsstater og med sekretariatet.
 3. Ændringer i myndigheder, der er udpeget eller  

 autoriseret i henhold til bestemmelserne i denne artikel, skal af den  

 pågældende medlemsstat meddeles til sekretariatet til  

 videregivelse til alle andre medlemsstater.
 4. Et styrelsesråd omtalt i denne artikels stk. 2  

 skal på anmodning fra sekretariatet eller styrelsesrådet i en  

 anden medlemsstat tilsende faksimile af stempler, segl eller andre kendetegn  

 anvendt til legalisering af tilladelser eller certifikater.
Artikel X Handel med stater, som ikke har tiltrådt  

 konventionen Hvor eksport, reeksport eller import sker til eller fra en  

 stat, der ikke har tiltrådt denne konvention, kan en medlemsstat  

 acceptere en lignende dokumentation fra den pågældende stats  

 kompetente myndigheder, som i indhold svarer til kravene i denne konvention  

 om tilladelser og certifikater.
Artikel XI Medlemsstaternes konference 1. Sekretariatet skal indkalde til møde i  

 medlemsstaternes konference senest to år efter, at denne konvention er  

 trådt i kraft.
 2. Derefter skal sekretariatet sammenkalde til  

 ordinære møder mindst en gang hvert andet år, medmindre  

 konferencen bestemmer anderledes, og til ekstraordinære møder  

 til enhver tid efter skriftlig anmodning fra mindst en tredjedel af  

 medlemsstaterne.
 3. Ved møderne, såvel ordinære som  

 ekstraordinære, skal medlemsstaterne gøre status over  

 gennemførelsen af denne konvention, og kan:
 a)	træffe sådanne forholdsregler, som skønnes  

 nødvendige, for at sekretariatet kan udføre sine opgaver:
 b)	drøfte og godkende ændringer i liste I og II i  

 overensstemmelse med artikel XV:
 c)	bedømme de fremskridt, som er sket henimod en genopbyggelse  

 og bevarelse af arterne omfattet af liste I, II og IlI:
d)	modtage og drøfte rapporter fra sekretariatet eller  

 medlemsstater: og e)	hvor det er passende, fremkomme med anbefalinger til forbedring af  

 denne konventions effektivitet.
 4. Ved hvert ordinært møde kan  

 medlemsstaterne bestemme tid og sted for det følgende ordinære  

 møde, som afholdes i overensstemmelse med bestemmelserne i denne  

 artikels stk. 2.
 5. Ved hvert møde kan medlemsstaterne bestemme og  

 vedtage mødets forretningsorden.
 6. De forenede Nationer, De forenede Nationers  

 særorganisationer og Den internationale Atomenergikommission  

 såvel som enhver stat, som ikke har tiltrådt denne konvention,  

 kan lade sig repræsentere ved konferencens møder ved  

 observatører, som skal have ret til at deltage, men ikke til at  

 stemme.
 7. Ethvert organ eller enhver institution af  

 følgende kategorier, som er teknisk kvalificeret til beskyttelse,  

 fredning eller forvaltning af vild fauna og flora, og som over for  

 sekretariatet har anmeldt sit ønske om at blive repræsenteret  

 ved konferencens møder med observatører, skal gives adgang  

 hertil, medmindre mindst en tredjedel af de tilstedeværende  

 medlemsstater modsætter sig det:
a)	internationale institutioner eller organer, hvad enten de er  

 statslige eller ikke-statslige, samt nationale statslige institutioner og  

 organer: og b)	nationale, ikke statslige institutioner eller organer, som med  

 henblik herpå er godkendt af den stat, de er beliggende i.
Når  

 disse observatører en gang har fået adgang skal de have ret til  

 at deltage, men ikke til at stemme.
Artikel XII Sekretariatet 1. Når denne konvention træder i kraft, skal  

 sekretariatet stilles til rådighed af eksekutivdirektøren for De  

 forenede Nationers miljøprogram.
I det omfang og på den  

 måde, han finder det passende, kan han bistås af egnede statslige  

 eller ikke-statslige internationale eller nationale institutioner eller  

 organer, som er teknisk kvalificerede til beskyttelse, fredning eller  

 forvaltning af vild fauna og flora.
 2. Sekretariatets funktioner skal være:
 a)	at ordne og betjene medlemsstaternes møder:
 b)	at udføre de opgaver, der er tillagt det i henhold til  

 bestemmelserne i artiklerne XV og XVI i denne konvention:
 c)	at gennemføre videnskabelige og tekniske studier i  

 overensstemmelse med programmer godkendt af medlemsstaternes konference, som  

 vil bidrage til gennemførelsen af denne konvention, herunder studier  

 vedrørende normer for passende behandling og transport af levende  

 enheder og midler til identifikation af enheder:
 d)	at gennemgå medlemsstaternes rapporter og at anmode  

 medlemsstaterne om sådanne yderligere oplysninger med hensyn hertil,  

 som skønnes nødvendige til sikring af denne konventions  

 gennemførelse:
 e)	at henlede medlemsstaternes opmærksomhed på alle  

 områder, som vedrører konventionens målsætning:
 f)	periodisk at offentliggøre og rundsende til medlemsstaterne  

 løbende udgaver af liste I, II og III tillige med sådanne  

 oplysninger, som kan lette identifikationen af enheder af de arter, som er  

 opført i disse lister:
 g)	at udarbejde årlige rapporter til medlemsstaterne om sit  

 arbejde og om gennemførelsen af denne konvention og sådanne  

 andre rapporter, som medlemsstaterne anmoder om på deres  

 møder:
 h)	at fremkomme med anbefalinger vedrørende  

 gennemførelsen af denne konventions målsætning og  

 bestemmelser, herunder udveksling af oplysninger af videnskabelig eller  

 teknisk art:
 i)	at udføre enhver anden funktion, som måtte blive  

 pålagt det af medlemsstaterne.
Artikel XIII Internationale forholdsregler 1. Når sekretariatet i lyset af modtagne oplysninger  

 har fået sikkerhed for, at en art omfattet af liste I eller II bliver  

 ugunstigt påvirket af handel med enheder af denne art, eller at  

 bestemmelserne i denne konvention ikke gennemføres effektivt, skal det  

 videregive disse oplysninger til det autoriserede styrelsesråd i  

 vedkommende stat eller stater.
 2. Når en medlemsstat modtager en henvendelse som  

 angivet i denne artikels stk. 1, skal den snarest muligt og i det omfang,  

 dens lovgivning tillader det, oplyse sekretariatet om alle relevante  

 kendsgerninger og eventuelt foreslå afhjælpende foranstaltninger.  

 Når medlemsstaten finder en undersøgelse ønskelig, kan en  

 sådan foretages af en eller flere personer, der af medlemsstaten  

 udtrykkeligt er bemyndiget dertil.
 3. De oplysninger, der er modtaget fra medlemsstaten,  

 eller som er resultat af den i denne artikels stk. 2 omtalte  

 undersøgelse, skal bedømmes ved medlemsstaternes næste  

 konference, som kan give sådanne anbefalinger, som den finder  

 passende.
Artikel XIV Virkningerne for national lovgivning og internationale  

 konventioner 1. Bestemmelserne i denne konvention skal ikke på  

 nogen måde påvirke medlemsstaternes ret til at  

 gennemføre a)	strengere nationale forholdsregler vedrørende betingelserne  

 for handel med, besiddelse, tilegnelse eller transport af enheder af arter,  

 omfattet af liste I, II eller III, b)	nationale forholdsregler, som begrænser eller forbyder handel  

 med, besiddelse, tilegnelse eller transport af arter, som ikke er  

 opført i liste I, II eller III.
 2. Bestemmelserne i denne konvention skal ikke på  

 nogen måde påvirke de forskrifter i nationale forholdsregler  

 eller de forpligtelser for medlemsstater, som hidrører fra traktater,  

 konventioner eller internationale aftaler vedrørende andre sider af  

 handel, besiddelse, tilegnelse eller transport af enheder, som er i kraft  

 eller senere måtte træde i kraft for en medlemsstat, herunder  

 forholdsregler vedrørende told, den offentlige sundhed,  

 veterinær karantæne eller plantekarantæne.
 3. Bestemmelserne i denne konvention skal ikke på  

 nogen måde påvirke forskrifter eller forpligtelser, som  

 hidrører fra en traktat, konvention eller international aftale, som er  

 indgået eller måtte blive indgået mellem stater med henblik  

 på dannelse af en union eller regional handelsaftale, hvorved der  

 etableres eller opretholdes en fælles ydre toldkontrol og fjernes  

 toldkontrol mellem parterne, for så vidt angår indbyrdes handel  

 mellem de stater, der er tilsluttet vedkommende union eller aftale.
 4. En stat tilsluttet denne konvention, der også er  

 tilsluttet en anden traktat, konvention eller international aftale, der er i  

 kraft på det tidspunkt, denne konvention træder i kraft, og  

 ifølge hvilken der ydes beskyttelse af marine arter omfattet af liste  

 II, skal være frigjort fra de forpligtelser, der er pålagt den i  

 henhold til denne konvention med hensyn til handel med enheder af arter  

 omfattet af liste II, som er indfanget af skibe, indregistreret i den  

 pågældende stat og i overensstemmelse med bestemmelserne i en  

 sådan anden traktat, konvention eller international aftale.
5. Uanset bestemmelserne i artiklerne III, IV og V er enhver eksport af en enhed indfanget i  

 overensstemmelse med denne artikels stk. 4 kun betinget af et certifikat fra  

 indførselslandets styrelsesråd om, at enheden er indfanget i  

 overensstemmelse med bestemmelserne i vedkommende anden traktat, konvention  

 eller international aftale.
 6. Intet i denne konvention skal præjudicere den  

 kodifikation og udformning af havretten, der foretoges af De forenede  

 Nationers havretskonference, indkaldt ved De forenede Nationers  

 generalforsamlings resolution nr. 2750 C (XXV), og ej heller nogen stats  

 nuværende eller fremtidige krav eller legale synspunkter  

 vedrørende havret og indholdet og omfanget af kyst- og  

 flagstatsjurisdiktion.
Artikel XV Ændringer af liste I og II 1. Følgende bestemmelser skal være  

 gældende med hensyn til ændringer af liste I og II under  

 møder af medlemsstaternes konference:
a)	enhver medlemsstat kan foreslå, at en ændring af liste I  

 eller II skal drøftes på et kommende møde.
Teksten til  

 den foreslåede ændring skal videregives til sekretariatet senest  

 150 dage forud for mødet.
Sekretariatet skal rådføre sig  

 om ændringen med de øvrige medlemsstater og interesserede  

 organer i overensstemmelse med fremgangsmåden angivet i denne artikels  

 stk. 2, pkt. b) og c) og skal meddele resultatet heraf til alle medlemsstater  

 senest 30 dage forud for mødet:
b)	ændringer skal vedtages med to tredjedeles flertal af de  

 medlemsstater, der er til stede og stemmer.
I denne forbindelse betyder »de  

 medlemsstater, der er til stede og stemmer«, de medlemsstater, der er til  

 stede, og som afgiver en bekræftende eller negativ stemme.  

 Medlemsstater, som afstår fra at stemme skal ikke medregnes blandt de  

 to tredjedele, som kræves for vedtagelse af en ændring:
 c)	ændringer vedtaget ved et møde skal træde i kraft  

 90 dage efter vedkommende møde for alle medlemsstater, undtagen for  

 sådanne, som tager forbehold i overensstemmelse med denne artikels stk.  

 3.
 2. Følgende bestemmelser skal være  

 gældende med hensyn til ændringer af liste I og II i tiden mellem  

 møder af medlemsstaternes konference:
 a)	Enhver medlemsstat kan foreslå, at en ændring af liste I  

 eller II skal drøftes mellem møderne ved den postale  

 fremgangsmåde, som beskrives i dette stykke.
b)	Drejer det sig om marine arter, skal sekretariatet ved modtagelsen  

 af teksten til den foreslåede ændring omgående videregive  

 den til medlemsstaterne.
Det skal tillige rådføre sig med  

 mellemstatslige organer, som beskæftiger sig med disse arter, jfr.  

 artikel XIII, stk. 1, navnlig for at opnå sådanne videnskabelige  

 data, som disse organer måtte være i stand til at afgive, og for  

 at sikre overensstemmelse med fredningsforanstaltninger, der  

 håndhæves af sådanne organer.
Sekretariatet skal så  

 hurtigt som muligt videregive synspunkter og data fra disse organer og sine  

 egne skøn og anbefalinger til medlemsstaterne.
 c)	For andre end marine arter skal sekretariatet ved modtagelsen af  

 teksten til den foreslåede ændring omgående videregive den  

 til medlemsstaterne og snarest muligt derefter sine egne anbefalinger.
 d)	Enhver medlemsstat kan inden 60 dage fra den dag, sekretariatet  

 videregav sine anbefalinger til medlemsstaterne i henhold til dette stk.,  

 pkt. b) eller c), sende sekretariatet eventuelle kommentarer til den  

 foreslåede ændring tillige med relevante videnskabelige data og  

 oplysninger.
 e)	Sekretariatet skal så hurtigt som muligt videregive modtagne  

 svar tillige med sine egne anbefalinger til medlemsstaterne.
 f)	Hvis sekretariatet ikke inden 30 dage fra den dag, sekretariatet  

 videregav svar og anbefalinger i henhold til dette stk., pkt. e), har  

 modtaget indsigelse mod den foreslåede ændring, skal  

 ændringen træde i kraft 90 dage senere for alle medlemsstater  

 undtagen for dem, der tager forbehold i overensstemmelse med denne artikels  

 stk. 3.
 g)	Dersom sekretariatet modtager en indsigelse fra en medlemsstat, skal  

 ændringsforslaget underkastes postal afstemning i overensstemmelse med  

 bestemmelserne i dette stk., pkt. h), i) og j).
 h)	Sekretariatet skal underrette medlemsstaterne om, at en indsigelse  

 er modtaget.
 i)	Med mindre sekretariatet modtager stemmer for, imod og meddelelse om  

 afståelse fra mindst halvdelen af medlemsstaterne inden 60 dage fra  

 dagen for meddelelsen i henhold til dette stk., pkt. h, skal den  

 foreslåede ændring underkastes videre behandling på  

 førstkommende møde af konferencen.
 j)	Hvis stemmer er modtaget fra halvdelen af medlemsstaterne, skal  

 ændringen vedtages med to tredjedeles flertal af de medlemsstater, der  

 afgiver en bekræftende eller negativ stemme.
 k)	Sekretariatet skal meddele alle medlemsstater resultatet af  

 afstemningen.
 1)	Hvis den foreslåede ændring vedtages, skal den 90 dage  

 efter sekretariatets meddelelse om vedtagelsen træde i kraft for alle  

 medlemsstater undtagen for dem, der tager forbehold i overensstemmelse med  

 denne artikels stk. 3.
3. Inden for den periode på 90 dage, som er fastlagt  

 i denne artikels stk. 1, pkt. c), eller stk. 2, pkt. 1), kan enhver  

 medlemsstat ved skriftlig underretning til depositarregeringen tage forbehold  

 med hensyn til ændringen.
Indtil et sådant forbehold  

 trækkes tilbage, skal medlemsstaten behandles som en ikke-medlemsstat  

 med hensyn til handel med pågældende art, jfr. artikel XVI, stk.  

 2.
Artikel XVI Liste III og ændringer heraf 1. Enhver medlemsstat kan når som helst overgive  

 sekretariatet en liste over arter, som den angiver er underkastet regulering  

 inden for dens jurisdiktion i overensstemmelse med artikel II, stk. 3. Liste  

 III skal indeholde navnet på de medlemsstater, som har anmeldt arterne  

 til optagelse, de videnskabelige navne på vedkommende arter og enhver  

 del eller produkt af de pågældende dyr eller planter, der i  

 artikel I, pkt. b) er nærmere beskrevet for den enkelte art.
2. Enhver liste afgivet i henhold til denne artikels stk.  

 1 skal af sekretariatet videregives til medlemsstaterne så snart som  

 muligt efter modtagelsen.
Listen skal da indgå som en del af liste III  

 90 dage efter denne videregivelse.
Når som helst efter modtagelsen af  

 en sådan liste kan en medlemsstat ved skriftlig meddelelse til  

 depositarregeringen tage forbehold med hensyn til enhver art eller dele eller  

 produkter deraf, og indtil et sådant forbehold trækkes tilbage,  

 skal vedkommende stat betragtes som en ikke-medlemsstat med hensyn til handel  

 med pågældende art eller en del eller et produkt deraf.
3. En medlemsstat, som har anmeldt en art til  

 optagelse i liste III. kan til enhver tid tilbagekalde en sådan  

 anmeldelse ved meddelelse til sekretariatet, som skal underrette alle  

 medlemsstaterne om tilbagekaldelsen.
Tilbagekaldelsen træder i kraft 30  

 dage efter, at sådan underretning har fundet sted.
4. En medlemsstat, som afgiver en liste i henhold  

 til denne artikels stk. 1, skal til sekretariatet overgive en kopi af alle  

 nationale love og regulativer, som omhandler beskyttelsen af vedkommende art,  

 tillige med sådanne fortolkninger, som medlemsstaten skønner  

 passende, eller som sekretariatet anmoder om.
Medlemsstaten skal, så  

 længe vedkommende art er omfattet af liste III, give meddelelse om  

 ændringer i love og regulativer eller nye fortolkninger,  

 efterhånden som de vedtages.
Artikel XVII Ændringer i konventionen 1. Et ekstraordinært møde af  

 medlemsstaternes konference skal indkaldes af sekretariatet efter skriftlig  

 anmodning fra mindst en tredjedel af medlemsstaterne for at behandle og  

 vedtage ændringer af denne konvention.
Sådanne ændringer  

 skal vedtages med to tredjedeles flertal af de medlemsstater, der er til  

 stede og stemmer.
I denne forbindelse betyder »til stede og stemmer« de  

 medlemsstater, der er til stede, og som afgiver en bekræftende eller  

 negativ stemme.
Medlemsstater, som afstår fra at stemme, skal ikke  

 medregnes blandt de to tredjedele, som kræves for vedtagelse af en  

 ændring.
 2. Teksten til et ændringsforslag skal  

 videregives af sekretariatet til alle medlemsstater senest 90 dage forud for  

 mødet.
3. En ændring skal træde i kraft for de  

 medlemsstater, som har godkendt den, 60 dage efter at to tredjedele af  

 medlemsstaterne har deponeret et instrument om accept af ændringen hos  

 depositarregeringen.
Derefter skal ændringen træde i kraft for  

 enhver anden medlemsstat 60 dage efter, at denne har deponeret sit instrument  

 om accept af ændringen.
Artikel XVIII Bilæggelse af tvister 1. En tvist, som opstår mellem to eller flere  

 medlemsstater med hensyn til fortolkningen eller anvendelsen af  

 bestemmelserne i denne konvention, skal optages til forhandling mellem de i  

 tvisten involverede medlemsstater.
 2. Hvis tvisten ikke kan bilægges i  

 overensstemmelse med denne artikels stk. 1, kan parterne ved fælles  

 overenskomst overgive tvisten til voldgift, specielt til den faste  

 voldgiftsdomstol i Haag, og parterne, som har indbragt tvisten, skal  

 være bundet af voldgiftskendelsen.
Artikel XIX Undertegnelse Denne konvention skal stå åben for  

 undertegnelse i Washington indtil 30. april 1973 og derefter i Bern indtil  

 31. december 1974.
Artikel XX Ratifikation, accept, godkendelse Denne konvention skal ratificeres, accepteres eller  

 godkendes.
Ratifikations-, accept- eller godkendelsesinstrumenterne skal  

 deponeres hos Den schweiziske Forbundsregering, som skal være  

 depositarregering.
Artikel XXI Tiltrædelse Denne konvention skal stedse stå åben for  

 tiltrædelse.
Tiltrædelsesinstrumenter skal deponeres hos  

 depositarregeringen.
Artikel XXII Ikrafttræden 1. Denne konvention skal træde i kraft 90 dage efter  

 deponeringen af det tiende ratifikations-, accept-, godkendelses- eller  

 tiltrædelsesinstrument hos depositarregeringen.
 2. For hver stat, som ratificerer, accepterer eller  

 godkender denne konvention eller tiltræder den efter deponeringen af  

 det tiende ratifikations-, accept-, godkendelses- eller  

 tiltrædelsesinstrument, skal denne konvention træde i kraft 90  

 dage efter, at vedkommende stat har deponeret sit ratifikations-, accept-,  

 godkendelses- eller tiltrædelsesinstrument.
Artikel XXIII Forbehold 1. Bestemmelserne i denne konvention skal ikke være  

 genstand for generelle forbehold.
Særlige forbehold kan tages i  

 overensstemmelse med bestemmelserne i denne artikel og artiklerne XV og  

 XVI.
 2. Enhver stat kan ved deponeringen af sit ratifikations-,  

 accept-, godkendelses- eller tiltrædelsesinstument fremsætte et  

 særligt forbehold med hensyn til:
a)	enhver art opført i liste I, II eller III, eller b)	enhver del eller ethvert produkt, som er nærmere beskrevet for  

 den enkelte art opført i liste III.
 3. Indtil en medlemsstat tilbagekalder sit forbehold  

 fremsat efter bestemmelserne i denne artikel, skal den betragtes som en  

 ikkemedlemsstat med hensyn til handel med den særlige art eller dele  

 eller produkter, som er nærmere beskrevet i forbeholdet.
Artikel XXIV Opsigelse Enhver medlemsstat kan til enhver tid opsige denne  

 konvention ved skriftlig meddelelse til depositarregeringen.
Opsigelsen  

 træder i kraft tolv måneder efter, at depositarregeringen har  

 modtaget meddelelse herom.
Artikel XXV Depositar 1. Originaleksemplaret af denne konvention på det  

 engelske, franske, kinesiske, russiske og spanske sprog som alle har samme  

 gyldighed, skal deponeres hos depositarregeringen, som skal sende  

 bekræftede kopier deraf til alle stater, som har underskrevet den eller  

 deponeret tiltrædelsesinstrumenter.
 2. Depositarregeringen skal underrette alle underskrivende  

 og tiltrædende stater og sekretariatet om underskrifter, om deponering  

 af ratifikations-, accept-, godkendelses- eller  

 tiltrædelsesinstrumenter, om ikrafttræden af denne konvention, om  

 ændringer af den, om fremsættelse og tilbagekaldelse af forbehold  

 og meddelelser om opsigelse.
 3. Så snart denne konvention træder i kraft,  

 skal en bekræftet kopi overgives af depositarregeringen til De forenede  

 Nationers sekretariat med henblik på registrering og  

 offentliggørelse i overensstemmelse med artikel 102 i De forenede  

 Nationers pagt.
 TIL BEKRÆFTELSE HERAF har undertegnede  

 befuldmægtigede, der er behørigt bemyndiget hertil, undertegnet  

 denne konvention.
UDFÆRDIGET i Washington den tredje marts nitten  

 hundrede og treoghalvfjerds. (Underskrifter) Bilag 1 LISTE I og II  

  pr. 4. februar 1977 FORKLARING 1. Arter er optaget på liste I og II enten a)	ved angivelse af artens navn, eller b)	ved angivelse af en højere systematisk enhed eller del  

 deraf.
 2. Forkortelsen »spp.« angiver alle arter  

 tilhørende den højere systematiske enhed.
 3. Angivelser af andre højere systematiske enheder  

 end art tjener alene til orientering eller klassificering.
 4. En stjerne ved navnet på en art eller en  

 højere systematisk enhed angiver, at en eller flere geografisk  

 adskilte populationer, underarter eller arter af den pågældende  

 systematiske enhed er optaget på liste I, og at disse populationer,  

 underarter eller arter er undtaget fra liste II.
 5. To stjerner ved navnet på en art eller en  

 højere systematisk enhed angiver, at en eller flere geografisk  

 adskilte populationer, underarter eller arter af den pågældende  

 systematiske enhed er optaget på liste II, og at disse populationer,  

 underarter eller arter er undtaget fra liste I.
 6. Symbolet (>) fulgt af et tal angiver dele eller  

 produkter af den pågældende systematiske enhed, som er omfattet  

 af konventionen, herunder:
> 1 angiver rødder > 2 angiver tømmer > 3 angiver hele træstammer 7. Minustegnet (-) fulgt af et tal angiver for den  

 pågældende systematiske enhed, at geografisk adskilte  

 populationer, arter, underarter eller grupper af arter ikke omfattes af  

 konventionen, herunder - 101 Panthera tigris altaica (= amurensis), sibirisk  

 tiger - 102 Australsk population - 103 Australsk population - 104 Alle ikke sukkulente arter.
 8. Plustegnet (+) fulgt af et tal angiver for den  

 pågældende systematiske enhed, at kun visse geografisk adskilte  

 populationer, arter eller underarter er omfattet af konventionen,  

 herunder:
+ 201 Sydamerikansk population + 202 A) Bestande i det nordlige Stillehav B) Bestande i området fra 0 grader længde til  

 70 grader østlig længde og fra Ækvator til  

 Antarktis + 203 A) Bestande i Nordatlanten ud for Island + 204 Italiensk population + 205 Alle nordamerikanske underarter + 206 Australsk population + 207 Alle newzealandske arter + 208 Alle nord- og sydamerikanske arter af familien.
 9. Symbolet (¹  

 ) angiver, at den pågældende systematiske enhed er beskyttet i  

 overensstemmelse med den internationale hvalfangstkommissions regler fra  

 1972.
 Konventionen trådte i medfør af artikel XXII,  

 stk. 1 i kraft den 1. juli 1975.
Danmarks ratifikationsinstrument deponeredes den 26. juli  

 1977 hos Den schweiziske Forbundsregering, og konventionen træder i  

 medfør af artikel XXII, stk. 2 i kraft for Danmarks vedkommende den  

 24. oktober 1977. I forbindelse med ratifikationen afgav Danmark en  

 erklæring om, at konventionen indtil videre ikke vil blive bragt til  

 anvendelse på Færøerne.
Herudover har Danmark den 7.  

 oktober 1977 meddelt depositarlandet Schweiz, at Danmark i medfør af  

 konventionens artikel XVI, stk. 2 indtil videre tager forbehold med hensyn  

 til anvendelsen af den pr. 1. juli 1977 gældende liste III, som  

 følgelig ikke er optrykt i denne bekendtgørelse.
Foruden Danmark har følgende lande ratificeret  

 eller tiltrådt konventionen: Amerikas forenede Stater.
De forenede  

 arabiske Emirater, Australien, Brasilien, Canada, Chile, Costa Rica, Cypern,  

 Ecuador, Finland, Ghana, Guyana, Indien, Iran, Madagascar, Marokko,  

 Mauritius, Nepal, Nicaragua, Niger, Nigeria, Norge, Pakistan, Papua New  

 Guinea, Paraguay, Peru, Schweiz, Senegal, Seychellerne, De socialistiske  

 Sovjetrepublikkers Union, Det forenede Kongerige Storbritannien og  

 Nordirland, Sverige, Sydafrika, Tunesien, Forbundsrepublikken Tyskland (inkl.  

 Land Berlin), den tyske demokratiske Republik, Uruguay og Zaïre.
Storbritannien har meddelt, at konventionens bestemmelser  

 er udstrakt til Guernsey, Jersey, Man, Berlize, Bermuda, Det britiske  

 territorium i Det indiske Ocean, De britiske Jomfru-øer,  

 Falkland-øerne, Gibraltar, Gilbert-øerne, Hongkong, Montserrat,  

 Pitcairn, St.
Helena og omliggende områder (Tristan da Cunha og  

 Ascension-øerne) og Tuvalu.
