 Herved bekendtgøres lov nr. 630 af 23. december 1980 med  

 de ændringer, der følger af lov nr. 239 af 27. maj 1981, lov nr. 89 af 17.  

 marts 1982, lov nr. 284 af 9. juni 1982 og lov nr. 631 af 21. december 1983:
LOVENS OMRÅDE § 1.  Denne lov finder anvendelse på  

 forsikringsvirksomhed.
 Stk. 2.  Lov om aktieselskaber finder kun anvendelse på  

 forsikringsaktieselskaber i det omfang, som er fastsat i denne lov.
 Stk. 3.  For genforsikringsvirksomhed og  

 coassurancevirksomhed kan industriministeren fastsætte særlige regler eller  

 afvigelser fra loven.
 § 2.  Loven finder ikke anvendelse på:
 Stk. 2.  Loven finder ikke anvendelse på statsanstalten  

 for livsforsikring, idet dog bestemmelserne i § 148, stk. 3 A, nr. 1, § 242,  

 §§ 255-257 og § 258, stk. 1 og 2, skal have gyldighed også for denne.
 § 3.  Denne lovs regler om koncerner finder  

 anvendelse, når moderselskabet er et forsikringsselskab.
 Stk. 2.  Forsikringstilsynet kan bestemme, at denne lovs  

 regler om koncerner ligeledes finder helt eller delvis anvendelse, bortset  

 fra § 83, stk. 3:
§ 4.  Ejer et forsikringsselskab en så stor del af  

 aktierne i et aktieselskab eller af anparterne i et anpartsselskab, at de  

 repræsenterer flertallet af stemmerne, anses det førstnævnte som moderselskab  

 og det sidstnævnte som datterselskab.
Ejer et datterselskab eller et  

 moderselskab i forening med et eller flere datterselskaber eller flere  

 datterselskaber tilsammen så mange aktier eller anparter i et andet selskab  

 som nævnt i 1. pkt., anses sidstnævnte selskab ligeledes som datterselskab af  

 moderselskabet.
 Stk. 2.  Har et forsikringsselskab i øvrigt på grund af  

 aktiebesiddelse, anpartsbesiddelse eller aftale en bestemmende indflydelse  

 over et aktieselskab, et andet forsikringsselskab eller over et  

 anpartsselskab og en betydelig andel i dets driftsresultat, anses det  

 førstnævnte selskab ligeledes som moderselskab og det sidstnævnte som  

 datterselskab.
 Stk. 3.  Moder- og datterselskaber udgør i forening en  

 koncern.
ALMINDELIGE REGLER OM FORSIKRINGSVIRKSOMHED § 5.  Forsikringsvirksomhed efter denne lov må kun  

 udøves af aktieselskaber, gensidige selskaber og pensionskasser, der omfattes  

 af denne lov, og af udenlandske forsikringsselskaber, der har fået tilladelse  

 (koncession) af forsikringstilsynet i overensstemmelse med reglerne i kapitel  

 24.
 § 6.  Et forsikringsselskab må ikke drive anden  

 virksomhed end forsikringsvirksomhed og forsikringsagentur og dermed direkte  

 forbundne forretninger.
 Stk. 2.  Et forsikringsselskab antages at drive anden  

 virksomhed, når selskabet alene eller sammen med andre forsikringsselskaber  

 etablerer et koncernforhold til eller udøver en ejers indflydelse eller i  

 øvrigt kan udøve en bestemmende indflydelse på en erhvervsvirksomhed.
 Stk. 3.  Et forsikringsselskab må dog som en varig  

 anbringelse af selskabets midler inden for de af lovgivningen og vedtægterne  

 angivne rammer opføre, eje og drive fast ejendom.
Stk. 4.  En flerhed af forsikringsselskaber må dog som  

 en varig anbringelse af selskabernes midler inden for de af lovgivningen og  

 vedtægterne angivne rammer erhverve den bestemmende indflydelse i  

 kapitalformidlingsaktieselskaber, der har til formål at anbringe midler i  

 erhvervsvirksomhed, f.eks. i form af ejerkapital i og udlån til sådanne  

 virksomheder.
Intet forsikringsselskab må i et sådant  

 kapitalformidlingsaktieselskab erhverve mere end 15 pct. af aktiekapitalen  

 eller på anden måde erhverve en større indflydelse.
§ 7.  Forsikringsvirksomhed og anden virksomhed, der  

 omfattes af § 6, stk. 1, skal drives i overensstemmelse med redelig  

 forretningsskik og god forsikringspraksis.
Forsikringstilsynet kan i  

 tilfælde, hvor virksomhed drives i strid hermed, give pålæg om, at sådan  

 virksomhed bringes til ophør.
§ 8.  Livsforsikringsvirksomhed må ikke i samme  

 selskab forenes med anden forsikringsvirksomhed.
Dog kan genforsikring af  

 livsforsikring og anden forsikring udøves af samme selskab.
 Stk. 2.  Industriministeren kan fastsætte nærmere  

 bestemmelser om afgrænsningen mellem livsforsikringsvirksomhed og anden  

 forsikringsvirksomhed.
Stk. 3.  Sker der ændring i afgrænsningen mellem  

 livsforsikringsvirksomhed og anden forsikringsvirksomhed, kan et  

 forsikringsselskab, som hidtil har kunnet udøve den samlede virksomhed inden  

 for samme selskab, fortsætte hermed.
Forsikringstilsynet kan fastsætte  

 nærmere vilkår herfor.
§ 9.  Et forsikringsselskab skal have  

 forsikringstilsynets tilladelse (koncession) til at drive  

 forsikringsvirksomhed.
Et selskab har ret til uden tidsbegrænsning at få  

 koncession, når det opfylder lovens betingelser og er anmeldt til  

 forsikringsregisteret.
Stk. 2.  Forinden koncession er givet og registrering er  

 sket, må selskabet ikke tegne forsikringer.
Denne bestemmelse er dog ikke til  

 hinder for, at der med henblik på stiftelse af et gensidigt  

 forsikringsselskab kan ske indtegning af medlemmer, såfremt  

 forsikringsmæssigt ansvar ikke begynder at løbe og præmie ikke opkræves,  

 forinden selskabet er registreret.
 § 10.  Et forsikringsselskabs vedtægter skal, forinden  

 selskabet kan optages i forsikringsregisteret, stadfæstes af  

 forsikringstilsynet.
 Stk. 2.  Et selskab, som agter at drive  

 livsforsikringsvirksomhed, kan ikke få koncession hertil, før dets  

 almindelige forsikringsbetingelser og tekniske grundlag m. v. er godkendt af  

 forsikringstilsynet.
 Stk. 3.  Forsikringsbetingelserne for  

 bygningsbrandforsikring efter kapitel 23 skal godkendes af  

 forsikringstilsynet, inden selskabet kan få en koncession, der omfatter sådan  

 virksomhed.
 Stk. 4.  Stadfæstelse af vedtægter samt godkendelse af  

 det tekniske grundlag m. v. og forsikringsbetingelser gælder uden  

 tidsbegrænsning.
§ 11.  Et forsikringsselskabs navn skal tydeligt  

 angive selskabets egenskab af forsikringsselskab.
Andre selskaber m. v. må  

 ikke i deres benævnelser eller henvendelser til offentligheden benytte ord,  

 der er egnet til at fremkalde det indtryk, at de driver  

 forsikringsvirksomhed.
 Stk. 2.  Et gensidigt forsikringsselskab skal i sin  

 benævnelse benytte ordene »gensidigt selskab« eller deraf dannede  

 forkortelser eller på anden tydelig måde angive sin egenskab af gensidigt  

 selskab.
 Stk. 3.  Samtlige navne på de i forsikringsregisteret  

 optagne selskaber skal tydeligt adskille sig fra hinanden.
Stk. 4.  På forsikringsselskabers breve, policer,  

 tryksager og i henvendelser til offentligheden skal angives selskabets navn,  

 hjemsted (hovedkontor) og det registreringsnummer, hvorunder det er indført i  

 forsikringsregisteret.
Oplyses aktie- eller garantikapitalens størrelse på  

 disse dokumenter, skal såvel den tegnede som den indbetalte aktie- eller  

 garantikapital anføres.
 Stk. 5.  Bestemmelserne i § 153, stk. 1-5, i lov om  

 aktieselskaber finder i øvrigt tilsvarende anvendelse.
STIFTELSE AF FORSIKRINGSSELSKABER § 12.  Ved stiftelsen af et forsikringsselskab skal  

 stifterne oprette og underskrive en stiftelsesoverenskomst.
Denne skal  

 indeholde udkast til vedtægter og bestemmelser om de i §§ 14 og 15 nævnte  

 forhold.
§ 13.  Antallet af stiftere må ikke være under 3.  

 Mindst 2 af stifterne skal være her i landet bosatte personer, medmindre  

 forsikringstilsynet undtager fra dette krav.
Med her i landet bosatte  

 personer ligestilles den danske stat, danske kommuner, her hjemmehørende  

 forsikringsselskaber, ansvarlige interessentskaber, kommanditselskaber,  

 anpartsselskaber, aktieselskaber, andre selskaber med begrænset ansvar og  

 foreninger samt her hjemmehørende stiftelser og andre selvejende  

 institutioner, der er undergivet offentligt tilsyn.
Forsikringstilsynet kan  

 undtage fra kravet om, at stiftelser og andre selvejende institutioner skal  

 være undergivet offentligt tilsyn.
 Stk. 2.  Stifterne skal være myndige og må ikke have  

 anmeldt betalingsstandsning eller være under konkurs.
 Stk. 3.  De krav om bopæl eller hjemsted her i landet,  

 der er fastsat i stk. 1, anvendes ikke i det omfang, andet er fastsat i  

 medfør af international aftale eller ved bestemmelser fastsat af  

 industriministeren.
 § 14.  Stiftelsesoverenskomsten skal indeholde  

 oplysning og bestemmelser om:
 Stk. 2.  For gensidige selskaber skal  

 stiftelsesoverenskomsten endvidere indeholde angivelse af:
 § 15.  I stiftelsesoverenskomsten skal optages de  

 bestemmelser, som måtte være truffet om:
Stk. 2.  I stiftelsesoverenskomsten skal redegøres for  

 de omstændigheder, der er af betydning for bedømmelsen af de i henhold til  

 stk. 1 og § 14, stk. 1, nr. 4, trufne bestemmelser.
I redegørelsen angives de  

 af bestemmelserne omfattede personers navn og bopæl.
 Stk. 3.  Dokumenter, hvis hovedindhold ikke er gengivet  

 i stiftelsesoverenskomsten, men hvortil der henvises i  

 stiftelsesoverenskomsten, skal vedhæftes denne.
 Stk. 4.  Aftaler angående de i stiftelsesoverenskomsten  

 nævnte forhold, som ikke godkendes ved stiftelsesoverenskomsten, har ikke  

 gyldighed over for selskabet.
 § 16.  Selskabskapitalen skal indbetales kontant.  

 Forsikringstilsynet kan dog tillade, at indbetaling sker i andre værdier end  

 kontanter (apportindskud).
 Stk. 2.  Med ansøgningen til forsikringstilsynet i  

 henhold til stk. 1, 2. pkt., skal følge den i § 17, stk. 3, omhandlede  

 vurderingsberetning.
Stk. 3.  Stiftelsesoverenskomsten skal indeholde  

 oplysning om, hvorvidt ansøgning i henhold til stk. 1, 2. pkt., er indgivet  

 til forsikringstilsynet.
Såfremt forsikringstilsynets tilladelse allerede  

 foreligger, skal tilladelsen og vilkårene herfor gengives i  

 stiftelsesoverenskomsten.
Stk. 4.  Såfremt forsikringstilsynet ikke tillader det  

 ansøgte apportindskud, kan stiftelsesoverenskomsten ikke indgås.
Er  

 stiftelsesoverenskomsten allerede indgået, når forsikringstilsynets afslag  

 meddeles, medfører dette stiftelsesoverenskomstens bortfald.
 Stk. 5.  Konstituerende generalforsamling kan ikke  

 afholdes, forinden forsikringstilsynets afgørelse i henhold til stk. 1, 2.  

 pkt., foreligger.
§ 17.  Apportindskud skal kunne gøres til genstand for  

 en økonomisk vurdering og kan ikke bestå i forpligtelsen til at udføre  

 arbejde eller erlægge tjenesteydelser.
Fordringer på stifter eller  

 aktietegnere kan ikke indskydes, uanset om fordringerne er sikret ved pant.
 Stk. 2.  Stiftes selskabet med henblik på at overtage en  

 bestående forsikringsvirksomhed eller at overtage en forsikringsbestand fra  

 et andet forsikringsselskab, skal dette oplyses i stiftelsesoverenskomsten  

 med angivelse af, om udkast til overenskomst om forsikringsbestandens  

 overdragelse er udarbejdet, og i så fald om forsikringstilsynets tilladelse  

 foreligger, jfr. § 158 og § 160.
Stk. 3.  Overtager selskabet værdier i henhold til § 16,  

 stk. 1, 2. pkt., skal der udarbejdes en vurderingsberetning.
Beretningen skal  

 i det mindste indeholde:
Stk. 4.  Såfremt vurderingsberetningen er udarbejdet ved  

 stiftelsesoverenskomstens underskrivelse, skal den vedhæftes  

 stiftelsesoverenskomsten.
I modsat fald skal det af stiftelsesoverenskomsten  

 fremgå, at vurderingsberetning i henhold til stk. 3 endnu ikke er udarbejdet.
 Stk. 5.  Såfremt vurderingen ikke er foretaget  

 umiddelbart inden den konstituerende generalforsamling, jfr. dog § 24, stk.  

 1, skal der afgives en supplerende erklæring fra den eller de vurderingsmænd,  

 der har udarbejdet vurderingsberetningen, om, hvorvidt apportindskuddets  

 værdi i mellemtiden er ændret væsentligt.
 § 18.  Selskabets erhvervelse fra en stifter, en  

 garant eller en aktionær af formueværdier, bortset fra erhvervelser omfattet  

 af § 16, stk. 1, 2. pkt., skal godkendes af forsikringstilsynet og  

 generalforsamlingen, såfremt:
 Stk. 2.  Til brug for generalforsamlingen skal der  

 udarbejdes en vurderingsberetning efter de i § 17, stk. 3, indeholdte  

 bestemmelser, og bestyrelsen eller stifterne skal udarbejde en skriftlige  

 redegørelse for erhvervelsen.
 Stk. 3.  Bestemmelsen i stk. 1 finder ikke anvendelse på  

 erhvervelser inden for rammerne af selskabets løbende dispositioner eller på  

 erhvervelser på børsen.
 Stk. 4.  Redegørelse for erhvervelsen og  

 vurderingsberetningen skal fremlægges og udsendes efter reglerne i § 102,  

 jfr. aktieselskabslovens § 73, stk. 4, og i § 111, stk. 4. Dokumenterne skal  

 fremlægges på generalforsamlingen.
 Stk. 5.  Senest en måned efter, at generalforsamlingen  

 har godkendt erhvervelsen, indsendes vurderingsberetningen til  

 forsikringstilsynet påført en af generalforsamlingens dirigent bekræftet  

 oplysning om, hvornår erhvervelsen er godkendt.
§ 19.  Vurderingsberetning om apportindskud eller om  

 erhvervelser, som er omfattet af § 18, skal udarbejdes af en eller flere  

 uafhængige, sagkyndige vurderingsmænd.
Som vurderingsmænd kan virke personer,  

 der er udpeget i henhold til de i lov om konkurs fastsatte bestemmelser om  

 udpegelse af fagkyndige tillidsmænd ved åbning af tvangsakkordforhandling,  

 samt personer, der i det enkelte tilfælde beskikkes dertil af skifteretten på  

 det sted, hvor selskabet skal have hjemsted.
 Stk. 2.  Reglerne i § 180, stk. 1, § 181 og § 190, stk.  

 1, finder tilsvarende anvendelse på vurderingsmænd.
 Stk. 3.  Vurderingsmændene skal have adgang til at  

 foretage de undersøgelser, de finder nødvendige, og kan fra stifterne eller  

 selskabet forlange de oplysninger og den bistand, som de anser for nødvendig  

 for udførelsen af deres hverv.
 § 20.  Der må ikke tillægges stifterne  

 garantiprovision eller andet vederlag i anledning af stiftelsen.
 § 21.  Vedtægterne skal indeholde bestemmelser om:
 Stk. 2.  Vedtægterne for gensidige selskaber skal  

 endvidere indeholde bestemmelser om:
§ 22.  Tegning af selskabskapital skal ske på  

 stiftelsesoverenskomsten eller på tegningslister, som skal indeholde en  

 genpart af stiftelsesoverenskomsten.
Såfremt stiftelsesoverenskomsten ikke  

 indeholder oplysning som nævnt i § 16, stk. 3, 2. pkt., finder § 16, stk. 3,  

 tilsvarende anvendelse på tegningslister.
Tegning af aktier eller  

 garantiandele uden iagttagelse af foranstående kan ikke påberåbes af  

 selskabet, såfremt tegneren inden selskabets registrering har gjort  

 indsigelse over for forsikringstilsynet.
Stk. 2.  Er aktier eller garantiandele tegnet under  

 forbehold, er tegningen ugyldig.
Såfremt der ikke inden selskabets  

 registrering er gjort indsigelse over for forsikringstilsynet, er tegningen  

 dog bindende og forbeholdet bortfaldet.
§ 23.  Stifterne bestemmer, om tegningen af  

 selskabskapitalen kan accepteres.
Der kan ikke tildeles en stifter aktier  

 eller garantiandele for et mindre beløb, end han har overtaget ifølge  

 stiftelsesoverenskomsten.
I tilfælde af overtegning skal stifterne, inden  

 indkaldelse til konstituerende generalforsamling finder sted, træffe  

 beslutning om, hvor mange aktier eller garantiandele der tilkommer hver  

 enkelt tegner.
 Stk. 2.  Er en aktietegning eller en tegning af  

 garantiandele ikke accepteret, eller finder stifterne, at tegningen er  

 ugyldig, eller er der ved overtegning foretaget nedsættelse af det tegnede  

 beløb, skal stifterne straks underrette den pågældende derom.
 § 24.  Bekræftet genpart af stiftelsesoverenskomsten,  

 af de benyttede tegningslister og af en eventuel erklæring i henhold til §  

 17, stk. 5, indsendes senest 8 dage før den konstituerende generalforsamling  

 til forsikringstilsynet, hvor de fremlægges til eftersyn.
 Stk. 2.  Stifterne skal i Statstidende bekendtgøre, at  

 der er oprettet overenskomst om selskabets stiftelse, og at genpart af  

 stiftelsesoverenskomsten samt de benyttede tegningslister er fremlagt til  

 eftersyn i forsikringstilsynet.
 § 25.  Beslutning om selskabets stiftelse træffes på  

 den konstituerende generalforsamling.
Stk. 2.  Hvis alle aktier eller garantiandele tegnes på  

 generalforsamlingen og alle, der er stemmeberettiget ifølge udkast til  

 stiftelsesoverenskomst eller vedtægter, er enige heri, kan beslutning om  

 selskabets stiftelse træffes uden forudgående indkaldelse.
I modsat fald skal  

 stifterne indkalde de pågældende til en konstituerende generalforsamling.
Med  

 hensyn til denne generalforsamling finder lovens og vedtægternes forskrifter  

 om generalforsamlinger tilsvarende anvendelse.
Stk. 3.  På generalforsamlingen fremlægges de i § 24,  

 stk. 1, nævnte dokumenter samt opgørelse over de i § 14, stk. 1, nr. 7,  

 nævnte udgifter.
Stifterne redegør her for den driftsplan, som er udarbejdet  

 i henhold til reglerne i § 29. Der skal endvidere gives oplysning om den  

 aktie- eller garantikapital, der er accepteret, og om aktiernes eller  

 garantiandelenes fordeling samt det beløb, der er indbetalt.
Disse  

 oplysninger skal optages i forhandlingsprotokollen.
§ 26.  Viser det sig på den konstituerende  

 generalforsamling, at selskabskapitalen eller det eventuelt fastsatte  

 mindstebeløb ikke er blevet fuldt tegnet og accepteret af stifterne, er  

 spørgsmålet om selskabets stiftelse bortfaldet og dermed de ved tegningen af  

 selskabskapitalen påtagne forpligtelser.
Indbetalte beløb tilbagebetales, dog  

 at omkostningerne ved stiftelsen kan fradrages, hvis dette er betinget ved  

 tegningen.
I gensidige selskaber bortfalder tillige medlemmernes  

 forpligtelser.
Stk. 2.  Opstår der på den konstituerende  

 generalforsamling spørgsmål om ændring af vedtægterne eller  

 stiftelsesoverenskomsten i øvrigt, må beslutning om selskabets stiftelse ikke  

 træffes, før dette spørgsmål er afgjort.
Er der i indkaldelsen til den  

 konstituerende generalforsamling stillet forslag om ændring af vedtægterne,  

 kan forslaget vedtages under iagttagelse af de regler, som gælder om  

 vedtægtsændringer.
Forslag om at stifte selskabet med en højere  

 selskabskapital end angivet i stiftelsesoverenskomsten eller om  

 vedtægtsændringer, der ikke er angivet i indkaldelsen, eller om ændring af  

 stiftelsesoverenskomsten i øvrigt kan alene vedtages med samtykke af samtlige  

 stiftere og de i § 25, stk. 2, nævnte stemmeberettigede.
Stk. 3.  Til beslutning om selskabets stiftelse kræves,  

 at beslutningen tiltrædes af flertallet af de afgivne stemmer og mindst to  

 tredjedele af den på generalforsamlingen repræsenterede selskabskapital.
I  

 modsat fald er spørgsmålet om selskabets stiftelse bortfaldet.
 Stk. 4.  Efter at der er truffet beslutning om  

 selskabets stiftelse, foretages der valg af bestyrelse og revisorer.
§ 27.  Ansøgning om koncession og om stadfæstelse af  

 selskabets vedtægter samt anmeldelse til forsikringsregisteret skal indsendes  

 til forsikringstilsynet senest 6 måneder efter stiftelsesoverenskomstens  

 dato.
Overskrides denne frist, bortfalder de ved tegningen af  

 selskabskapitalen påtagne forpligtelser, jfr. i øvrigt § 26, stk. 1.  

 Registrering kan herefter ikke finde sted.
Forsikringstilsynet kan dog under  

 særlige omstændigheder foretage registrering, selv om fristen er overskredet.
 § 28.  Med den i § 27 nævnte anmeldelse om stiftelse  

 af et forsikringsselskab skal følge:
 Stk. 2.  Anmeldelsen skal angive:
 Stk. 3.  Anmeldelsen skal underskrives af alle  

 bestyrelsesmedlemmer, hvis underskrifter skal bekræftes af en notar, en  

 advokat eller 2 vitterlighedsvidner.
 Stk. 4.  De personer, der har ret til at tegne  

 selskabet, skal på anmeldelsen egenhændigt angive, hvorledes de vil  

 underskrive.
§ 29.  Ansøgning om koncession skal indeholde en af  

 selskabet udarbejdet driftsplan for den virksomhed, som selskabet agter at  

 drive.
Industriministeren fastsætter nærmere bestemmelser om de oplysninger,  

 som driftsplanen skal indeholde, og om det åremål, for hvilket planen skal  

 udarbejdes.
Stk. 2.  En koncession skal indeholde oplysning om den  

 forsikringsvirksomhed, som selskabet må udøve.
Ministeren fastsætter nærmere  

 bestemmelser om koncessioners indhold i øvrigt.
 Stk. 3.  Har forsikringstilsynet ikke inden 6 måneder  

 efter modtagelsen af en ansøgning om koncession afgivet udtalelse om  

 ansøgningen, kan selskabet indbringe sagen for domstolene.
 § 30.  For så vidt angår livsforsikring skal ansøgning  

 om godkendelse af selskabets almindelige forsikringsbetingelser og tekniske  

 grundlag m. v. indsendes til forsikringstilsynet og være ledsaget af:
§ 31.  Koncession til at drive  

 livsforsikringsvirksomhed kan ikke gives, før forsikringstilsynet har  

 godkendt selskabets almindelige forsikringsbetingelser og dets tekniske  

 grundlag m. v.
Det skal herved påses, at beregningsgrundlaget er betryggende  

 såvel i sin helhed som inden for de enkelte beregningselementer, såsom den  

 dødelighed, den invaliditetssandsynlighed, den rentefod og de tillæg til  

 nettopræmierne, der er lagt til grund for beregningerne.
§ 32.  Et selskab, der ikke er registreret, kan ikke  

 som sådant erhverve rettigheder eller indgå forpligtelser.
Det kan heller  

 ikke være part i retssager bortset fra søgsmål til indkrævning af tegnet  

 aktie- eller garantikapital og andre søgsmål vedrørende tegningen.
Stk. 2.  Tegnes der uanset bestemmelsen i § 9, stk. 2,  

 1. pkt., forsikringer, forinden registrering har fundet sted, hæfter de, der  

 på selskabets vegne har tegnet forsikringerne eller har medansvar herfor,  

 solidarisk for aftalens opfyldelse.
Anerkender selskabet forpligtelserne i  

 løbet af 4 uger efter registreringen, bortfalder de pågældendes hæftelser,  

 forudsat at forsikringstagerens sikkerhed ikke derved i væsentlig grad  

 forringes.
Aftaler af den nævnte art er forinden selskabets anerkendelse af  

 forpligtelserne ikke bindende for forsikringstageren.
 Stk. 3.  Indtegning af et medlem i et gensidigt selskab  

 i overensstemmelse med § 9, stk. 2, 2. pkt., er kun bindende, såfremt  

 selskabet anmeldes til forsikringsregisteret inden et år efter indtegningen.  

 Nægtes registrering, bortfalder aftalen.
Stk. 4.  For andre forpligtelser, der før registreringen  

 indgås på selskabets vegne, hæfter de, som har indgået forpligtelsen eller  

 har medansvar herfor, solidarisk.
Ved registreringen overtager selskabet de  

 forpligtelser, som følger af stiftelsesoverenskomsten, eller som er pådraget  

 selskabet efter den konstituerende generalforsamling.
Stk. 5.  Er der før selskabets registrering truffet en  

 af stk. 4 omfattet aftale, og var medkontrahenten vidende om, at selskabet  

 ikke var registreret, kan medkontrahenten, medmindre andet er aftalt, hæve  

 aftalen, såfremt anmeldelse til registrering ikke er foretaget inden udløbet  

 af den i § 27 fastsatte frist eller registrering nægtes.
Var medkontrahenten  

 uvidende om, at selskabet ikke var registreret, kan han hæve aftalen, så  

 længe selskabet ikke er registreret.
 § 33.  Sker der ændring i forhold, hvorom anmeldelse  

 er sket til forsikringsregisteret, skal anmeldelse herom foretages til dette,  

 ledsaget af dokumentation for ændringens lovlige vedtagelse.
 Stk. 2.  Beslutning om ændring i selskabets vedtægter  

 har ikke gyldighed, før ændringen er stadfæstet af forsikringstilsynet.
 Stk. 3.  Beslutter et selskab at udøve en virksomhed,  

 der ikke omfattes af dets koncession, har beslutningen ikke gyldighed, før  

 forsikringstilsynet har givet den nødvendige koncession.
Stk. 4.  Anmeldelse til forsikringsregisteret som nævnt  

 i stk. 1 og ansøgning om stadfæstelse af ændring i selskabets vedtægter skal  

 indsendes til forsikringstilsynet inden en måned.
Inden en måned efter, at  

 stadfæstelse af vedtægtsændringer er meddelt selskabet, skal dette til  

 registeret indsende et dateret eksemplar af vedtægterne med den fuldstændige  

 ordlyd i den nye affattelse.
 Stk. 5.  Ændringer i de godkendte forsikringsbetingelser  

 for bygningsbrandforsikring eller i de almindelige forsikringsbetingelser for  

 livsforsikring og i selskabets tekniske grundlag m. v. har ikke gyldighed,  

 før godkendelse er meddelt i overensstemmelse med § 10, stk. 2, jfr. § 31,  

 eller § 10, stk. 3.
KAPITALGRUNDLAGET I  

 FORSIKRINGSAKTIESELSKABER § 34.  Forsikringsaktieselskaber skal for at kunne  

 drive virksomhed være i besiddelse af en basiskapital.
Den nødvendige  

 størrelse af basiskapitalen bestemmes ved beregning af selskabets  

 solvensmargen.
Stk. 2.  Solvensmargenen beregnes på grundlag af arten  

 og omfanget af virksomheden, dog således at der fastsættes et mindstebeløb  

 alene efter arten af virksomheden.
Industriministeren kan ved generelle  

 forskrifter fastsætte et lavere mindstebeløb for grupper af selskaber, for  

 hvilke særlige forhold gør sig gældende.
 Stk. 3.  Industriministeren fastsætter bestemmelser om,  

 hvorledes solvensmargenen beregnes, og om, i hvilket omfang aktiekapital  

 (selskabskapital), sikkerhedsfond og andre reserver kan medregnes til  

 basiskapitalen, samt om forsikringstilsynets beføjelser til i forbindelse med  

 bedømmelsen af selskabets regnskab at tillade, at andre forhold tages i  

 betragtning ved afgørelsen af, om selskabets basiskapital er tilstrækkelig.
 Stk. 4.  Uanset basiskapitalens størrelse skal  

 aktiekapitalen mindst udgøre det i lov om aktieselskaber fastsatte beløb.
Stk. 5.  Det påhviler selskabet at beregne størrelsen af  

 den nødvendige aktiekapital og anden basiskapital.
Denne beregning indgår i  

 driftsplanen, jfr. § 29.
 Stk. 6.  Sker der ændringer i selskabets forhold, som  

 gør, at det må befrygtes, at basiskapitalen ved regnskabsårets slutning ikke  

 vil modsvare den beregnede solvensmargen, finder reglerne i §§ 249-251  

 anvendelse.
 § 35.  I forsikringsaktieselskaber skal aktier tegnet  

 ved stiftelsen være fuldt indbetalt, inden selskabet kan optages i  

 forsikringsregisteret.
§ 36.  Et forsikringsaktieselskab skal have en i  

 aktier fordelt aktiekapital.
Aktiernes antal skal være mindst 3.
§ 37.  Beslutning om nedsættelse af aktiekapitalen kan  

 kun træffes af generalforsamlingen, bortset fra kapitalnedsættelse efter § 39  

 og § 71, stk. 1, 3. pkt.
Sådan beslutning kan ikke træffes, før selskabet er  

 registreret.
 Stk. 2.  Indkaldelsen til generalforsamlingen skal  

 angive, hvilke af de i § 38, stk. 2, nævnte formål nedsættelsen tjener og  

 fremgangsmåden for gennemførelsen af nedsættelsen.
 Stk. 3.  Beslutningen om kapitalnedsættelsen skal  

 anmeldes efter reglerne i § 33. Indgives anmeldelsen ikke rettidigt, mister  

 beslutningen sin gyldighed.
§ 38.  Forslag om kapitalnedsættelse skal fremlægges  

 til eftersyn for aktionærerne og tilsendes disse efter de herom i § 102, jfr.  

 lov om aktieselskaber § 73, stk. 4, indeholdte regler samt fremlægges på  

 generalforsamlingen.
Såfremt årsregnskabet for sidste regnskabsår ikke skal  

 behandles på samme generalforsamling, skal også følgende dokumenter  

 fremlægges:
 Stk. 2.  Beslutningen skal angive det beløb, hvormed  

 aktiekapitalen nedsættes (nedsættelsesbeløbet), samt oplyse, til hvilket af  

 følgende formål beløbet skal anvendes:
 Stk. 3.  Generalforsamlingen kan kun træffe beslutning  

 om anvendelse af nedsættelsesbeløbet til de i stk. 2, nr. 2-4, angivne  

 formål, såfremt bestyrelsen stiller eller godkender forslag herom, og der  

 skal efter nedsættelsen være fuld dækning for aktiekapitalen.
 Stk. 4.  Skal udbetaling af selskabets midler ske med et  

 højere beløb end nedsættelsesbeløbet, skal dette oplyses i beslutningen såvel  

 som i proklamaet i henhold til stk. 5 med angivelse af det overskydende  

 beløb.
Stk. 5.  Skal nedsættelsesbeløbet helt eller delvis  

 anvendes til de i stk. 2, nr. 2-4, nævnte formål, skal selskabets kreditorer,  

 medmindre aktiekapitalen samtidig forhøjes ved tegning af et tilsvarende  

 beløb, ved en bekendtgørelse i Statstidende med et varsel af mindst 3 måneder  

 opfordres til at anmelde deres krav.
Så længe anmeldte, forfaldne krav ikke  

 er fyldestgjort og der ikke på forlangende er stillet betryggende sikkerhed  

 for uforfaldne eller omtvistede krav, må kapitalnedsættelsen ikke  

 gennemføres.
Forsikringstilsynet afgør på en af parternes begæring, om en  

 tilbudt sikkerhed må anses for betryggende.
 Stk. 6.  Beslutningen om kapitalnedsættelsen skal  

 godkendes af forsikringstilsynet i de i stk. 2, nr. 2-4, nævnte tilfælde.
 Stk. 7.  Er anmeldelse om gennemførelse af  

 aktiekapitalens nedsættelse ikke indgivet inden et år efter beslutningens  

 registrering, mister beslutningen sin gyldighed, og den i henhold til § 37,  

 stk. 3, skete anmeldelse slettes af forsikringsregisteret.
§ 39.  I selskabets vedtægter kan optages bestemmelser  

 om nedsættelse af aktiekapitalen ved indløsning af aktier efter bestemte  

 regler (amortisation). Amortisation kan besluttes af bestyrelsen, såfremt  

 beslutningen angår aktier, som er tegnet efter, at forbeholdet er optaget i  

 vedtægterne.
Bestyrelsen skal enten selv vedtage eller stille forslag til  

 generalforsamlingen om de nødvendige vedtægtsændringer.
 Stk. 2.  Efter kapitalnedsættelsen skal der være fuld  

 dækning for aktiekapitalen.
 Stk. 3.  Kapitalnedsættelsen kan finde sted uden  

 proklama i henhold til § 38, stk. 5, såfremt:
 § 40.  Anvendes nedsættelsesbeløbet til dækning af  

 underskud, skal det samtidig anmeldes, at kapitalnedsættelsen er gennemført.  

 I et tidsrum af 3 år regnet fra registreringen må der da ikke træffes  

 beslutning om udbetaling af et højere samlet udbytte end 6 pct. årlig,  

 medmindre aktiekapitalen igen er forhøjet med et beløb, der modsvarer  

 nedsættelsesbeløbet, eller reglerne i § 38, stk. 5 og 7, er iagttaget.
 § 41.  Beslutning om forhøjelse af aktiekapitalen ved  

 tegning af nye aktier eller ved overførsel af selskabets reserver til  

 aktiekapital (fondsaktieemission) træffes af generalforsamlingen, jfr. dog §  

 54.
 Stk. 2.  Bestemmelserne i § 38, stk. 1, finder  

 tilsvarende anvendelse på beslutningen om kapitalforhøjelse.
Stk. 3.  Indkaldelsen til generalforsamlingen skal  

 indeholde oplysning om den fortegningsret, som tillægges aktionærer eller  

 andre, jfr. §§ 42 og 43, samt oplysning om, hvordan de tegningsberettigede  

 skal forholde sig, hvis de vil benytte deres fortegningsret.
Gøres der  

 afvigelse fra aktionærernes fortegningsret, skal årsagen hertil samt  

 begrundelsen for den foreslåede tegningskurs oplyses.
 § 42.  Aktionærerne har ret til forholdsmæssig tegning  

 af de nye aktier ved forhøjelse af aktiekapitalen mod indbetaling i  

 kontanter.
Stk. 2.  Er der flere aktieklasser, for hvilke  

 stemmeretten eller retten til udbytte eller udlodning af selskabets midler er  

 forskellig, kan der i vedtægterne tillægges aktionærerne i disse klasser  

 forlods ret til at tegne aktier inden for deres egen klasse.
Aktionærerne i  

 de øvrige klasser kan først herefter udøve deres fortegningsret i henhold til  

 stk. 1.
 Stk. 3.  I forbindelse med beslutning om  

 kapitalforhøjelse kan generalforsamlingen med den i § 102, jfr. lov om  

 aktieselskaber § 78, foreskrevne stemmeflerhed træffe beslutning om afvigelse  

 fra reglerne i stk. 1 og 2. Generalforsamlingen kan ikke uden samtykke af de  

 aktionærer, hvis fortegningsret formindskes, beslutte større afvigelser fra  

 aktionærernes fortegningsret end angivet i indkaldelsen.
 § 43.  Generalforsamlingen kan, uanset § 42, stk. 1 og  

 2, med den i § 102, jfr. lov om aktieselskaber § 78, foreskrevne  

 stemmeflerhed beslutte at give fortegningsret til medarbejdere i selskabet  

 eller dets datterselskaber, jfr. § 4. Tegningskursen for de aktier, der  

 tilbydes medarbejderne, kan fastsættes uden iagttagelse af kravet i § 102,  

 jfr. lov om aktieselskaber § 79, stk. 1, om tiltrædelse af samtlige  

 aktionærer.
 § 44.  Såfremt det i forhøjelsesbeslutningen ikke er  

 bestemt, at en kupon, som er tilknyttet aktiebrevet, skal benyttes ved  

 udøvelsen af aktionærens fortegningsret eller ved udleveringen af  

 fondsaktier, har hver aktionær ret til for hver aktie at få et af selskabet  

 udstedt bevis, der angiver, hvor mange beviser der kræves ved tegning af en  

 ny aktie (tegningsretsbevis) eller for udlevering af en ny aktie ved  

 fondsaktieemission (delbevis).
 § 45.  Beslutning om forhøjelse af aktiekapitalen ved  

 tegning af nye aktier skal angive:
 Stk. 2.  Der må ikke tillægges bestyrelsesmedlemmer  

 eller direktører garantiprovision eller andet vederlag i anledning af  

 forhøjelsen.
 Stk. 3.  Skal der gælde indskrænkninger i de nye aktiers  

 omsættelighed, eller skal de nye aktionærer være forpligtet til at lade deres  

 aktier indløse, skal forhøjelsesbeslutningen indeholde oplysning herom.
Stk. 4.  De nye aktier giver ret til udbytte og andre  

 rettigheder i selskabet fra tidspunktet for kapitalforhøjelsens registrering,  

 medmindre andet er bestemt i forhøjelsesbeslutningen.
Rettighederne indtræder  

 dog senest et år efter registreringen.
§ 46.  Skal nye aktier kunne indbetales i andre  

 værdier end kontanter, eller skal selskabet i forbindelse med  

 kapitalforhøjelsen uden vederlag i aktier overtage sådanne værdier, skal  

 bestemmelserne herom angives i forhøjelsesbeslutningen.
Reglerne i §§ 15, 16,  

 17 og 19 finder tilsvarende anvendelse, dog at redegørelsen efter § 15, stk.  

 2, afgives af bestyrelsen.
 Stk. 2.  Bestemmelsen i stk. 1 finder ikke anvendelse på  

 kapitalforhøjelser i forbindelse med fusion i henhold til kap. 18.
§ 47.  Såfremt nye aktier skal kunne indbetales ved  

 konvertering af gæld, skal bestemmelserne herom angives i  

 forhøjelsesbeslutningen.
Bestyrelsen skal redegøre for årsagen til og  

 tidspunktet for gældsstiftelsen og for grundene til og for gennemførelsen af  

 forslaget om konvertering.
Stk. 2.  Revisor skal afgive en udtalelse om den  

 regnskabsmæssige gennemførelse af konverteringen.
Bestyrelsens redegørelse,  

 revisors udtalelse og de eventuelt oprettede dokumenter skal mindst otte dage  

 før generalforsamlingen være fremlagt til eftersyn for aktionærerne i  

 forsikringstilsynet samt fremlægges på generalforsamlingen.
 Stk. 3.  Beslutningen efter stk. 1 skal godkendes af  

 forsikringstilsynet.
 § 48.  En meddelelse om beslutningen om  

 kapitalforhøjelsen, der er underskrevet af bestyrelsen, og som indeholder de  

 i § 45, stk. 1, 3 og 4, angivne oplysninger, skal indsendes til  

 forsikringstilsynet, og bestyrelsen skal i Statstidende bekendtgøre, at der  

 er truffet beslutning om forhøjelse af aktiekapitalen, samt at meddelelse  

 herom er indsendt til forsikringstilsynet og fremlagt til eftersyn deör.
§ 49.  Tegning af nye aktier skal ske på  

 tegningslister, der underskrives af bestyrelsen, eller på genparter deraf.  

 Tegningslisten skal indeholde generalforsamlingens beslutning om forhøjelse  

 af aktiekapitalen.
Ved tegningen skal vedtægterne og de i § 38, stk. 1,  

 nævnte dokumenter fremlægges.
Omfattes aktietegningen af bestemmelserne i §§  

 46 og 47, skal dokumenter, der udfærdiges i medfør af disse bestemmelser  

 tillige fremlægges ved tegningen.
Stk. 2.  Ved bekendtgørelse i Statstidende skal  

 aktionærerne have underretning om tegningslistens fremlæggelse samt om den  

 frist, inden for hvilken fortegningsretten skal udøves.
Lyder samtlige aktier  

 i selskabet på navn, kan skriftlig underretning til de enkelte aktionærer  

 træde i stedet for bekendtgørelsen i Statstidende.
 Stk. 3.  Tegning af nye aktier kan dog ske i  

 generalforsamlingsprotokollen, hvis samtlige aktionærer og de efter  

 generalforsamlingsbeslutningen tegningsberettigede er til stede på  

 generalforsamlingen og alle aktier tegnes på denne måde.
 § 50.  Er tegning ikke sket i overensstemmelse med  

 reglerne i § 49, eller hvis tegning er sket under forbehold, finder  

 bestemmelserne i § 22 tilsvarende anvendelse.
§ 51.  Er det fastsatte mindstebeløb for  

 kapitalforhøjelsen ikke tegnet inden for den i tegningslisten fastsatte  

 frist, er beslutningen om kapitalforhøjelsen og om vedtægtsændringer, som  

 forudsætter denne forhøjelse, bortfaldet.
Det, som er indbetalt på aktierne,  

 skal i så fald straks betales tilbage.
 § 52.  Kapitalforhøjelsen skal anmeldes efter reglerne  

 i § 33. Som bilag til anmeldelsen til forsikringsregisteret skal følge en  

 genpart af den benyttede tegningslistes tekst.
 Stk. 2.  De i anledning af forhøjelsen oprettede  

 dokumenter skal i original eller bekræftet genpart indsendes til  

 forsikringstilsynet.
§ 53.  Anmeldelse om kapitalforhøjelsen kan ikke  

 optages i forsikringsregisteret, forinden den forhøjede aktiekapital er fuldt  

 indbetalt.
Er anmeldelse om kapitalforhøjelsen ikke indgivet inden et år  

 efter forhøjelsesbeslutningen, eller nægtes registrering, kan  

 forsikringstilsynet bestemme, at reglerne i § 51 finder tilsvarende  

 anvendelse.
§ 54.  Ved bestemmelse i vedtægterne kan bestyrelsen  

 bemyndiges til at forhøje aktiekapitalen ved tegning af nye aktier mod  

 indskud i kontanter eller andre værdier.
Denne bemyndigelse kan gives for en  

 periode på indtil 5 år, og kan forlænges i en eller flere perioder på indtil  

 5 år ad gangen.
Stk. 2.  Vedtægterne skal angive datoen for den i stk. 1  

 nævnte periodes ophør, det højeste beløb, hvormed bestyrelsen skal kunne  

 forhøje aktiekapitalen, samt i øvrigt indeholde bestemmelse om de i § 45,  

 stk. 1, nr. 2, 3, 7 og 8, samt stk. 3, nævnte forhold.
Skal forhøjelsen helt  

 eller delvis kunne ske på anden måde end ved kontant indbetaling, skal dette  

 angives i vedtægterne.
Der skal endvidere gives oplysning om  

 generalforsamlingens beslutning om eventuelle afvigelser fra de hidtidige  

 aktionærers fortegningsret, jfr. § 42, stk. 3.
 § 55.  Bestyrelsen kan foretage de ændringer af  

 vedtægterne, som er en nødvendig følge af kapitalforhøjelse i henhold til §  

 54.
 Stk. 2.  De aktionærer, der har fortegningsret, skal  

 straks efter bestyrelsens beslutning om kapitalforhøjelsen underrettes herom  

 efter de for indkaldelse af generalforsamling gældende regler med oplysning  

 om, hvorledes de skal forholde sig, hvis de vil benytte deres fortegningsret.
 Stk. 3.  Tegningslisten skal indeholde oplysning om  

 bemyndigelsen i vedtægterne, jfr. § 54, stk. 2, samt om de af bestyrelsen  

 trufne bestemmelser vedrørende kapitalforhøjelsens mindste og højeste beløb,  

 fristen for tegningen, indbetalingen, aktiernes nominelle størrelse,  

 tegningskursen og tidspunktet for aktionærrettighedernes indtræden, jfr. §  

 45, stk. 1, nr. 4-6, og stk. 4. Ved tegningen finder i øvrigt bestemmelserne  

 i § 44, §§ 46-47, §§ 49-51 og § 53 tilsvarende anvendelse.
 § 56.  Ved bestemmelse i vedtægterne kan bestyrelsen  

 bemyndiges til at forhøje aktiekapitalen med indtil 10 pct. ved tegning af  

 nye aktier i henhold til § 43.
 Stk. 2.  Bestemmelserne i § 54, stk. 1, 2. pkt., og stk.  

 2, 1. pkt., og § 55, stk. 1 og 2, samt stk. 3, 1. pkt., finder tilsvarende  

 anvendelse.
 Stk. 3.  Ved tegningen finder i øvrigt bestemmelserne i  

 § 44, § 47, §§ 49-51 og § 53 tilsvarende anvendelse.
§ 57.  Fondsaktieemission kan ske ved overførsel til  

 aktiekapitalen af sådanne beløb, som efter § 140 kan udbetales som udbytte.
I  

 andre tilfælde kan fondsaktieemission kun ske med forsikringstilsynets  

 samtykke.
Stk. 2.  Beslutningen skal angive det beløb, hvormed  

 aktiekapitalen skal forhøjes.
Bestemmelserne i § 45, stk. 1, nr. 2, nr. 3, 2.  

 led, nr. 7 og 8, samt stk. 3 og 4, finder tilsvarende anvendelse.
 Stk. 3.  Kapitalforhøjelsen kan ikke gennemføres, før  

 beslutningen er registreret.
§ 58.  Er der forløbet 5 år efter registreringen af en  

 fondsaktieemission, og har ikke alle dertil berettigede fremsat begæring om  

 udlevering af deres aktier, kan bestyrelsen ved bekendtgørelse i Statstidende  

 opfordre den eller de pågældende til inden 6 måneder at afhente aktierne.
Når  

 fristen er udløbet, uden at henvendelse er sket, kan bestyrelsen for  

 aktionærens regning afhænde aktierne gennem en fondsbørsvekselerer.
I  

 salgsprovenuet kan selskabet fradrage omkostningerne ved bekendtgørelsen og  

 afhændelsen.
Er salgsprovenuet ikke afhentet inden 5 år efter afhændelsen,  

 tilfalder beløbet selskabet.
 INDBETALING På AKTIER, AKTIEBOG M.V.
 § 59.  Det beløb, som skal betales for en aktie, må  

 ikke være lavere end aktiens pålydende.
Stk. 2.  En aktietegner kan ikke uden bestyrelsens  

 samtykke bringe fordringer på selskabet i modregning mod sin forpligtelse  

 ifølge aktietegningen.
Samtykke må ikke gives, såfremt modregningen kan skade  

 selskabet eller dets kreditorer.
Samtidig med at samtykke meddeles  

 aktietegneren, skal bestyrelsen underrette forsikringstilsynet herom.
 Stk. 3.  Selskabets fordringer på aktieindbetalinger kan  

 ikke afhændes eller pantsættes.
 Stk. 4.  Overdrages en ikke fuldt indbetalt aktie, jfr.  

 § 268, stk. 1, hæfter erhververen, når han har anmeldt sin erhvervelse, for  

 restindbetalingen sammen med overdrageren.
 § 60.  Beløb, der ved udstedelse af aktier til  

 overkurs opnås for aktierne ud over deres pålydende, skal, for så vidt  

 sådanne beløb ikke anvendes til dækning af omkostninger ved selskabets  

 stiftelse, henholdsvis ved forhøjelse af aktiekapitalen, henlægges til den  

 bundne egenkapital.
 § 61.  Bestemmelserne i lov om aktieselskaber kapitel  

 4 om aktier, aktiebreve og aktiebog finder anvendelse i  

 forsikringsaktieselskaber.
 Stk. 2.  De i henhold til § 178, stk. 2, i lov om  

 aktieselskaber fastsatte regler finder tilsvarende anvendelse på  

 forsikringsaktieselskaber.
Stk. 3.  Selskabet fører en særlig fortegnelse over de  

 aktionærer, der besidder aktier, som er tillagt enten mindst 10 pct. af  

 aktiekapitalens stemmerettigheder, eller hvis pålydende værdi udgør mindst 10  

 pct. af aktiekapitalen, dog mindst 100.000 kr.
Såfremt en aktionær har  

 pantsat aktier med ret for panthaver til at udnytte de til aktierne knyttede  

 stemmerettigheder, skal panthaver optages i fortegnelsen.
Fortegnelsen, der  

 skal omfatte både indehavere af navneaktier og ihændehaveraktier, skal angive  

 de pågældendes fulde navn, stilling og bopæl samt antallet af aktier med  

 deres pålydende, og hvilken aktieklasse de tilhører.
Stk. 4.  De i stk. 3 omhandlede aktionærer og panthavere  

 skal inden for en frist af 1 måned over for selskabet anmelde og dokumentere  

 erhvervelsen af aktier i selskabet.
Enhver ændring i disse  

 besiddelsesforhold, der repræsenterer mindst 5 pct. af stemmerne eller  

 aktiekapitalen, eller som ikke længere opfylder betingelserne i stk. 3, skal  

 ligeledes inden en frist på 1 måned anmeldes og dokumenteres over for  

 selskabet.
Selskabet skal straks indføre de anmeldte oplysninger i den i stk.  

 3 nævnte fortegnelse, der på selskabets kontor skal være tilgængelig for  

 offentlige myndigheder, aktionærer, bestyrelsesmedlemmer og en repræsentant  

 for arbejdstagerne i selskaber, hvor der ikke er valgt bestyrelsesmedlemmer i  

 henhold til § 83, stk. 2, 3. pkt., og stk. 3. Enhver, der måtte være  

 interesseret heri, kan ved skriftlig henvendelse til selskabet få tilsendt en  

 udskrift af fortegnelsen.
Selskabet er berettiget til at opkræve et gebyr,  

 der dækker omkostningerne ved fremstilling og forsendelse af udskriften.
 Stk. 5.  Ved anvendelsen af stk. 3 anses selskaber, der  

 udgør en koncern, som eön aktionær, og den i stk. 4 omhandlede  

 anmeldelsespligt påhviler da moderselskabet.
 Stk. 6.  De i fortegnelsen optagne aktionærer og  

 panthavere anføres i selskabets årsberetning med angivelse af navn, stilling  

 og bopæl.
KONVERTIBLE OG UDBYTTEGIVENDE GÆLDSBREVE I  

 FORSIKRINGSAKTIESELSKABER § 62.  Generalforsamlingen kan træffe beslutning om  

 optagelse af lån mod obligationer eller andre gældsbreve der giver långiveren  

 ret til at konvertere sin fordring til aktier i selskabet.
Sådant lån kan  

 ikke optages med et større beløb end halvdelen af aktiekapitalen på det  

 tidspunkt, beslutningen træffes.
Stk. 2.  I generalforsamlingens beslutning i henhold til  

 stk. 1 skal fastsættes de nærmere lånevilkår og regler for ombytningen.  

 Endvidere skal generalforsamlingens beslutning indeholde bestemmelse om  

 långiverens retsstilling i tilfælde af kapitalforhøjelse, kapitalnedsættelse,  

 udstedelse af nye konvertible gældsbreve eller opløsning, herunder fusion,  

 forinden konvertering finder sted.
Med hensyn til beslutningen om optagelse  

 af lånet og fortegningsretten finder bestemmelserne i §§ 41-44, § 45, stk. 1,  

 nr. 1-5, og stk. 3 og 4, samt §§ 46 og 47 tilsvarende anvendelse.
 Stk. 3.  Samtidig med den i stk. 1 nævnte beslutning  

 skal generalforsamlingen i vedtægterne optage en bemyndigelse for bestyrelsen  

 til at forhøje aktiekapitalen med det beløb, som ombytningen forudsætter.  

 Bemyndigelsen skal indeholde bestemmelse om de i § 45, stk. 1, nr. 2, 7 og 8,  

 samt stk. 3 og 4, omhandlede forhold.
 Stk. 4.  Hvis det beløb, der er indbetalt for et  

 gældsbrev, er mindre end det pålydende beløb af den eller de aktier, hvormed  

 gældsbrevet ifølge lånevilkårene skal kunne ombyttes, må ombytningen kun  

 gennemføres, såfremt forskellen dækkes ved indbetaling eller af selskabets  

 frie egenkapital.
 § 63.  Beslutning i henhold til § 62 skal anmeldes til  

 forsikringsregisteret efter reglerne i § 33. Anmeldelsen skal indeholde  

 oplysning om det beløb, som aktiekapitalen ved ombytning kan forhøjes med,  

 samt om den tid, inden for hvilken ombytning kan ske.
Stk. 2.  Når tiden for ombytningen er udløbet, skal  

 bestyrelsen straks anmelde til forsikringsregisteret, hvor mange gældsbreve,  

 der er blevet ombyttet til aktier.
Er ombytningstiden længere end 12 måneder,  

 skal bestyrelsen senest 1 måned efter udløbet af hvert regnskabsår anmelde,  

 hvor mange gældsbreve der i årets løb er blevet ombyttet til aktier.
Når  

 registrering har fundet sted, anses aktiekapitalen forhøjet med den samlede  

 pålydende værdi af disse aktier.
 Stk. 3.  Bestyrelsen kan foretage de ændringer af  

 vedtægterne, som er en nødvendig følge af kapitalforhøjelsen.
 § 64.  Generalforsamlingen eller efter dennes  

 bemyndigelse bestyrelsen kan træffe beslutning om optagelse af lån mod  

 obligationer eller andre gældsbreve med ret til rente, hvis størrelse helt  

 eller delvis er afhængig af det udbytte, selskabets aktier afkaster, eller af  

 årets overskud.
Stk. 2.  Livsforsikringsselskabers optagelse af lån  

 efter stk. 1 skal godkendes af forsikringstilsynet.
Kapitel 7 EGNE AKTIER § 65.  Et forsikringsaktieselskab må ikke tegne egne  

 aktier.
Aktier tegnet af tredjemand i eget navn, men for selskabets regning  

 anses som tegnet for aktietegnerens egen regning.
 Stk. 2.  Stifterne eller, i tilfælde af forhøjelse af  

 kapitalen, medlemmerne af selskabets bestyrelse og direktion indestår for  

 indbetalingen af aktier, der er tegnet i strid med stk. 1. Dette gælder dog  

 ikke den, der godtgør, at han hverken indså eller burde have indset, at  

 aktietegningen var ulovlig.
Stk. 3.  Bestemmelserne i stk. 1 finder tilsvarende  

 anvendelse på et datterselskabs tegning af aktier i moderselskabet.
For  

 indbetalingen af aktier, tegnet i strid med 1. pkt., indestår moderselskabets  

 bestyrelse og direktion i overensstemmelse med stk. 2.
 § 66.  Et forsikringsaktieselskab må ikke mod vederlag  

 til eje eller pant erhverve egne aktier.
Stk. 2.  Forsikringstilsynet kan tillade et  

 forsikringsaktieselskab at erhverve egne aktier, såfremt den pålydende værdi  

 af selskabets og dets datterselskabers samlede beholdning af aktier i  

 selskabet ikke overstiger eller som følge af erhvervelsen vil overstige 10  

 pct. af aktiekapitalen.
I den tilladte beholdning af egne aktier medregnes  

 aktier, der er erhvervet af tredjemand i eget navn, men for selskabets  

 regning.
Stk. 3.  Erhvervelse af aktier i henhold til stk. 2 kan  

 kun finde sted i henhold til en af generalforsamlingen given bemyndigelse til  

 bestyrelsen.
Bemyndigelsen kan kun gives for et bestemt tidsrum, der ikke må  

 overstige 18 måneder.
 Stk. 4.  Bemyndigelsen skal angive den største pålydende  

 værdi af aktier, som selskabet må erhverve, og det mindste og højeste beløb,  

 som selskabet må yde som vederlag for aktierne.
 Stk. 5.  Erhvervelsen kan kun finde sted i det omfang,  

 hvori selskabets egenkapital overstiger den bundne egenkapital.
 Stk. 6.  Erhvervelsen må kun omfatte aktier, der er  

 fuldt indbetalt.
 Stk. 7.  Bestemmelserne i stk. 1-6 finder tilsvarende  

 anvendelse på et datterselskabs erhvervelse til eje eller pant af  

 moderselskabets aktier mod vederlag.
 § 67.  Bestemmelserne i § 66 er ikke til hinder for,  

 at et forsikringsaktieselskab erhverver egne aktier:
 Stk. 2.  Bestemmelsen i stk. 1 finder tilsvarende  

 anvendelse på et datterselskabs erhvervelse uden vederlag af aktier i  

 moderselskabet.
 § 69.  Aktier, som er erhvervet i henhold til § 67,  

 nr. 2-4, eller som er erhvervet uden vederlag, skal afhændes, så snart det  

 kan ske uden skade for selskabet og senest 3 år efter erhvervelsen, medmindre  

 den pålydende værdi af selskabets og dets datterselskabers samlede beholdning  

 af aktier i selskabet ikke overstiger 10 pct. af aktiekapitalen.
 § 70.  Aktier, der er erhvervet til eje i strid §§  

 66-68, skal afhændes snarest muligt og senest 6 måneder efter erhvervelsen.  

 Er under samme betingelser aktierne erhvervet til pant, skal pantsætningen  

 bringes til ophør inden udløbet af samme frist.
§ 71.  Såfremt aktier ikke er afhændet rettidigt efter  

 § 69 eller § 70, skal aktierne annulleres i forbindelse med en tilsvarende  

 nedsættelse af aktiekapitalen.
Er der ikke inden to måneder efter udløbet af  

 den i § 69 eller § 70 foreskrevne frist foretaget anmeldelse om, at  

 generalforsamlingen har truffet beslutning i overensstemmelse med 1. pkt.,  

 skal forsikringstilsynet pålægge selskabet at berigtige forholdet inden for  

 en passende frist, som tilsynet samtidig fastsætter.
Er forholdet ikke  

 berigtiget inden udløbet af den af forsikringstilsynet fastsatte frist,  

 foranlediger tilsynet registreret, at aktiekapitalen er nedsat med de egne  

 aktiers pålydende, og at vedtægterne er ændret tilsvarende.
Disse aktier  

 anses for annulleret, når nedsættelsen er registreret.
 Stk. 2.  Vil en berigtigelse af kapitalforholdene i  

 henhold til stk. 1, medføre, at den registrerede aktiekapital ikke udgør  

 mindst det i § 34, stk. 4, omhandlede beløb, finder §§ 250 eller 251  

 anvendelse.
 § 72.  Aftaler i strid med bestemmelserne i §§ 65-68  

 er ugyldige.
KAPITALGRUNDLAGET I GENSIDIGE  

 FORSIKRINGSSELSKABER § 73.  Gensidige forsikringsselskaber skal for at  

 kunne drive virksomhed være i besiddelse af en garantikapital eller anden  

 basiskapital.
 Stk. 2.  Bestemmelserne i § 34, stk. 1-3 og 5-6, om  

 basiskapital og om beregning af solvensmargen finder med de undtagelser, der  

 følger af nedennævnte stk. 3-5, tilsvarende anvendelse på gensidige  

 forsikringsselskaber.
 Stk. 3.  Solvensmargenens mindstebeløb udgør for  

 gensidige selskaber tre fjerdedele af det i medfør af § 34, stk. 2, fastsatte  

 mindstebeløb.
Stk. 4.  Er selskabets præmier variable i henhold til de  

 indgåede forsikringsaftaler, således at præmien efterfølgende kan forhøjes  

 under hensyntagen til forsikringsbestandens risikoforløb, kan tillægspræmie,  

 som kunne have været afkrævet forsikringstagerne i løbet af et regnskabsår,  

 medregnes til basiskapitalen ved regnskabsårets udløb.
Beløbet kan, medmindre  

 adgangen til opkrævning af tillægspræmier er ubegrænset, dog ikke udgøre mere  

 end halvdelen af forskellen mellem de tillægspræmier, som højst kunne være  

 opkrævet, og de faktisk opkrævede tillægspræmier.
Det beløb, som på grundlag  

 af en adgang til at opkræve tillægspræmier medregnes til basiskapitalen, må  

 ikke udgøre mere end halvdelen af solvensmargenen.
 Stk. 5.  Bestemmelserne i stk. 4 gælder ikke for  

 livsforsikring.
 § 74.  I gensidige forsikringsselskaber skal  

 garantikapitalen være fuldt indbetalt, inden selskabet kan optages i  

 forsikringsregisteret.
 § 75.  Garantikapitalen må ikke nedsættes uden  

 samtykke fra forsikringstilsynet.
Stk. 2.  Garantikapitalen kan tilbagebetales i  

 overensstemmelse med de i vedtægterne fastsatte regler.
Stadfæstelse af  

 vedtægtsbestemmelser herom kan gøres afhængig af, at det fastsættes, at der  

 sker tilsvarende henlæggelse til en grundfond eller en anden fond, som ikke  

 uden forsikringstilsynets tilladelse må formindskes.
 § 76.  Træffes der beslutning om forhøjelse af  

 garantikapitalen, finder bestemmelserne i §§ 41-56 tilsvarende anvendelse.
 § 77.  Garantikapitalen kan forrentes i  

 overensstemmelse med de i vedtægterne fastsatte regler, jfr. dog §§ 138 og  

 140.
GENSIDIGE FORSIKRINGSSELSKABERS MEDLEMMER  

 OG DISSES HÆFTELSE FOR § 78.  Medlemmer af et gensidigt forsikringsselskab er  

 selskabets forsikringstagere og kun disse.
 Stk. 2.  Medlemmerne hæfter for selskabets forpligtelser  

 i det omfang, vedtægterne fastsætter.
 Stk. 3.  Medlemmernes hæftelse for selskabets  

 forpligtelser kan kun gøres gældende af selskabet.
 Stk. 4.  Selskabets krav mod medlemmer til opfyldelse af  

 hæftelsen for selskabets forpligtelser kan ikke overdrages eller pantsættes.
§ 79.  Bliver et forsikringsselskab forsikringstager i  

 et gensidigt selskab ved genforsikring, kan det med hjemmel i vedtægterne  

 aftales, at det skal være fritaget for medlemsansvar.
Det samlede beløb af  

 sådanne genforsikringer for egen regning må dog for livsforsikringer ikke  

 overstige 10 pct. af det overtagende selskabs samlede forsikringssum.
For  

 livrenteforsikring skal ved denne beregning forsikringssummen regnes lig 10  

 gange det årlige rentebeløb.
For skadesforsikring må præmien af sådanne  

 genforsikringer ikke uden forsikringstilsynets tilladelse overstige 10 pct.  

 af selskabets samlede præmieindtægt.
 INDBETALING AF GARANTIANDELE M.V.
 § 80.  Bestemmelserne i §§ 59 og 60 finder tilsvarende  

 anvendelse på garantiandele i gensidige forsikringsselskaber.
 § 81.  Et gensidigt forsikringsselskab må ikke mod  

 vederlag til eje eller pant erhverve egne garantiandele.
 Stk. 2.  Et gensidigt forsikringsselskabs  

 datterselskaber må ikke mod vederlag til eje eller pant erhverve  

 garantiandele i moderselskabet.
 § 82.  I gensidige forsikringsselskaber skal der føres  

 en bog over garantiandelene.
 Stk. 2.  Garantiandelene skal noteres i bogen med  

 angivelse af garantens navn, stilling og bopæl.
 Stk. 3.  Om noteringen skal selskabet give  

 garantiandelen påtegning.
FORSIKRINGSSELSKABERS LEDELSE § 83.  Et forsikringsselskab skal have en bestyrelse  

 bestående af mindst 3 medlemmer.
Stk. 2.  Bestyrelsen vælges af generalforsamlingen,  

 medmindre valget efter § 96, stk. 3, skal foretages af repræsentantskabet.  

 Vedtægterne kan tillægge offentlige myndigheder eller andre ret til at udpege  

 1 eller flere medlemmer af bestyrelsen.
I selskaber, der i de sidste tre år  

 har beskæftiget gennemsnitlig mindst 50 arbejdstagere, har selskabets  

 arbejdstagere ret til herudover blandt disse og i overensstemmelse med § 84  

 at vælge et antal medlemmer af bestyrelsen og suppleanter for disse svarende  

 til halvdelen af det antal bestyrelsesmedlemmer, der vælges efter 1. og 2.  

 pkt., dog mindst 2 medlemmer.
Såfremt det antal bestyrelsesmedlemmer, der  

 skal vælges, ikke udgør et helt tal, skal der ved anvendelsen af 3. pkt.  

 afrundes opad.
Stk. 3.  Såfremt her i landet registrerede selskaber,  

 der i henhold til § 4, stk. 1 udgør en koncern, i de sidste tre år  

 gennemsnitligt har beskæftiget i alt mindst 50 arbejdstagere, har koncernens  

 arbejdstagere ret til blandt disse og i overensstemmelse med § 84 at vælge et  

 antal medlemmer af bestyrelsen i moderselskabet og suppleanter herfor  

 (koncernrepræsentation). Omfattes moderselskabet af stk. 2, 3. pkt., har  

 arbejdstagerne i moderselskabet efter denne bestemmelse ret til at vælge to  

 medlemmer og suppleanter for disse.
Det samlede antal arbejdstagervalgte  

 bestyrelsesmedlemmer i moderselskabets bestyrelse skal svare til halvdelen af  

 det antal bestyrelsesmedlemmer, der vælges efter stk. 2, 1. og 2. pkt., dog  

 mindst 3 medlemmer.
Bestemmelsen i stk. 2, 4. pkt., finder tilsvarende  

 anvendelse.
 Stk. 4.  I selskaber, der ikke omfattes af stk. 2, 3.  

 pkt., og stk. 3, kan vedtægterne tillægge selskabets henholdsvis koncernens  

 arbejdstagere ret til at vælge 2 eller flere bestyrelsesmedlemmer.
 Stk. 5.  Flertallet af bestyrelsens medlemmer skal  

 vælges af generalforsamlingen, jfr. dog § 96, stk. 3, 3. pkt.
Stk. 6.  De bestyrelsesmedlemmer, der vælges af  

 arbejdstagerne i medfør af stk. 2, 3. pkt., og stk. 3, udpeges for 2 år ad  

 gangen blandt de arbejdstagere, der i hele sidste år før valget har været  

 ansat i selskabet eller, for koncernens vedkommende, inden for samme koncern.  

 De øvrige bestyrelsesmedlemmers hverv gælder for den tid, der er fastsat i  

 vedtægterne.
Valgperioden skal ophøre ved afslutningen af en ordinær  

 generalforsamling, senest 4 år efter valget.
 Stk. 7.  Lovens bestemmelser om bestyrelsesmedlemmer  

 finder tilsvarende anvendelse på suppleanter for disse.
§ 84.  Beslutning om optagelse af bestyrelsesmedlemmer  

 valgt af arbejdstagerne i henhold til § 83, stk. 2, 3. pkt., og stk. 3,  

 kræver, at mindst halvdelen af selskabets henholdsvis datterselskabernes  

 arbejdstagere stemmer herfor.
Beslutningen meddeles skriftligt bestyrelsen,  

 der straks skal indgive anmeldelse herom til forsikringsregisteret.
 Stk. 2.  Bestyrelsesmedlemmer og suppleanter, der skal  

 vælges af arbejdstagerne, vælges ved skriftlig og hemmelig afstemning.
Stk. 3.  Bestyrelsesmedlemmer og suppleanter, der skal  

 vælges af arbejdstagerne efter stk. 1, jfr. § 83, stk. 2, 3. pkt., vælges ved  

 direkte valg.
Hver arbejdstager kan afgive et antal stemmer svarende til  

 halvdelen af antallet af medlemmer, der skal vælges.
Såfremt det antal  

 stemmer, der kan afgives efter 2. punktum, ikke udgør et helt tal, afrundes  

 opad.
Hver arbejdstager kan kun afgive eön stemme på hver opstillet.  

 Disse regler finder tilsvarende anvendelse ved valg af suppleanterne.
Stk. 4.  Bestyrelsesmedlemmer og suppleanter, der skal  

 vælges af arbejdstagerne efter stk. 1, jfr. § 83, stk. 3, vælges ved  

 indirekte valg.
Valgretten udøves af et valgmandskollegium bestående af  

 repræsentanter for de enkelte koncernselskaber.
Stk. 5.  De valgte indtræder i bestyrelsen senest en  

 måned efter, at denne har fået skriftlig meddelelse om de pågældendes navn og  

 bopæl.
Valgene til bestyrelsen skal så vidt muligt afholdes umiddelbart inden  

 selskabets ordinære generalforsamling.
 Stk. 6.  Reglerne i stk. 1-5 finder tilsvarende  

 anvendelse ved valg efter § 83, stk. 4.
 § 85.  Industriministeren fastsætter regler om:
§ 86.  Et bestyrelsesmedlem kan til enhver tid udtræde  

 af bestyrelsen.
Meddelelse herom skal gives selskabets bestyrelse og, såfremt  

 medlemmet ikke er valgt af generalforsamlingen, tillige den, som har udpeget  

 ham.
Et bestyrelsesmedlem kan til enhver tid afsættes af den, som har valgt  

 eller udpeget ham.
Stk. 2.  Ophører et bestyrelsesmedlems hverv før udløbet  

 af valgperioden, eller opfylder han ikke længere betingelserne i § 88 og § 93  

 for at være bestyrelsesmedlem, og er der ingen suppleant til at indtræde i  

 hans sted, påhviler det de øvrige bestyrelsesmedlemmer at foranledige valg af  

 et nyt medlem for det afgåede medlems resterende valgperiode.
Det samme  

 gælder, dersom et bestyrelsesmedlem, der er valgt af arbejdstagerne efter §  

 83, stk. 2, 3. pkt., eller § 83, stk. 3, ikke længere er ansat i selskabet  

 eller, for koncerners vedkommende, inden for samme koncern.
Hører valget  

 under generalforsamlingen, kan valg af nyt bestyrelsesmedlem dog udskydes til  

 næste ordinære generalforsamling, hvor bestyrelsesvalg skal finde sted,  

 såfremt bestyrelsen er beslutningsdygtig med de tilbageværende medlemmer og  

 suppleanter.
 § 87.  Til varetagelse af den daglige ledelse skal der  

 ansættes en direktion.
Stk. 2.  Bestyrelsen og direktionen forestår ledelsen af  

 selskabets anliggender og skal sørge for en forsvarlig organisation af  

 selskabets virksomhed.
Om det indbyrdes forhold mellem bestyrelsen og  

 direktionen gælder reglerne i stk. 3 og 4. Om bestyrelsens og direktionens  

 adgang til at repræsentere selskabet udadtil og forpligte dette ved  

 retshandler gælder reglerne i §§ 97-99.
Stk. 3.  Direktionen varetager den daglige ledelse og  

 skal derved følge de retningslinier og anvisninger, som bestyrelsen har  

 givet.
Den daglige ledelse omfatter ikke dispositioner, der efter selskabets  

 forhold er af usædvanlig art eller stor betydning.
Sådanne dispositioner kan  

 direktionen kun foretage efter særlig bemyndigelse fra bestyrelsen, medmindre  

 bestyrelsens beslutning ikke kan afventes uden væsentlig ulempe for  

 selskabets virksomhed.
Bestyrelsen skal i så fald snarest muligt underrettes  

 om den trufne disposition.
Stk. 4.  Bestyrelsen skal påse, at bogføringen og  

 formueforvaltningen kontrolleres på en efter selskabets forhold  

 tilfredsstillende måde.
Direktionen skal sørge for, at selskabets bogføring  

 sker under iagttagelse af lovgivningens regler herom, og at  

 formueforvaltningen foregår på betryggende måde.
 Stk. 5.  Prokura kan kun meddeles af bestyrelsen.  

 Prokurister kan kun tegne selskabet to i forening eller i forbindelse med en  

 af de i § 97, stk. 2, nævnte personer.
 § 88.  Bestyrelsesmedlemmer og direktører skal være  

 myndige personer.
 Stk. 2.  Direktører og mindst halvdelen af bestyrelsens  

 medlemmer skal have bopæl her i landet, medmindre forsikringstilsynet  

 undtager fra dette krav.
 Stk. 3.  Det krav om bopæl her i landet, der er fastsat  

 i stk. 2, anvendes ikke i det omfang, andet er fastsat i medfør af  

 international aftale eller ved bestemmelser fastsat af industriministeren.
 § 89.  Direktionen skal drage omsorg for, at selskabet  

 råder over tilstrækkelig sagkundskab til beregning af tekniske reserver m.v.
Stk. 2.  Har selskabet koncession til at drive  

 livsforsikringsvirksomhed, skal der til udførelse af de nødvendige  

 forsikringstekniske beregninger og undersøgelser ved selskabet være ansat en  

 af forsikringstilsynet godkendt aktuar.
Nægter forsikringstilsynet at  

 godkende en af et selskab foreslået aktuar, skal det over for selskabet  

 begrunde, hvorfor det har nægtet godkendelsen.
 Stk. 3.  Søger et selskab forsikringstilsynets  

 godkendelse af en ny aktuar, skal anmodningen derom være ledsaget af en  

 angivelse af årsagen til skiftet.
Stk. 4.  Aktuaren skal påse, at selskabet overholder sit  

 beregningsgrundlag, herunder reglerne for tilbagekøb af forsikringer og for  

 lån mod pant i selskabets egne forsikringer.
Aktuaren har ret til af  

 direktionen at forlange alle oplysninger, som er nødvendige for udøvelsen af  

 hvervet.
Forsikringstilsynet kan kræve de oplysninger af aktuaren, som er  

 nødvendige til bedømmelse af selskabets økonomiske stilling.
Aktuaren skal  

 omgående indberette til forsikringstilsynet om enhver tilsidesættelse af  

 selskabets beregningsgrundlag.
§ 90.  De enkelte medlemmer af et forsikringsselskabs  

 bestyrelse og direktion skal ved deres indtræden i bestyrelsen eller  

 direktionen give bestyrelsen meddelelse om deres aktier i selskabet og om  

 deres aktier og anparter i selskaber inden for samme koncern og senere give  

 meddelelse om erhvervelse og afhændelse af sådanne aktier og anparter.  

 Meddelelserne skal indføres i en særlig protokol.
For koncerners vedkommende  

 kan bestyrelsen i moderselskabet dog vælge at føre en fælles protokol for  

 samtlige selskaber.
 Stk. 2.  Bestyrelsesmedlemmer og direktører må ikke  

 udføre eller deltage i spekulationsforretninger vedrørende aktier i selskabet  

 eller aktier og anparter i selskaber inden for samme koncern.
 Stk. 3.  Direktører i forsikringsselskaber må ikke for  

 egen regning udføre eller deltage i spekulationsforretninger.
Stk. 4.  Direktører i forsikringsselskaber må ikke uden  

 tilladelse fra forsikringstilsynet eje eller drive selvstændig  

 erhvervsvirksomhed eller som bestyrelsesmedlem, funktionær eller på anden  

 måde deltage i ledelsen eller driften af anden erhvervsvirksomhed end det  

 pågældende selskab eller selskaber inden for samme koncern.
De kan dog eje  

 fast ejendom samt drive og deltage i administrationen af fast ejendom, der  

 tilhører personer, der er beslægtet med dem som anført i § 93, stk. 1, 4.  

 pkt.
§ 91.  Bestyrelsen i et moderselskab skal underrette  

 bestyrelsen for et datterselskab samt forsikringstilsynet, så snart et  

 koncernforhold er etableret.
Et datterselskabs bestyrelse skal give  

 moderselskabet de oplysninger, som er nødvendige for vurderingen af  

 koncernens stilling og resultatet af koncernens virksomhed.
§ 92.  Et moderselskab skal underrette  

 datterselskabernes bestyrelser om forhold, der har interesse for koncernen  

 som helhed.
Et datterselskabs bestyrelse skal endvidere underrettes om  

 beslutninger af betydning for datterselskabet, forinden endelig stillingtagen  

 finder sted.
§ 93.  Bestyrelsen vælger selv sin formand, medmindre  

 andet er bestemt i vedtægterne.
Ved stemmelighed afgøres valg ved  

 lodtrækning.
Stillingen som formand for bestyrelsen kan ikke forenes med  

 stillingen som medlem af direktionen eller funktionær i selskabet.
Flertallet  

 af bestyrelsens medlemmer skal bestå af personer, der ikke er direktører  

 eller funktionærer i selskabet eller knyttet til noget medlem af direktionen  

 ved tjenesteforhold, ægteskab, slægt- eller svogerskab i ret op- eller  

 nedstigende linie eller i sidelinien så nært som søskende eller ægtefæller  

 til sådanne.
Stk. 2.  Formanden skal sørge for, at bestyrelsen holder  

 møde, når dette er nødvendigt og skal påse, at samtlige medlemmer indkaldes.  

 Et medlem af bestyrelsen eller en direktør kan forlange, at bestyrelsen  

 indkaldes.
En direktør har, selv om han ikke er medlem af bestyrelsen, ret  

 til at være til stede og udtale sig ved bestyrelsens møder, medmindre  

 bestyrelsen i de enkelte tilfælde træffer anden bestemmelse.
Stk. 3.  Over forhandlingerne i bestyrelsen skal der  

 føres en protokol, der underskrives af samtlige tilstedeværende medlemmer.
Et  

 bestyrelsesmedlem og en direktør, der ikke er enig i bestyrelsens beslutning,  

 har ret til at få sin mening indført i protokollen.
 Stk. 4.  Bestyrelsen skal ved en forretningsorden træffe  

 nærmere bestemmelser om udførelsen af sit hverv.
§ 94.  Bestyrelsen er beslutningsdygtig, når over  

 halvdelen af samtlige medlemmer er til stede, for så vidt der ikke efter  

 vedtægterne stilles større krav.
Beslutning må dog ikke tages, uden at så  

 vidt muligt samtlige bestyrelsesmedlemmer har haft adgang til at deltage i  

 sagens behandling.
Har et medlem af bestyrelsen forfald, og er der valgt en  

 suppleant, skal der gives denne adgang til at træde i medlemmets sted, så  

 længe forfaldet varer.
Stk. 2.  De i bestyrelsen behandlede anliggender  

 afgøres, for så vidt der ikke efter vedtægterne kræves særligt stemmeflertal,  

 ved simpelt stemmeflertal.
Det kan i vedtægterne bestemmes, at formandens  

 stemme er afgørende i tilfælde af stemmelighed.
 § 95.  Et bestyrelsesmedlem eller en direktør må ikke  

 deltage i behandlingen af spørgsmål om aftaler mellem selskabet og ham selv  

 eller om søgsmål mod ham selv eller om aftale mellem selskabet og tredjemand  

 eller søgsmål mod tredjemand, hvis han deri har en væsentlig interesse, der  

 kan være stridende mod selskabets.
 Stk. 2.  En direktør må ikke uden bestyrelsens  

 godkendelse indgå aftale mellem selskabet og ham selv eller aftale mellem  

 selskabet og tredjemand, hvori han har en betydeligere interesse, der kan  

 være stridende mod selskabets.
§ 96.  Vedtægterne for et forsikringsaktieselskab kan  

 bestemme, at der foruden bestyrelsen skal være et repræsentantskab.
Dette  

 vælges af generalforsamlingen.
Vedtægterne kan bestemme, at et eller flere  

 medlemmer skal udpeges på anden måde, men flertallet af repræsentantskabets  

 medlemmer skal dog vælges af generalforsamlingen.
Stk. 2.  Repræsentantskabet skal bestå af mindst 5  

 medlemmer.
Direktører og bestyrelsesmedlemmer må ikke være medlem af  

 repræsentantskabet.
Vedtægterne skal indeholde nærmere bestemmelse om  

 repræsentantskabets sammensætning og medlemmernes funktionstid.
Stk. 3.  Repræsentantskabet skal føre tilsyn med  

 bestyrelsens og direktionens forvaltning af selskabets anliggender.  

 Vedtægterne kan bestemme, at bestyrelsen så vidt muligt på forhånd skal gøre  

 repræsentantskabet bekendt med visse nærmere angivne foranstaltninger, der  

 ikke omfattes af den daglige ledelse.
Vedtægterne kan endvidere bestemme, at  

 valg af bestyrelse og fastsættelse af bestyrelsesmedlemmernes vederlag  

 foretages af repræsentantskabet.
Andre beføjelser kan ikke tillægges  

 repræsentantskabet.
 Stk. 4.  De i §§ 86, 88, 90, 93-95, 101, 126, stk. 2,  

 144, 230 og 233-236 indeholdte regler om bestyrelsen og bestyrelsesmedlemmer  

 finder tilsvarende anvendelse på repræsentantskabet og dets medlemmer.
 § 97.  Medlemmer af bestyrelsen og af direktionen  

 repræsenterer selskabet udadtil.
 Stk. 2.  Selskabet forpligtes ved retshandler, som på  

 selskabets vegne indgås af den samlede bestyrelse eller af medlemmer af  

 bestyrelsen eller af direktionen, jfr. dog stk. 3.
Stk. 3.  Den tegningsret, som efter stk. 2 tilkommer  

 medlemmer af bestyrelsen eller direktionen, kan kun udøves af 2 i forening.  

 Denne tegningsret kan i vedtægterne yderligere begrænses således, at  

 tegningsretten kun kan udøves af 2 eller flere bestemte personer i forening  

 eller af flere end 2 i forening.
Anden begrænsning i tegningsretten kan ikke  

 registreres.
 § 98.  En retshandel, der er indgået på selskabets  

 vegne af nogen, der efter § 97 har tegningsret, forpligter selskabet,  

 medmindre:
 Stk. 2.  Bekendtgørelsen af formålsbestemmelsen i  

 selskabets vedtægter i overensstemmelse med § 246 er ikke i sig selv  

 tilstrækkelig bevist efter stk. 1, nr. 2.
 § 99.  Efter at valg eller udnævnelse af medlemmer af  

 bestyrelse eller direktion er bekendtgjort i Statstidende i overensstemmelse  

 med § 246, kan mangler ved valget eller udnævnelsen ikke påberåbes over for  

 tredjemand, medmindre selskabet godtgør, at denne kendte mangelen.
§ 100.  De, der efter reglerne i §§ 97-99 er  

 bemyndiget til at repræsentere selskabet, må ikke disponere på en sådan måde,  

 at dispositionen er åbenbart egnet til at skaffe visse aktionærer, garanter  

 eller andre en utilbørlig fordel på andre aktionærers, garanters eller  

 selskabets bekostning.
Ej heller må de efterkomme  

 generalforsamlingsbeslutninger eller beslutninger af andre selskabsorganer,  

 for så vidt beslutningen måtte være ugyldig som stridende mod denne lov eller  

 selskabets vedtægter.
 § 101.  Bestyrelsesmedlemmer og direktører kan lønnes  

 såvel med fast vederlag som med andel i årets nettofortjeneste (tantieme),  

 men ikke med andel i bruttoindtægten eller i bruttofortjenesten af driften.  

 For bestyrelsesmedlemmernes vedkommende skal reglerne for tantiemens  

 fastsættelse fremgå af vedtægterne.
 Stk. 2.  De samlede tantiemebeløb må ikke overstige det  

 beløb, der er til rådighed efter, at underskud fra tidligere år er dækket og  

 de i denne lov påbudte henlæggelser har fundet sted.
 Stk. 3.  Erklæres et forsikringsselskab konkurs, skal  

 bestyrelsesmedlemmer og direktører, selv om de har været i god tro,  

 tilbagebetale, hvad de i de sidste 5 år før fristdagen har oppebåret som  

 tantieme, forudsat at selskabet var insolvent, da tantiemen blev fastsat.
 Stk. 4.  Skaffer bestyrelsesmedlemmer eller direktører  

 gennem deltagelse i agent- eller mæglervirksomhed eller i kraft af økonomisk  

 interesse i sådanne virksomheder sig provision eller anden indtægt af  

 forsikringer, som selskabet overtager eller afgiver, skal meddelelse herom  

 indsendes til forsikringstilsynet.
GENERALFORSAMLING I  

 FORSIKRINGSAKTIESELSKABER § 102.  Bestemmelserne i lov om aktieselskaber §§  

 65-69, 70-81, 169 og 172 finder anvendelse, dog at direktøren for  

 forsikringstilsynet udøver de overregistrator ved aktieselskabsregisteret ved  

 nævnte lovs § 72 tillagte beføjelser.
Udgifter ved afholdelse af  

 generalforsamlingen, som i medfør af denne bestemmelse indkaldes af  

 direktøren for forsikringstilsynet, udredes forlods af tilsynet, men afholdes  

 endeligt af selskabet.
 Stk. 2.  Meddelelse om indkaldelse til  

 generalforsamlinger skal for moderselskabers vedkommende gives koncernens  

 arbejdstagere, dersom datterselskabernes arbejdstagere har afgivet meddelelse  

 til bestyrelsen efter § 84, stk. 1, 2. pkt.
§ 103.  Har selskabet tabt mindst halvdelen af sin  

 aktiekapital, skal bestyrelsen inden seks måneder indkalde  

 generalforsamlingen.
På generalforsamlingen skal bestyrelsen redegøre for  

 selskabets økonomiske stilling og eventuelt stille forslag om  

 foranstaltninger, der bør træffes, herunder om selskabet bør opløses.
 Stk. 2.  Stk. 1 finder tilsvarende anvendelse, såfremt  

 selskabet har tabt halvdelen af sin basiskapital.
GENERALFORSAMLING I GENSIDIGE  

 FORSIKRINGSSELSKABER § 104.  Medlemmers og garanters ret til at træffe  

 beslutning i selskabet udøves på generalforsamlingen.
Ethvert medlem skal  

 have mindst eön stemme.
 Stk. 2.  Vedtægterne kan uanset stk. 1 bestemme, at  

 generalforsamlingen består af delegerede valgt af medlemmerne og garanterne  

 eller stedfortrædere for disse.
Stk. 3.  Medlemmer og garanter har ret til at møde på  

 generalforsamlingen og tage ordet deör, selv om de ikke er  

 stemmeberettigede på generalforsamlingen.
Vedtægterne kan bestemme, at  

 medlemmer og garanter for at kunne møde på generalforsamlingen skal have  

 anmeldt deres deltagelse hos selskabet en vis tid, dog højst 5 dage, før  

 generalforsamlingen.
§ 105.  De, der er stemmeberettigede på  

 generalforsamlingen, må ikke selv, ved fuldmægtig eller som fuldmægtig for  

 andre deltage i afstemning på generalforsamlingen om søgsmål mod dem selv  

 eller om deres eget ansvar over for selskabet eller om søgsmål mod andre  

 eller om andres ansvar, for så vidt de deri har en betydeligere interesse,  

 der kan være stridende mod selskabets.
Der ses bort fra de pågældende ved  

 afgørelse af, om det til vedtagelse fornødne antal stemmeberettigede har  

 været repræsenteret.
§ 106.  Generalforsamling skal afholdes her i landet.  

 Den afholdes på selskabets hjemsted, medmindre vedtægterne eller  

 generalforsamlingen bestemmer, at den skal eller kan afholdes på et andet  

 nærmere angivet sted.
Er det under særlige omstændigheder nødvendigt, kan  

 generalforsamling afholdes andetsteds.
§ 107.  Inden 6 måneder efter udløbet af hvert  

 regnskabsår skal der afholdes ordinær generalforsamling.
På denne skal  

 fremlægges årsregnskab og revisionsberetning.
I moderselskaber skal endvidere  

 koncernregnskabet fremlægges.
 Stk. 2.  På generalforsamlingen skal afgørelse træffes  

 om:
 § 108.  Ekstraordinær generalforsamling skal afholdes,  

 når bestyrelsen eller en af revisorerne finder det hensigtsmæssigt.  

 Ekstraordinær generalforsamling skal indkaldes inden 14 dage, når det til  

 behandling af et bestemt angivet emne skriftligt forlanges af en tiendedel af  

 de stemmeberettigede eller den mindre brøkdel, som vedtægterne måtte  

 bestemme.
 Stk. 2.  § 103, stk. 2, finder tilsvarende anvendelse.
 § 109.  Enhver stemmeberettiget har ret til at få et  

 bestemt emne behandlet på generalforsamlingen, såfremt han skriftligt  

 fremsætter krav herom over for bestyrelsen i så god tid, at emnet kan optages  

 på dagsordenen for generalforsamlingen.
 § 110.  Generalforsamlinger indkaldes af bestyrelsen.
Stk. 2.  Har selskabet ingen bestyrelse, eller undlader  

 bestyrelsen at indkalde en generalforsamling, som skal afholdes efter loven,  

 vedtægterne eller en generalforsamlingsbeslutning, indkaldes denne på  

 forlangende af et bestyrelsesmedlem, en direktør, en revisor, eller en på  

 generalforsamlingen stemmeberettiget af direktøren for forsikringstilsynet.  

 En således indkaldt generalforsamling ledes af direktøren for  

 forsikringstilsynet eller af en af ham dertil befuldmægtiget, og bestyrelsen  

 skal udlevere ham en fortegnelse over de stemmeberettigede,  

 generalforsamlingsprotokollen og revisionsprotokollen.
Udgifterne ved  

 generalforsamlingen udredes forlods af forsikringstilsynet, men afholdes  

 endeligt af selskabet.
§ 111.  Indkaldelse til generalforsamlinger skal  

 foretages tidligst 4 uger og, medmindre vedtægterne foreskriver en længere  

 frist, senest 8 dage før generalforsamlingen.
Udsættes generalforsamlingen  

 til en dag, som falder mere end 4 uger senere, skal der finde indkaldelse  

 sted til den fortsatte generalforsamling.
Er en generalforsamlingsbeslutnings  

 gyldighed i vedtægterne gjort betinget af vedtagelse på 2  

 generalforsamlinger, kan indkaldelse til den anden generalforsamling ikke  

 foretages, før den første er afholdt, og det skal i indkaldelsen angives,  

 hvilken beslutning den første generalforsamling har truffet.
Stk. 2.  Indkaldelsen skal ske offentligt på selskabets  

 hjemsted og i øvrigt i overensstemmelse med vedtægternes bestemmelser.  

 Indkaldelsen skal ske skriftligt til de medlemmer, der har fremsat begæring  

 herom.
Meddelelse om indkaldelsen skal endvidere gives selskabets  

 arbejdstagere, dersom disse har afgivet meddelelse til bestyrelsen efter §  

 84, stk. 1, 2. pkt.
Meddelelse om indkaldelsen skal for moderselskabers  

 vedkommende tillige gives koncernens arbejdstagere, dersom datterselskabernes  

 arbejdstagere har afgivet meddelelse til bestyrelsen efter § 84, stk. 1, 2.  

 pkt.
Stk. 3.  I indkaldelsen skal angives, hvilke anliggender  

 der skal behandles på generalforsamlingen.
Såfremt forslag til  

 vedtægtsændringer skal behandles på generalforsamlingen, skal forslagets  

 væsentligste indhold angives i indkaldelsen.
 Stk. 4.  Senest 8 dage før generalforsamlingen skal  

 dagsordenen og de fuldstændige forslag samt for den ordinære  

 generalforsamlings vedkommende tillige årsregnskab og revisionsberetning - og  

 i moderselskaber tillige koncernregnskabet - fremlægges til eftersyn for  

 medlemmer og garanter på selskabets kontor.
§ 112.  Sager, der ikke er sat på dagsordenen, kan kun  

 afgøres af generalforsamlingen, hvis alle stemmeberettigede samtykker.
Dog  

 kan den ordinære generalforsamling altid afgøre sager, som efter vedtægterne  

 skal behandles på en sådan generalforsamling, ligesom det kan besluttes at  

 indkalde en ekstraordinær generalforsamling til behandling af et bestemt  

 emne.
 § 113.  Generalforsamlingen ledes af en dirigent, der,  

 medmindre vedtægterne bestemmer andet, vælges af generalforsamlingen.
 Stk. 2.  Over forhandlingerne på generalforsamlingen  

 skal der føres en protokol, der underskrives af dirigenten.
 Stk. 3.  Senest 14 dage efter generalforsamlingens  

 afholdelse skal generalforsamlingsprotokollen eller en bekræftet udskrift af  

 denne være tilgængelig for medlemmer og garanter på selskabets kontor.
§ 114.  Bestyrelsen og direktionen skal, når det  

 forlanges af et medlem eller en garant, uanset om de er stemmeberettigede,  

 eller af en delegeret, og det efter bestyrelsens skøn kan ske uden væsentlig  

 skade for selskabet, meddele til rådighed stående oplysninger på  

 generalforsamlingen om alle forhold, som er af betydning for bedømmelsen af  

 årsregnskabet og selskabets stilling i øvrigt eller for spørgsmål, hvorom  

 beslutning skal træffes på generalforsamlingen.
Oplysningspligten gælder også  

 selskabets forhold til andre selskaber i samme koncern.
 Stk. 2.  Hvis besvarelsen kræver oplysninger, som ikke  

 er tilgængelige på generalforsamlingen, skal oplysningerne inden 14 dage  

 derefter skriftligt fremlægges hos selskabet for medlemmerne, garanterne og  

 delegerede, ligesom de skal tilstilles de medlemmer, garanter eller  

 delegerede, der har fremsat begæring herom.
§ 115.  På generalforsamlingen afgøres alle  

 anliggender ved simpelt stemmeflertal, hvis ikke denne lov eller vedtægterne  

 bestemmer andet.
Står stemmerne lige, skal valg afgøres ved lodtrækning,  

 medmindre vedtægterne bestemmer andet.
§ 116.  Beslutning om ændring af vedtægterne træffes  

 på generalforsamlingen, jfr. dog § 76. Beslutningen er kun gyldig, såfremt  

 den tiltrædes af mindst to tredjedele af de afgivne stemmer.
Beslutningen  

 skal i øvrigt opfylde de yderligere forskrifter, som vedtægterne måtte  

 indeholde.
Stk. 2.  Væsentlige ændringer i et selskabs formål kan,  

 medmindre andet er bestemt i vedtægterne, kun vedtages, når der opnås  

 tilslutning hertil fra tre fjerdedele af garanterne og tre fjerdedele af  

 medlemmerne eller, hvis generalforsamlingen består af delegerede, da fra tre  

 fjerdedele af disse.
Meddelelse til garanterne om sådanne ændringer skal  

 gives inden 8 dage efter beslutningen på generalforsamlingen.
Garanter, der  

 modsætter sig sådanne ændringer, kan, når de inden 1 måned efter  

 generalforsamlingen fremsætter begæring derom, forlange, at de andre garanter  

 skal overtage deres garantiandele.
 § 117.  Søgsmål i anledning af en  

 generalforsamlingsbeslutning, som ikke er blevet til på lovlig måde eller er  

 stridende mod denne lov eller selskabets vedtægter, kan anlægges af en  

 stemmeberettiget, et medlem af bestyrelsen eller af en direktør.
Stk. 2.  Sag skal være anlagt inden 3 måneder efter  

 beslutningen.
Ellers anses beslutningen for gyldig.
 Stk. 3.  Bestemmelserne i stk. 2 finder ikke anvendelse:
Stk. 4.  Finder retten, at  

 generalforsamlingsbeslutningen omfattes af bestemmelsen i stk. 1, skal den  

 ved dom kendes ugyldig eller ændres.
En ændring af  

 generalforsamlingsbeslutningen kan dog kun ske, såfremt der nedlægges påstand  

 derom og retten er i stand til at fastslå, hvilket indhold beslutningen  

 rettelig skulle have haft.
Rettens afgørelse har gyldighed for samtlige  

 medlemmer og garanter.
 ÅRSREGNSKAB OG KONCERNREGNSKAB M.V.
 § 118.  For hvert regnskabsår udarbejdes årsregnskab  

 og i moderselskaber tillige et koncernregnskab. Årsregnskabet består af  

 status (balance), resultatopgørelse og årsberetning.
 Stk. 2.  Selskaber, der foruden  

 livsforsikringsvirksomhed driver anden forsikringsvirksomhed, skal udarbejde  

 særskilt årsregnskab for livsforsikringsvirksomheden, medmindre  

 forsikringstilsynet i forbindelse med udstedelse af koncessionen træffer  

 anden beslutning.
Stk. 3.  Årsregnskabet og koncernregnskabet skal  

 underskrives af bestyrelsen og direktionen.
Mener et bestyrelsesmedlem eller  

 en direktør, at årsregnskabet ikke bør godkendes, eller har han andre  

 indvendinger mod dette, som han ønsker at gøre aktionærerne eller medlemmerne  

 bekendt med, skal det fremgå af påtegningen på regnskabet, og en redegørelse  

 herfor gives i årsberetningen.
§ 119.  Regnskabsåret skal omfatte 12 måneder.
Dog kan  

 et selskabs første regnskabsperiode - og ved omlægning af regnskabsperioden  

 en senere periode - omfatte et kortere eller længere tidsrum, dog højst 18  

 måneder.
 Stk. 2.  Selskaber, der hører til samme koncern, skal  

 have samme regnskabsår, medmindre forsikringstilsynet under særlige  

 omstændigheder tillader andet.
§ 120.  Årsregnskabet skal opgøres således, som god  

 regnskabsskik tilsiger såvel med hensyn til vurderingen af posterne i status  

 som vedrørende regnskabets specifikation, opstilling og posternes benævnelse.  

 Ved anvendelsen af bestemmelserne i §§ 124, 125, 127 og 128, nr. 1-5 og 7-15,  

 ligestilles andele i andre selskaber end aktieselskaber med aktier, der ejes  

 af selskabet.
For hvert enkelt beløb i status og resultatopgørelse skal så  

 vidt muligt anføres det tilsvarende beløb for det nærmest forudgående år.
Stk. 2.  Årsregnskabet skal offentliggøres i  

 overensstemmelse med vedtægternes regler herom.
Det offentliggjorte regnskab  

 skal indeholde underskrifter af selskabets bestyrelse og direktion samt  

 revisionens underskrift med bemærkninger til regnskabet.
 § 121.  I årsregnskabet for livsforsikringsselskaber  

 opføres obligationer af de i § 135, stk. 1, nr. 1, 2 og 4, nævnte arter samt  

 de i § 135, stk. 1, nr. 5 og 6, nævnte lån samt lån og værdipapirer, der i  

 henhold til § 135, stk. 1, nr. 7, sidestilles med disse, efter følgende  

 regler:
 Stk. 2.  Værdipapirer som nævnt i stk. 1, der er udstedt  

 under samme afdeling, serie og rentefod, opføres dog til en fælles  

 gennemsnitskurs.
 Stk. 3.  Det skal af noterne til selskabets årsregnskab  

 fremgå, efter hvilke vurderingsprincipper dets værdipapirer er optaget.
§ 122.  I årsregnskabet for selskaber, der driver  

 anden virksomhed end livsforsikringsvirksomhed, opføres obligationer,  

 herunder indeksobligationer, højst til den ved regnskabsårets slutning senest  

 noterede køberkurs.
Obligationer, der er genstand for offentlig kursnotering,  

 og som er udstedt eller garanteret af den danske stat eller af danske  

 kommuner eller udstedt af danske realkreditinstitutter, Kreditforeningen af  

 Kommuner i Danmark eller af finansieringsinstitutter godkendt i henhold til §  

 135, stk. 1, nr. 2, eller som efter deres art og den sikkerhed, de frembyder,  

 kan ligestilles hermed, kan dog opføres til gennemsnittet af den på  

 afslutningsdagen sidst noterede køberkurs og kurserne på de tilsvarende dage  

 i de nærmest forudgående indtil 4 år, i hvilke papirerne har været i  

 selskabets eje.
Såfremt værdipapirer af nævnte art er udstedt under samme  

 afdeling, serie og rentefod, vil de kunne opføres til en fælles  

 gennemsnitskurs.
I intet tilfælde må obligationer opføres over den pålydende  

 værdi.
 Stk. 2.  Indeksregulering af den påtrykte værdi af  

 indeksobligationer medtages ved værdiansættelsen i henhold til stk. 1.  

 Gennemsnitskurser kan dog ikke anvendes for indeksobligationer.
 Stk. 3.  Er værdipapirer som nævnt i stk. 1, 2. pkt.,  

 opført til gennemsnitskurser, skal dette angives i årsregnskabet med  

 oplysning om det åremål, der er lagt til grund for beregningen. Årsregnskabet  

 skal tillige oplyse størrelsen af den samlede bogførte værdi af de pågældende  

 værdipapirer og disses samlede markedsværdi ved regnskabsårets udgang.
 § 123.  Selskaber, der driver arbejdsskadeforsikring,  

 skal i statusopgørelsen særskilt optage en reserve til dækning af løbende  

 ydelser efter lov om arbejdsskadeforsikring.
 Stk. 2.  Værdipapirer, der skal tjene til dækning af  

 denne reserve, opføres efter de herfor fastsatte særlige regler.
§ 124.  I forsikringsselskaber må aktier og  

 konvertible obligationer, der er genstand for offentlig kursnotering, højst  

 opføres til den ved regnskabsårets slutning senest noterede køberkurs.
Andre  

 aktier og konvertible obligationer må højst opføres til en værdi beregnet på  

 grundlag af de ved regnskabsårets slutning senest foreliggende oplysninger  

 angående det pågældende aktieselskab.
Stk. 2.  Egne aktier skal med angivelse af deres  

 pålydende optages som aktiver uden værdi.
Er aktierne lovligt erhvervet inden  

 for de sidste 2 regnskabsår, kan de dog optages i status til højst  

 anskaffelsessummen, men et tilsvarende beløb skal i så fald opføres som en  

 særskilt post under den bundne egenkapital.
 Stk. 3.  Ved vurdering af et moderselskabs aktier i et  

 datterselskab skal der ses bort fra værdien af de aktier, som datterselskabet  

 måtte eje i moderselskabet.
 Stk. 4.  Andre værdipapirer opføres, medmindre værdien  

 må antages at være lavere, til den pris, hvortil de er erhvervet, dog ikke  

 over den pålydende værdi.
 Stk. 5.  Aktivposter i fremmed mønt må højst opføres til  

 den ved regnskabsårets slutning noterede kurs, og passivposter i fremmed mønt  

 skal mindst opføres til denne kurs.
 Stk. 6.  Faste ejendomme må ikke opføres til højere  

 værdi end den, der angives ved den offentlige vurdering til ejendomsværdi,  

 medmindre forsikringstilsynet giver samtykke dertil.
Stk. 7.  Andre aktiver, der er bestemt til vedvarende  

 eje eller brug for selskabet, må ikke optages til en højere værdi end  

 anskaffelsesprisen.
Til anskaffelsesprisen kan medregnes beløb, som er  

 anvendt til forbedringer og er afholdt i regnskabsåret eller medtaget i  

 status for tidligere regnskabsår.
Sådanne aktiver må i øvrigt ikke optages  

 til en højere værdi end den, hvortil de er optaget i status for det  

 forudgående regnskabsår.
 Stk. 8.  Stiftelsesomkostninger,  

 organisationsomkostninger eller omkostninger ved forhøjelse af  

 selskabskapitalen må ikke opføres som aktiv.
Stk. 9.  Aktiver, der undergår værdiforringelse på grund  

 af alder, slid eller andre tilsvarende forhold, skal årligt afskrives med  

 mindst et hertil svarende beløb, medmindre det pågældende aktiv allerede er  

 tilstrækkeligt afskrevet.
Afskrivning skal foretages, selv om  

 resultatopgørelsen viser eller derved kommer til at udvise underskud.
 Stk. 10.  Er værdien af aktiver lavere end den værdi,  

 hvortil de kan opføres efter bestemmelserne i stk. 7 og 9, og dette skyldes  

 årsager, som ikke kan antages at være forbigående, skal de pågældende aktiver  

 nedskrives i den udstrækning, det må anses for nødvendigt efter god  

 regnskabsskik.
 Stk. 11.  Når særlige omstændigheder i det enkelte  

 tilfælde måtte tale derfor, kan forsikringstilsynet påbyde en nedskrivning af  

 de bogførte værdier af et selskabs aktiver.
 Stk. 12.  Forsikringstilsynet kan tillade, at  

 bestemmelserne i stk. 1, 1. pkt., fraviges, for så vidt angår aktier og  

 obligationer i datterselskaber.
 § 125.  Status (balancen) skal indeholde en opgørelse  

 over selskabets aktiver og passiver ved regnskabsårets udgang.
Stk. 2.  Følgende poster skal fremgå særskilt af status,  

 idet yderligere specifikation af status dog skal foretages, hvor dette  

 tilsiges af selskabets forhold.
Opstillingen kan fraviges, såfremt det er  

 stemmende med god regnskabsskik.
A.
Aktiver B.
Passiver I.
Forsikringsmæssige forpligtelser (tekniske reserver).
D.
Garantiforpligtelser Ikke særligt dækkede kautions- og andre garantiforpligtelser, herunder dog  

 ikke indbefattet garantier, der er stillet i henhold til selskabets  

 forsikringsaftaler.
§ 126.  Hvis der i fordrings- eller gældsposterne i  

 henhold til § 125, stk. 2, indgår tilgodehavender hos eller gæld til  

 datterselskaber eller tilgodehavender hos eller gæld til moderselskaber, skal  

 summen af disse tilgodehavender eller gældsposter angives særskilt.
Dette kan  

 ske inden for linjen.
På tilsvarende måde angives pantsætninger samt ikke  

 særligt dækkede kautions- eller andre garantiforpligtelser for  

 datterselskaber eller moderselskaber.
Stk. 2.  Har selskabet lånt penge til andre aktionærer  

 eller garanter end moderselskabet, til aktionærer eller garanter i  

 moderselskabet, til medlemmer af selskabets bestyrelse eller direktion eller  

 til bestyrelsesmedlemmer eller direktører i dets moderselskab, skal  

 fordringernes samlede beløb opføres som en særlig post i status.
Dette gælder  

 dog ikke for de af livsforsikringsselskaber inden for genkøbsværdien ydede  

 lån mod pant i en af selskabet udstedt livsforsikringspolice.
Har selskabet  

 stillet pant, kaution eller påtaget sig andre garantiforpligtelser for de i  

 1. pkt. nævnte personer, skal dette oplyses særskilt i regnskabet.
 Stk. 3.  Har selskabet stillet pant for tredjemands  

 gæld, uden at der er givet oplysning herom efter reglerne i stk. 1 og 2, skal  

 det samlede beløb heraf særskilt angives.
 § 127.  Resultatopgørelsen skal opstilles således, at  

 den giver en efter selskabets forhold tilfredsstillende redegørelse for,  

 hvorledes regnskabsårets overskud eller tab er fremkommet.
 Stk. 2.  Indtægter og udgifter skal fordeles i poster i  

 det omfang, det efter selskabets forhold må anses for påkrævet.
 Stk. 3.  Blandt indtægterne skal særskilt angives:
 Stk. 4.  Blandt udgifterne skal særskilt angives:
 Stk. 5.  Under stk. 3, nr. 2, indgår følgende, der  

 specificeres i en note:
 Stk. 6.  Ved anvendelsen af stk. 5, nr. 3, beregnes  

 indeksreguleringens værdi efter den på tidspunktet for indeksreguleringen  

 senest noterede køberkurs.
 Stk. 7.  Under stk. 3, nr. 6, indgår for  

 livsforsikringsselskaber 20 pct. af den i § 146 a, stk. 3, nævnte  

 realisationsfond for værdipapirer i den udstrækning, saldoen er positiv.
 Stk. 8.  Under stk. 4, nr. 4, indgår for  

 livsforsikringsselskaber 20 pct. af den i § 146 a, stk. 3, nævnte  

 realisationsfond for værdipapirer i den udstrækning, saldoen er negativ.
 Stk. 9.  Resultatopgørelsen for livsforsikringsselskaber  

 skal forinden de ekstraordinære poster i stk. 3, nr. 6, og stk. 4, nr. 4 og  

 5, vise regnskabsårets ordinære overskud eller underskud.
Stk. 10.  De i stk. 4, nr. 3, nævnte afskrivninger og  

 nedskrivninger skal fordeles på de poster i status (balancen), som de knytter  

 sig til.
De i stk. 3 og 4 anførte ekstraordinære indtægter og udgifter skal  

 specificeres efter deres karakter.
 § 128.  Til status og resultatopgørelsen skal gives  

 følgende særlige oplysninger, der kan optages som noter til de  

 regnskabsposter, hvortil de hører:
§ 129.  I årsberetningen skal der gives oplysning om  

 forhold, som ikke skal fremgå af status og resultatopgørelse, men som er af  

 vigtighed ved bedømmelsen af selskabets økonomiske stilling og resultatet af  

 virksomheden i det forløbne år.
Dette gælder også om forhold, som er indtrådt  

 efter udgangen af regnskabsåret.
Forsikringstilsynet kan tillade, at  

 oplysninger ikke gives, for så vidt de på grund af særlige omstændigheder kan  

 skade selskabet.
Stk. 2.  Årsberetningen skal indeholde oplysning om det  

 gennemsnitlige antal beskæftigede i regnskabsåret og det samlede beløb til  

 lønninger og vederlag til bestyrelse, repræsentantskab, direktion og til  

 lønninger og vederlag til andre i selskabet ansatte personer.
Tantieme til  

 bestyrelsen skal særskilt oplyses.
 Stk. 3.  Bestyrelsen skal i årsberetningen stille  

 forslag til beslutning vedrørende anvendelse af selskabets overskud eller  

 dækning af tab.
 Stk. 4.  Årsberetningen for et moderselskab skal  

 indeholde oplysning om koncernen som helhed i overensstemmelse med reglerne i  

 stk. 1.
 Stk. 5.  Fordeles en del af driftsresultatet i et  

 livsforsikringsselskab, som indgår i en koncern, til dette selskabs  

 forsikringstagere i henhold til regler godkendt af forsikringstilsynet i  

 medfør af § 31, jfr. § 30, nr. 8, medregnes det således fordelte beløb ikke i  

 koncernens årsresultat.
§ 130.  Det i et moderselskab udarbejdede  

 koncernregnskab skal opgøres pr. samme dato som moderselskabets årsregnskab.  

 Koncernregnskabet udarbejdes som en koncernbalance og en  

 koncernresultatopgørelse.
Såfremt koncernens sammensætning eller andre  

 særlige forhold tilsiger dette, kan i stedet for en koncernbalance og  

 -resultatopgørelse udarbejdes en koncernredegørelse.
Stk. 2.  Koncernbalancen og -resultatopgørelsen skal  

 indeholde et sammendrag af moder- og datterselskabernes regnskaber opgjort i  

 overensstemmelse med god regnskabsskik og under iagttagelse af de tilsvarende  

 bestemmelser i dette kapitel.
Koncernbalancen og -resultatopgørelsen skal  

 angive koncernens årsresultat samt dens samlede frie egenkapital eller det  

 samlede tab.
Ved beregningen skal der ske fradrag af interne fortjenester og  

 foretaget udbetaling af udbytte eller rente af garantikapital mellem  

 koncernselskaberne.
Stk. 3.  Koncernredegørelsen skal oplyse koncernens  

 årsresultat, det samlede beløb af moderselskabets tilgodehavender hos og gæld  

 til hvert enkelt datterselskab og hvert enkelt datterselskabs tilgodehavender  

 hos og gæld til andre datterselskaber og moderselskabet.
I redegørelsen skal  

 tillige oplyses moderselskabets årsresultat samt dets frie egenkapital eller  

 tab.
Tilsvarende oplysninger skal gives for hvert af datterselskaberne, for  

 så vidt angår den på moderselskabet faldende andel heraf, i det omfang dette  

 ikke er taget i betragtning i moderselskabets status ved værdiansættelsen af  

 aktierne, anparterne eller garantiandelene i det pågældende datterselskab.  

 Endvidere skal der gives oplysning om koncernens årsresultat samt om den  

 samlede frie egenkapital eller det samlede tab inden for koncernen.
Ved  

 beregningen af de nævnte beløb skal der ske fradrag af interne fortjenester  

 og af foretaget udbetaling af udbytte eller rente af garantikapital mellem  

 koncernselskaberne.
 Stk. 4.  Som intern fortjeneste anses den på  

 moderselskabet faldende andel af fortjenesten ved overdragelse af aktiver  

 mellem moder- og datterselskaber, så længe overdragelse ikke har fundet sted  

 til en uden for koncernen stående køber, eller det pågældende aktiv er  

 tilsvarende nedskrevet eller er forbrugt hos det koncernselskab, som har  

 erhvervet aktivet.
 Stk. 5.  For en gruppe af selskaber, for hvilke  

 forsikringstilsynet træffer bestemmelse i henhold til § 3, stk. 2, kan  

 tilsynet kræve udfærdiget særlige regnskaber for den fælles virksomhed og  

 fastsætte nærmere regler herom.
§ 131.  Det påhviler et forsikringsselskab at afsætte  

 tilstrækkelige tekniske reserver svarende til selskabets forsikringsmæssige  

 forpligtelser.
Beløbet bestemmes på grundlag af en opgørelse og vurdering af  

 disse forpligtelser i overensstemmelse med forskrifterne i § 120, stk. 1.  

 Forsikringstilsynet kan fastsætte retningslinier for denne opgørelse og  

 vurdering for at sikre, at de tekniske reserver afsættes med tilstrækkelige  

 beløb.
Stk. 2.  Industriministeren fastsætter nærmere  

 bestemmelser for anbringelse af selskabets midler i aktiver til dækning af de  

 tekniske reserver.
Endvidere fastsætter industriministeren nærmere  

 bestemmelser om lokalisering af aktiver til dækning af tekniske reserver og  

 basiskapital.
§ 132.  Livsforsikringsselskaber kan inden for beløbet  

 af de omkostninger, som erhvervelsen af nye forsikringer har medført, i  

 statusopgørelsen som aktiv opføre kapitalværdien af indtil 30 pct. af de  

 fremtidige tillæg til nettopræmierne for de ved regnskabsårets udgang efter  

 selskabets almindelige forsikringsbetingelser ikraftværende forsikringer, som  

 selskabet holder for egen regning.
De tillæg, som på denne måde  

 kapitaliseres, må dog ikke udgøre mere end 7 pct. af nettopræmierne.
 § 133.  Livsforsikringsselskaber skal i  

 statusopgørelsen under passiver særskilt optage en forsikringsfond bestående  

 af summen af:
Stk. 2.  Har et selskab afgivet en del af en direkte  

 tegnet forsikring i genforsikring til et andet selskab, skal den  

 genforsikrede del medregnes ved fastsættelse af forsikringsfonden, således at  

 forsikringsfonden svarer til den direkte tegnede forsikring.  

 Forsikringstilsynet kan dog tillade, at den del af præmiereserven, der svarer  

 til den genforsikrede del af forsikringen, ikke medregnes, såfremt der af det  

 overtagende selskab stilles en af forsikringstilsynet godkendt sikkerhed,  

 hvorved der i henseende til kongruens og sandsynlige økonomiske resultater  

 opnås en sidestilling med selskabets egen forvaltning af den samlede  

 forsikringsfond.
Der må ikke ved forsikringstilsynets tilladelse skabes  

 mulighed for til udlandet at foretage kapitaloverførsler, som ikke er tilladt  

 for direkte tegnede forsikringer.
 Stk. 3.  Overtages en forsikring af to eller flere  

 indenlandske selskaber, som i henhold til denne lov har tilladelse til at  

 drive livsforsikringsvirksomhed, således at de hæfter solidarisk, behøver  

 hvert enkelt selskab ved fastsættelsen af sin forsikringsfond kun at medregne  

 den del af forsikringen, som det selv skal overtage ifølge aftalen med de  

 øvrige selskaber.
 § 134.  For livsforsikringsselskaber kan ændring af  

 reglerne for beregning af præmiereserven ikke træde i kraft, forinden  

 ændringen er godkendt af forsikringstilsynet, jfr. § 33. Medfører ændringen  

 en nedgang i præmiereserven, skal forskellen overføres til reserver, der  

 udgør en del af selskabets basiskapital, uden om resultatopgørelsen.
 Stk. 2.  Ændres det for selskabet gældende grundlag for  

 præmiereservens beregning, således at selskabet derved bliver forpligtet til  

 for ældre forsikringer at beregne en højere præmiereserve end efter det  

 hidtil gældende grundlag, kan forsikringstilsynet give selskabet en frist til  

 opfyldelse af denne pligt, således at præmiereserven i en vis tid, der ikke  

 må overskride 15 år, kan opføres med et mindre beløb, men forskellen skal  

 aftage for hvert år i overensstemmelse med en af forsikringstilsynet godkendt  

 plan.
 § 135.  De midler, der er afsat til dækning af  

 forsikringsfonden, jfr. § 133, skal anbringes på følgende måde:
 Stk. 2.  Af de midler, der er afsat til dækning af  

 forsikringsfonden, kan indtil 25 pct. anbringes på anden måde end i stk. 1  

 anført.
 Stk. 3.  De i stk. 1 og 2 fastsatte begrænsninger for  

 midlernes anbringelse kan fraviges af forsikringstilsynet.
 Stk. 4.  Det i § 132 omhandlede aktiv kan anvendes til  

 dækning af forsikringsfonden, for så vidt der er taget hensyn dertil ved  

 fastsættelsen af selskabets regler for policers tilbagekøb og ydelse af  

 fripolicer.
 Stk. 5.  Til dækning af forsikringsfonden kan endvidere  

 anvendes indtil halvdelen af det aktiv, som udgøres af de ved regnskabsårets  

 slutning forfaldne, ikke betalte præmier.
 § 135 a.  Livsforsikringsselskabers samlede  

 anbringelse af midler i en enkelt virksomhed i form af ejerkapital og  

 lånekapital må ikke overstige 1 pct. af livsforsikringsselskabets samlede  

 passiver.
 Stk. 2.  Tilsvarende gælder for et  

 livsforsikringsselskabs samlede anbringelse af midler hos virksomheder,  

 mellem hvilke der består en sådan forbindelse, at anbringelserne hos de  

 pågældende udgør en samlet risiko for forsikringsselskabet.
 Stk. 3.  Stk. 1 og 2 finder ikke anvendelse på  

 dispositioner mellem selskaber i samme koncern.
§ 136.  De værdipapirer, hvori forsikringsfondens  

 midler anbringes, indskrives eller gives i forvaring i et godkendt  

 forvaringssted, og det udstedte indskrivnings- eller forvaringsbevis forsynes  

 med selskabets påtegning om, at værdipapirerne skal tjene til dækning af  

 forsikringsfonden.
Denne påtegning skal noteres af bevisets udsteder.  

 Gældsbreve, der lyder på navn eller kan noteres på navn, behøver dog ikke at  

 indskrives eller gives i forvaring, men kan i stedet forsynes med den  

 foreskrevne påtegning, der skal noteres, for så vidt dette kan ske i henhold  

 til lov om gældsbreve.
De fornævnte påtegninger underskrives endvidere af  

 forsikringstilsynet eller efter nærmere bestemmelse af tilsynet af selskabets  

 statsautoriserede revisor, hvorved de pågældende værdipapirer anses som givet  

 i håndpant til sikkerhed for forsikringstagernes krav efter  

 forsikringskontrakterne.
Pantsætningen ophører ved forsikringstilsynets  

 påtegning herom på vedkommende dokument.
For enkelte værdipapirer, der uden  

 selv at bære påtegning er pantsat ved hjælp af indskrivnings- eller  

 forvaringsbevis, kan pantsætningen hæves ved forsikringstilsynets påtegning  

 på beviset eller på anden af tilsynet foreskrevet måde.
Stk. 2.  Pantsætning af værdipapirer i overensstemmelse  

 med stk. 1 skal finde sted inden 3 måneder efter hvert regnskabsårs udgang.
I  

 løbet af regnskabsåret skal på samme måde og med 3 måneders frist foretages  

 båndlæggelse af værdipapirer til dækning af det beløb, hvormed  

 forsikringsfonden skønnes at være vokset i den forløbne del af regnskabsåret.
Stk. 3.  I den udstrækning forsikringsfondens midler  

 anbringes i fondsaktiver udstedt gennem værdipapircentralen, skal selskabet  

 til registrering i værdipapircentralen anmelde en tilsvarende båndlæggelse  

 med forsikringstilsynet som berettiget.
Båndlæggelse ophører ved  

 forsikringstilsynets anmeldelse herom til værdipapircentralen.
 Stk. 4.  Ønsker selskabet nogen del af forsikringsfonden  

 anbragt i fast ejendom, der tilhører selskabet, skal der tinglyses et  

 ejerpantebrev, som forsynes med påtegning som i stk. 1 omhandlet.
 § 137.  De i § 136 givne bestemmelser kommer ikke til  

 anvendelse på de i § 135, stk. 1, nr. 6, nævnte policelån.
 § 138.  Et forsikringsselskab kan, såfremt vedtægterne  

 indeholder bestemmelser herom, foretage henlæggelser til en sikkerhedsfond.
Stk. 2.  Midler, der er henlagt til sikkerhedsfonden,  

 kan ikke fraføres denne.
Der kan ej heller foretages vedtægtsændringer med  

 den virkning, at midler, der efter stk. 1 allerede er henlagt til  

 sikkerhedsfonden, kan fraføres denne.
Såfremt sikkerhedsfonden overstiger den  

 beregnede solvensmargen, kan det overskydende beløb dog i stedet henlægges  

 til de tekniske reserver.
 Stk. 3.  Har et forsikringsselskab anbragt nogle af de  

 til basiskapitalen svarende midler efter reglerne i § 135, og er de  

 pågældende midler båndlagt på den i § 136 foreskrevne måde, er selskabet  

 berettiget til at betragte sådanne midler, som om de var henlagt til  

 sikkerhedsfonden, således at foreskrevne henlæggelser til denne fond kan  

 afpasses i forhold hertil.
§ 139.  Har et forsikringsselskab udarbejdet en  

 driftsplan i forbindelse med selskabets stiftelse eller i forbindelse med en  

 udvidelse af virksomheden, kan forsikringstilsynet foreskrive henlæggelse til  

 en sikkerhedsfond, såfremt dette anses for en nødvendig foranstaltning, for  

 at driftsplanen kan anses for sandsynlig.
Har forsikringstilsynet foreskrevet  

 udarbejdelse af en genoprettelsesplan, kan forsikringstilsynet som et led i  

 genoprettelsen foreskrive henlæggelse til en sikkerhedsfond.
Når en  

 driftsplan eller en genoprettelsesplan udkræves, skal forsikringstilsynet,  

 når det foreskriver en sikkerhedsfond, tage størrelsen af den beregnede  

 solvensmargen ved planens udløb samt størrelsen af de forventede tekniske  

 reserver i planens første år i betragtning.
Forsikringstilsynet kan endvidere  

 foreskrive, at de til dækning af sikkerhedsfonden nødvendige midler anbringes  

 efter reglerne i § 135 og båndlægges på den i § 136 foreskrevne måde.
 Stk. 2.  § 138, stk. 3, finder tilsvarende anvendelse på  

 sikkerhedsfonde i henhold til stk. 1.
 Stk. 3.  Når en driftsplan eller en genoprettelsesplan  

 er udløbet, uden at forsikringstilsynet har krævet en ny drifts- eller  

 genoprettelsesplan, kan sikkerhedsfonden formindskes og eventuelt båndlagte  

 midler frigives, i det omfang sikkerhedsfonden er større, end hvad der måtte  

 følge af reglerne herom i selskabets vedtægter.
 § 140.  Som udbytte til aktionærer, rente til garanter  

 eller udbetaling til medlemmer i gensidige selskaber kan kun anvendes årets  

 overskud i henhold til det godkendte årsregnskab for sidste regnskabsår,  

 overført overskud fra tidligere år og frie reserver efter fradrag dels af  

 udækket underskud, dels af beløb, der i henhold til lov eller selskabets  

 vedtægter skal henlægges til en sikkerhedsfond eller til andre formål samt i  

 livsforsikringsselskaber tillige med fradrag af beløb, der i henhold til  

 regler godkendt af forsikringstilsynet i medfør af § 31, jfr. § 30, nr. 8, er  

 henlagt til bonus til forsikringstagerne.
 Stk. 2.  Så længe selskabets egenkapital ikke utvivlsomt  

 opfylder kravene i §§ 34 og 73 til basiskapitalens størrelse, kan der dog  

 ikke uden forsikringstilsynets samtykke som udbytte til aktionærer, rente til  

 garanter eller udbetaling til medlemmer i gensidige selskaber udbetales  

 beløb, der overstiger årets overskud i henhold til det godkendte årsregnskab  

 for sidste regnskabsår efter fradrag dels af udækket underskud, dels af  

 beløb, der i henhold til lov eller selskabets vedtægter skal henlægges til  

 andre formål.
Stk. 3.  I forsikringsaktieselskaber kan uddeling af  

 selskabets midler til aktionærerne i øvrigt kun finde sted som udlodning i  

 forbindelse med nedsættelse af aktiekapitalen eller selskabets opløsning.
I  

 gensidige selskaber kan uddeling til medlemmer i øvrigt kun ske i  

 overensstemmelse med de i vedtægterne fastsatte regler.
 Stk. 4.  I et moderselskab må der, selv om uddeling af  

 udbytte til aktionærer, rente til garanter eller udbetaling til medlemmer i  

 gensidige selskaber ellers er tilladt, ikke udbetales så stort et beløb, at  

 udbetalingen under hensyn til koncernens stilling i øvrigt må anses for  

 stridende mod god forretningsskik.
§ 141.  Beslutning om fordelingen af det  

 overskudsbeløb, der er til disposition efter årsregnskabet, træffes af  

 generalforsamlingen.
Generalforsamlingen må ikke beslutte uddeling af højere  

 udbytte til aktionærer, rente til garanter eller udbetaling til medlemmer i  

 gensidige selskaber end foreslået eller tiltrådt af bestyrelsen.
§ 142.  Er udbetaling til aktionærer, rente til  

 garanter eller udbetaling til medlemmer i gensidige selskaber sket i strid  

 med bestemmelserne i denne lov, skal disse tilbagebetale, hvad de har  

 oppebåret, tillige med en årlig rente af beløbet svarende til den til enhver  

 tid fastsatte officielle diskonto med et tillæg på 4 pct.
Dette gælder dog  

 for udbetaling af udbytte til aktionærer eller rente til garanter kun,  

 såfremt vedkommende indså eller burde have indset, at udbetalingen var  

 ulovlig.
 Stk. 2.  Viser beløbet sig at være uerholdeligt eller  

 kan søgsmål mod en aktionær om tilbagebetaling ikke gennemføres, er de, som  

 har medvirket til beslutningen om udbetalingen eller gennemførelsen af denne  

 eller til opstillingen eller godkendelsen af den urigtige regnskabsopgørelse,  

 ansvarlige efter reglerne i §§ 230-233.
 § 143.  Generalforsamlingen kan beslutte, at der af  

 selskabets midler ydes gaver til almennyttige eller dermed ligestillede  

 formål, for så vidt det under hensyn til hensigten med gaven, selskabets  

 økonomiske stilling samt omstændighederne i øvrigt må anses for rimeligt.  

 Bestyrelsen kan til de nævnte formål anvende beløb, som i forhold til  

 selskabets økonomiske stilling er af ringe betydning.
§ 144.  Et selskab må ikke yde lån til eller stille  

 sikkerhed for aktionærer, garanter, bestyrelsesmedlemmer eller direktører i  

 selskabet eller et moderselskab til dette.
Et selskab må heller ikke yde lån  

 til eller stille sikkerhed for den, der er knyttet til en person, som er  

 omfattet af 1. pkt., ved ægteskab eller ved slægtskab i ret op- eller  

 nedstigende linie, eller som på anden måde står den pågældende særligt nær.
Stk. 2.  Et selskab må ikke yde lån til finansiering af  

 erhvervelse af aktier eller garantiandele i selskabet eller aktier, anparter  

 eller garantiandele i dets moderselskab.
Et selskab må heller ikke stille  

 midler til rådighed eller sikkerhed i forbindelse med sådan erhvervelse.
 Stk. 3.  Sikkerhedsstillelse i strid med stk. 1 og 2 er  

 dog bindende, hvis medkontrahenten ikke havde kendskab til, at sikkerheden  

 var stillet i strid med disse bestemmelser.
 Stk. 4.  Udbetalinger fra selskabet, der er foretaget i  

 forbindelse med dispositioner i strid med stk. 1 og 2, skal tilbageføres  

 tillige med en årlig rente af beløbet svarende til den til enhver tid  

 fastsatte officielle diskonto med et tillæg på 4 pct., medmindre højere rente  

 er aftalt.
 Stk. 5.  Kan tilbagebetaling og ophør af  

 sikkerhedsstillelse ikke finde sted, indestår de, der har truffet eller  

 opretholdt dispositionerne efter stk. 1 og 2, for selskabets tab.
 § 145.  § 144, stk. 1, 1. pkt., finder ikke anvendelse  

 på lån til et moderselskab og sikkerhedsstillelse for et moderselskabs  

 forpligtelser.
 Stk. 2.  § 144, stk. 1 og 2, finder ikke anvendelse på:
 Stk. 3.  Selskabet må kun anvende beløb til  

 dispositioner i medfør af stk. 2, nr. 1, i det omfang, hvori selskabets  

 egenkapital overstiger den bundne egenkapital.
Stk. 4.  I bestyrelsens protokol skal der gøres  

 bemærkning om enhver disposition i medfør af stk. 2, nr. 1, herunder om  

 lånevilkår og værdiansættelse.
På dispositioner foretaget i strid med stk. 3  

 finder bestemmelserne i § 144, stk. 3-5, tilsvarende anvendelse.
 § 146.  Ved salg eller udtrækning af værdipapirer  

 bestemmes gevinst eller tab som forskellen mellem det indvundne beløb og  

 papirets bogførte værdi.
 Stk. 2.  For livsforsikringsselskaber bestemmes gevinst  

 eller tab ved afdrag på, indfrielse af og salg af de i § 121, stk. 1, nr. 2,  

 nævnte værdipapirer som forskellen mellem det indvundne beløb og papirets  

 bogførte værdi inklusive eventuel ændring i værdien som følge af forkortelsen  

 af restløbetiden fra regnskabsårets begyndelse til salgsdagen, henholdsvis  

 indfrielsesdagen.
§ 146 a.  Hvis der ved opgørelsen af et selskabs  

 værdipapirer eller ved værdiforøgelse af faste ejendomme fremkommer en  

 gevinst, skal denne overføres til selskabets reserver uden om  

 resultatopgørelsen.
Hvis værdipapirer eller fast ejendom sælges med gevinst,  

 overføres denne til reserverne efter fradrag af den ved salg eventuelt  

 opståede skattebyrde.
Stk. 2.  Hvis der ved opgørelsen af et selskabs  

 værdipapirer eller ved nedskrivning af fast ejendom fremkommer et tab, skal  

 dette fradrages selskabets reserver uden om resultatopgørelsen.
Det samme  

 gælder, hvis værdipapirer eller fast ejendom sælges med tab.
 Stk. 3.  Livsforsikringsselskaber overfører uanset stk.  

 1 og 2 gevinst og tab ved salg af de i § 121, stk. 1, nr. 2 og 3, nævnte lån  

 og værdipapirer til en realisationsfond for værdipapirer. 20 pct. af fondens  

 saldo skal opføres i resultatopgørelsen hvert år som ekstraordinær indtægt  

 eller udgift, og fonden formindskes herefter i overensstemmelse hermed.  

 Realisationsfondens saldo ved årets udgang opføres som en særskilt post på  

 status (balancen) under egenkapitalen.
Stk. 4.  I noterne skal der redegøres for, hvorledes  

 bestemmelserne i henholdsvis stk. 1, 2 og 3 har fundet anvendelse.
Den  

 samlede gevinst eller det samlede tab i regnskabsåret skal angives særskilt  

 for værdipapirer og fast ejendom.
 § 147.  Driver et selskab forsikringsvirksomhed i  

 udlandet, kan forsikringstilsynet for denne del af selskabets virksomhed  

 undtage fra dette kapitel.
 § 148.  Senest otte dage før generalforsamlingen  

 indsendes til forsikringstilsynet:
 Stk. 2.  Inden 1 måned efter årsregnskabets endelige  

 vedtagelse og godkendelse skal der til forsikringstilsynet indsendes:
 Stk. 3.  Et moderselskab skal endvidere indsende  

 koncernregnskabet.
 Stk. 4.  Ud over det i stk. 1 og 2 foreskrevne skal  

 indsendes:
A.
LIVSFORSIKRINGSSELSKABER:
B.
ANDRE FORSIKRINGSSELSKABER:
 Stk. 5.  Såfremt den i årsberetningen foreslåede  

 fordeling af det beløb, der er til disposition efter årsregnskabet, ændres på  

 generalforsamlingen, skal der tillige indsendes en bekræftet udskrift af  

 generalforsamlingsprotokollen, udvisende fordelingen af beløbet.
 § 149.  Forsikringstilsynet kan i øvrigt kræve de  

 yderligere oplysninger, som findes nødvendige.
 Stk. 2.  Forsikringstilsynet affatter de skemaer, efter  

 hvilke regnskabet og de dertil krævede oplysninger skal gives.
 Stk. 3.  Forsikringstilsynet videregiver de i § 148,  

 stk. 2, nr. 1 og 2, samt stk. 3, nævnte regnskaber til forsikringsregisteret.
 § 150.  Opfylder årsregnskabet ikke lovgivningens  

 forskrifter eller selskabets vedtægter, kan forsikringstilsynet kræve  

 regnskabet omgjort og forelagt til fornyet behandling på en  

 generalforsamling.
ADMINISTRATION AF EN LIVSFORSIKRINGSBESTAND § 151.  Tages et forsikringsselskabs bestand af  

 livsforsikringer under administration i henhold til § 250 eller § 253, skal  

 selskabets koncession tilbagekaldes.
Beslutningerne skal indføres i  

 forsikringsregisteret.
Stk. 2.  Forsikringstilsynet skal tage samtlige  

 værdipapirer, som er båndlagt til dækning af forsikringsfonden, jfr. §§ 135  

 og 136, eller som måtte være båndlagt til dækning af sikkerhedsfonden, jfr. §  

 139, stk. 2, i besiddelse.
Samtlige disse midler skal udgøre en særlig masse,  

 der udelukkende skal tjene til dækning af de forsikredes krav.
 Stk. 3.  Erklæres et livsforsikringsselskab konkurs,  

 oversender skifteretten straks de i stk. 2 nævnte midler til  

 forsikringstilsynet.
Stk. 4.  De enkelte forsikrede kan ikke gøre krav  

 gældende mod selskabet.
Derimod kan forsikringstilsynet på  

 administrationsboets vegne hos selskabet fordre, hvad der ifølge den i § 154,  

 stk. 2, nævnte beregning måtte mangle i forsikringsfonden.
Endvidere kan  

 forsikringstilsynet på administrationsboets vegne kræve, hvad der svarer til  

 den basiskapital, der modsvarer den for selskabet beregnede solvensmargen,  

 som måtte være i behold ifølge en status opgjort ved administrationsboets  

 begyndelse og opgjort i overensstemmelse med § 34, jfr. § 73.
 Stk. 5.  Erklæres et livsforsikringsselskab konkurs,  

 efter at administrationen er begyndt, får konkursen ingen virkning for  

 administrationsboet.
 § 152.  Forsikringstilsynet skal forvalte de fra  

 selskabet modtagne midler og kan hos selskabet, eventuelt ved fogedens hjælp,  

 kræve alle til administrationen nødvendige bøger og dokumenter udleveret.
 Stk. 2.  Efter indhentet udtalelse fra  

 forsikringstilsynet kan industriministeren udnævne administratorer til på  

 forsikringstilsynets vegne at forestå forvaltningen af de modtagne midler.
Stk. 3.  Honorar til administratorer og andre udgifter  

 udredes i forbindelse med administrationen af administrationsboet.
Honorarets  

 størrelse fastsættes af forsikringstilsynet.
§ 153.  Når forsikringsbestanden er taget under  

 administration, kan tilbagekøb af tegnede forsikringer ikke finde sted.
Dog  

 kan genkøbsværdien helt eller delvis anvendes til dækning af de i § 135, stk.  

 1, nr. 6, nævnte policelån.
Stk. 2.  Forsikringskrav, som før administrationens  

 begyndelse var forfaldne eller anmeldt, skal afgøres efter de før dette  

 tidspunkt gældende regler.
Forsikringer, som forfalder senere, skal foreløbig  

 kun udbetales med et så stort beløb, som forsikringstilsynet efter  

 omstændighederne finder forsvarligt.
Viser den endelige fastsættelse af  

 forsikringsbeløbene, at der på denne måde er udbetalt for meget, kan  

 tilbagebetaling ikke kræves.
 § 154.  Så snart forsikringstilsynet har taget de i §  

 151, stk. 2, omhandlede midler i besiddelse, skal det lade dem vurdere i  

 overensstemmelse med reglerne i § 121.
 Stk. 2.  Samtidig skal forsikringstilsynet beregne  

 forsikringsfondens størrelse ved administrationens begyndelse.  

 Forsikringstilsynet kan dog, såfremt det skønnes nødvendigt, fastsætte et  

 andet grundlag for beregningen af præmiereserven end de for selskabet ved  

 administrationens begyndelse gældende beregningsgrundlag.
§ 155.  Forsikringstilsynet skal snarest muligt efter,  

 at vurdering og beregning i henhold til § 154 har fundet sted, søge hele  

 forsikringsbestanden overtaget af et eller flere livsforsikringsselskaber,  

 der driver virksomhed her i landet.
Indkommer der tilbud om sådan  

 overtagelse, skal forsikringstilsynet, hvis det finder tilbudet antageligt,  

 udarbejde en redegørelse for stillingen og et forslag til overenskomst med  

 vedkommende selskab.
Medfører overenskomsten nedsættelse af  

 forsikringsbeløbene eller ændring af forsikringsbetingelserne, herunder af  

 bonusreglerne, skal dette angives.
Stk. 2.  Redegørelsen og forslaget skal offentliggøres i  

 Statstidende og i dagblade samt på anden hensigtsmæssig måde og skal  

 indeholde en opfordring til forsikringstagerne til inden en af  

 forsikringstilsynet fastsat frist, der dog ikke må være kortere end en måned,  

 skriftligt at meddele forsikringstilsynet, såfremt de har indsigelser mod  

 overdragelsen.
Selskabet skal samtidig til de forsikringstagere, hvis adresse  

 er selskabet bekendt, udsende redegørelsen og forslaget samt en henvisning  

 til offentliggørelsen med angivelse af dennes dato.
Stk. 3.  Efter udløbet af den i stk. 2 nævnte frist  

 træffer forsikringstilsynet under hensyntagen til de fremsatte indsigelser  

 beslutning om, hvorvidt forsikringsbestanden kan overdrages i  

 overensstemmelse med det fremsatte forslag.
Overdragelsen kan ikke påberåbes  

 som grundlag for at hæve forsikringsaftalen.
 Stk. 4.  Er overdragelse sket på sådan måde, at ikke  

 alle administrationsboets midler er medgået, skal forsikringstilsynet afgive  

 overskuddet til selskabet eller til dets bo.
§ 156.  Kan forsikringsbestanden ikke overdrages i  

 henhold til § 155, skal forsikringstilsynet foretage den endelige  

 fastsættelse af forsikringsbeløbene i henhold til den foretagne opgørelse og  

 sammenkalde en generalforsamling af forsikringstagerne til stiftelse af et  

 gensidigt selskab.
Til denne generalforsamling gives 2 måneders varsel.  

 Indkaldelsen samt en redegørelse for stillingen og den af forsikringstilsynet  

 beregnede fastsættelse af forsikringsbeløbene bekendtgøres på den i § 155,  

 stk. 2, angivne måde.
Forslag til de vedtægter og det grundlag, hvorefter det  

 nye selskab skal drive sin virksomhed, fremlægges til eftersyn på  

 forsikringstilsynets kontor.
Udkast til vedtægter udleveres på begæring fra  

 forsikringstilsynets kontor eller på anden måde, som forsikringstilsynet  

 måtte finde hensigtsmæssigt.
Stk. 2.  Bestemmelserne i §§ 12-15, §§ 22-25 og § 26,  

 stk. 1, finder ikke anvendelse ved stiftelse af gensidige selskaber i henhold  

 til stk. 1. Såfremt der kan tegnes garantiandele af andre end  

 forsikringstagerne, finder tillige §§ 22 og 23 anvendelse.
I så fald træder  

 den i stk. 1, 2. pkt., nævnte redegørelse i tegningslistens sted, og  

 forsikringstilsynet udøver de beføjelser, der ved § 23, stk. 1, er tillagt  

 stifterne.
 Stk. 3.  Ved registreringen indtræder det gensidige  

 selskab i den i § 151, stk. 4, nævnte ret over for det tidligere selskab.
 Stk. 4.  Kan der ikke stiftes et nyt selskab, fortsættes  

 administrationen, og forsikringstilsynet tager stilling til, om yderligere  

 forsøg på at overføre forsikringerne til et nyt eller til et andet selskab  

 skal foretages.
OVERDRAGELSE AF EN LIVSFORSIKRINGSBESTAND  

 OG KVOTAAFGIVELSE § 157.  Vil et selskab overdrage hele sin  

 livsforsikringsbestand eller en bestemt del af denne til et andet selskab,  

 således at det førstnævnte selskab derved befries for ansvar over for  

 forsikringstagerne, skal det ansøge om forsikringstilsynets tilladelse  

 dertil.
Ansøgning om sådan overdragelse skal ledsages af udkast til den  

 overenskomst, der agtes afsluttet mellem de to selskaber, og tillige efter  

 forsikringstilsynets nærmere forskrift af sådanne oplysninger om de to  

 selskaber, at forsikringstilsynet på grundlag deraf kan bedømme, om  

 overdragelsen er forsvarlig over for forsikringstagerne.
 Stk. 2.  Ved overdragelsen kan der i det overdragende  

 selskabs forsikringsbetingelser kun foretages sådanne ændringer, som af  

 forsikringstilsynet skønnes at være en nødvendig følge af overdragelsen,  

 herunder forandring af bonusreglerne.
Stk. 3.  Finder forsikringstilsynet, at tilladelse til  

 overdragelse bør nægtes, skal det omgående give selskabet meddelelse om  

 nægtelsen.
I modsat fald skal forsikringstilsynet i overensstemmelse med  

 reglerne i § 155 offentliggøre en redegørelse for den påtænkte overdragelse  

 tillige med en opfordring til de forsikringstagere, hvis forsikringer agtes  

 overdraget, til inden 3 måneder at afgive skriftlig meddelelse til  

 forsikringstilsynet, såfremt de har indsigelser mod overdragelsen.
Der skal  

 samtidig i overensstemmelse med § 155, stk. 2, udsendes meddelelse til  

 forsikringstagerne.
Stk. 4.  Efter udløbet af den i stk. 3 omhandlede frist  

 træffer forsikringstilsynet under hensyntagen til de fremsatte indsigelser  

 beslutning om, hvorvidt forsikringsbestanden kan overdrages i  

 overensstemmelse med det fremsatte forslag.
Overdragelsen kan ikke påberåbes  

 som grundlag for at hæve forsikringsaftalen.
Stk. 5.  Afgivelse i genforsikring af en kvota af et  

 selskabs forsikringsbestand såvel som genforsikring af en væsentlig del af  

 selskabets forsikringer må ikke finde sted ved et selskabs stiftelse og må  

 derefter kun ske, når sådan foranstaltning af forsikringstilsynet findes  

 velbegrundet.
Foranstaltningen skal godkendes af selskabets  

 generalforsamling.
 § 158.  Besluttes det at sammensmelte to eller flere  

 livsforsikringsselskaber til et nyt selskab i henhold til § 161, stk. 1, er  

 beslutningen herom ikke gyldig, før forsikringstilsynet i overensstemmelse  

 med § 157 har meddelt tilladelse til den i forbindelse med sammensmeltningen  

 nødvendige overdragelse af forsikringsbestanden.
 Stk. 2.  Når forsikringstilsynet har truffet beslutning  

 om, at forsikringsbestanden kan overdrages, jfr. § 157, stk. 4, kan  

 sammensmeltningen uanset § 27 i lov om forsikringsaftaler ikke påberåbes af  

 forsikringstagerne som grundlag for at hæve forsikringsaftalen.
 Stk. 3.  Vil et forsikringsselskab overdrage sine  

 aktiver og passiver som helhed til et andet forsikringsselskab i henhold til  

 § 161, stk. 1, finder stk. 1 og 2 tilsvarende anvendelse.
OVERDRAGELSE AF EN SKADESFORSIKRINGSBESTAND § 159.  Vil et selskab overdrage hele sin  

 skadesforsikringsbestand eller en bestemt del af denne til et andet selskab,  

 således at det førstnævnte selskab derved befries for ansvar over for  

 forsikringstagerne, skal det ansøge om forsikringstilsynets tilladelse  

 dertil.
Ansøgning om sådan overdragelse skal ledsages af udkast til den  

 overenskomst, der agtes afsluttet mellem de to selskaber, og tillige efter  

 forsikringstilsynets nærmere forskrift af sådanne oplysninger om de to  

 selskaber, at forsikringstilsynet på grundlag deraf kan bedømme, om  

 overdragelsen er forsvarlig over for forsikringstagerne.
Stk. 2.  Finder forsikringstilsynet, at tilladelse til  

 overdragelse bør nægtes, skal det omgående give selskabet meddelelse om  

 nægtelsen.
I modsat fald skal forsikringstilsynet i overensstemmelse med  

 reglerne i § 254 offentliggøre en redegørelse for den påtænkte overdragelse  

 tillige med en opfordring til de forsikringstagere, hvis forsikringer agtes  

 overdraget, til inden 3 måneder at afgive skriftlig meddelelse til  

 forsikringstilsynet, såfremt de har indsigelser mod overdragelsen.
Der skal  

 samtidig i overensstemmelse med § 254, stk. 2, udsendes meddelelse til  

 forsikringstagerne.
Stk. 3.  Efter udløbet af den i stk. 2 nævnte frist  

 træffer forsikringstilsynet under hensyntagen til de fremsatte indsigelser  

 beslutning om, hvorvidt forsikringsbestanden kan overdrages i  

 overensstemmelse med det fremsatte forslag.
Overdragelsen kan ikke påberåbes  

 som grundlag for at hæve forsikringsaftalen.
 § 160.  Besluttes det at sammensmelte to eller flere  

 skadesforsikringsselskaber til et nyt selskab i henhold til § 161, stk. 1, er  

 beslutningen herom ikke gyldig, før forsikringstilsynet i overensstemmelse  

 med § 159 har meddelt tilladelse til den i forbindelse med sammensmeltningen  

 nødvendige overdragelse af forsikringsbestanden.
 Stk. 2.  Når forsikringstilsynet har truffet beslutning  

 om, at forsikringsbestanden kan overdrages, jfr. § 159, stk. 3, kan  

 sammensmeltningen uanset § 27 i lov om forsikringsaftaler ikke påberåbes af  

 forsikringstagerne som grundlag for at hæve forsikringsaftalen.
 Stk. 3.  Vil et forsikringsselskab overdrage sine  

 aktiver og passiver som helhed til et andet forsikringsselskab i henhold til  

 § 161, stk. 1, finder stk. 1 og 2 tilsvarende anvendelse.
FUSION § 161.  Bestemmelserne om fusion i dette kapitel  

 finder anvendelse, når et forsikringsselskab uden likvidation opløses ved  

 overdragelse af et selskabs aktiver og passiver som helhed til et andet  

 forsikringsselskab, og når to eller flere forsikringsselskaber sammensmeltes  

 til et nyt forsikringsselskab.
 Stk. 2.  Bestemmelserne finder tilsvarende anvendelse,  

 såfremt et aktie- eller anpartsselskab, hvis formål alene er at drive  

 forsikringsagentur og dermed direkte forbunden virksomhed eller den i § 6,  

 stk. 3, omhandlede virksomhed, uden likvidation overdrager sine aktiver og  

 passiver som helhed til et forsikringsselskab.
 § 162.  Bestyrelserne i de fusionerende selskaber  

 oprettet og underskriver i forening en fusionsplan, der skal indeholde  

 oplysning og bestemmelser om:
 § 163.  Bestyrelsen i hvert selskab udarbejder en  

 skriftlig redegørelse, i hvilken fusionsplanen forklares og begrundes.  

 Redegørelsen skal i forsikringsaktieselskaber omtale fastsættelsen af  

 vederlaget for aktierne, herunder særlige vanskeligheder forbundet med  

 fastsættelsen.
Stk. 2.  Redegørelsen i såvel forsikringsaktieselskaber  

 som gensidige selskaber vedhæftes en revideret fælles regnskabsopstilling,  

 der udviser samtlige aktiver og passiver i hvert af selskaberne, de  

 reguleringer, som overtagelsen antages at ville medføre, samt udkast til  

 åbningsbalance for det fortsættende selskab efter overtagelsen.
Den fælles  

 regnskabsopstilling må ikke have en opgørelsesdag, der ligger mere end 6  

 måneder forud for fusionsplanens underskrivelse.
 Stk. 3.  Uanset bestemmelsen i stk. 2, 2. pkt., kan  

 forsikringstilsynet dog tillade, at de regnskabsmæssige oplysninger fra  

 sidste årsstatus i hvert af de fusionerende selskaber lægges til grund for  

 vurderingen af de tekniske reserver, og at fusionen sker med regnskabsmæssige  

 virkning fra tidspunktet for aflæggelse af sidste årsstatus i de fusionerende  

 selskaber.
§ 164.  I hvert af de fusionerende selskaber  

 udarbejder eön eller flere uvildige, sagkyndige vurderingsmænd en  

 skriftlig udtalelse om fusionsplanen.
Vurderingsmændene udpeges efter reglen  

 i § 19, stk. 1. Hvis de fusionerende selskaber ønsker at benytte eön  

 eller flere fælles vurderingsmænd, udpeges disse efter selskabernes anmodning  

 af skifteretten på det sted, hvor det fortsættende selskab har sit hjemsted.
 Stk. 2.  § 19, stk. 2 og 3, finder tilsvarende  

 anvendelse på vurderingsmændenes forhold til samtlige fusionerende selskaber.
Stk. 3.  Udtalelsen skal indeholde erklæring om,  

 hvorvidt vederlaget for aktierne i et ophørende selskab er rimeligt og  

 sagligt begrundet.
Erklæringen skal angive den eller de fremgangsmåder, der  

 er anvendt ved fastsættelsen af vederlaget, samt vurdere hensigtsmæssigheden  

 heraf.
Erklæringen skal endvidere angive de værdier, som fremgangsmåderne  

 hver for sig fører til, samt den betydning, der må tillægges fremgangsmåderne  

 i forhold til hinanden ved værdiansættelsen.
Har der været særlige  

 vanskeligheder forbundet med værdiansættelsen, omtales disse i erklæringen.
 Stk. 4.  Vurderingsmændene skal endvidere afgive  

 erklæring om, hvorvidt fusionen kan antages at medføre en forringelse af  

 muligheden for fyldestgørelse af kreditorerne i det enkelte selskab.
 Stk. 5.  Senest en måned efter fusionsplanens  

 underskrivelse indsendesn for hvert af de fusionerende selskaber en af  

 bestyrelsen bekræftet genpart af fusionsplanen til forsikringstilsynet.  

 Endvidere skal vurderingsmændenes erklæring efter stk. 3 og 4 indsendes til  

 forsikringstilsynet.
 Stk. 6.  Modtagelsen af dokumenterne i stk. 5  

 bekendtgøres efter § 246, stk. 1.
 § 165.  Beslutning om fusion træffes i det ophørende  

 selskab af generalforsamlingen under iagttagelse af forskrifterne om  

 opløsning i §§ 116, stk. 1 og 102, jfr. aktieselskabslovens § 78, samt de  

 yderligere forskrifter, som vedtægterne måtte indeholde om opløsning eller  

 fusion, jfr. dog § 167 b.
 Stk. 2.  Beslutning om fusion træffes i det fortsættende  

 selskab af bestyrelsen, medmindre der af generalforsamlingen skal foretages  

 vedtægtsændringer, bortset fra optagelse af et ophørende selskabs navn eller  

 binavn som binavn for det fortsættende selskab.
 Stk. 3.  Beslutningen skal i et fortsættende  

 forsikringsaktieselskab træffes af generalforsamlingen, hvis aktionærer, der  

 ejer 5 pct. af aktiekapitalen eller den lavere procentdel, som vedtægterne  

 efter § 102, jfr. aktieselskabslovens § 70, måtte bestemme, inden 14 dage  

 efter bekendtgørelsen af fusionsplanen i henhold til § 246, stk. 1,  

 skriftligt forlanger, at beslutningen træffes af generalforsamlingen.  

 Bestemmelsen tages i så fald med det i § 102, jfr. aktieselskabslovens § 78,  

 foreskrevne flertal.
Stk. 4.  Beslutningen skal i et fortsættende gensidigt  

 forsikringsselskab træffes af generalforsamlingen, hvis garanter, medlemmer  

 eller repræsentanter for disse, der udgør 1/10 af de stemmeberettigede eller  

 den mindre brøkdel, som vedtægterne måtte bestemme, jfr. § 108, stk. 1, på  

 samme måde og inden for samme frist som i stk. 1, 1. pkt., forlanger, at  

 beslutningen træffes af generalforsamlingen.
Bestemmelsen tages i så fald med  

 det i § 116, stk. 1, foreskrevne flertal.
 Stk. 5.  Afholdelse af generalforsamling efter stk. 3 og  

 4 må tidligst finde sted en måned efter bekendtgørelsen af fusionsplanens  

 modtagelse i henhold til § 246, stk. 1. Vedtages fusionen ikke i  

 overensstemmelse med den bekendtgjorte fusionsplan, anses forslaget for  

 bortfaldet.
 Stk. 6.  De nedenfor nævnte dokumenter skal senest 1  

 måned før generalforsamlingen i de fusionerede selskaber fremlægges på  

 selskabets kontor til eftersyn for aktionærerne eller garanterne og samtidig  

 vederlagsfrit tilstilles enhver noteret aktionær eller garant, der har  

 anmodet herom:
§ 166.  Det overtagende selskabs bestyrelse skal  

 anmelde beslutningen om fusion efter § 165 til forsikringstilsynet inden 14  

 dage.
Med anmeldelsen skal følge de i § 165, stk. 6, nr. 3 og 4, nævnte  

 dokumenter i original eller en af bestyrelsen bekræftet genpart.
Stk. 2.  

 Beslutning efter § 165, stk. 1-4, er ikke gyldig forinden:
 § 167.  Et ophørende selskab opløses, og dets  

 rettigheder og forpligtelser anses for overgået som helhed til det  

 fortsættende selskab, således som de forelå i det ophørende selskab, når  

 fusionen er besluttet i alle de fusionerende selskaber og  

 forsikringstilsynets godkendelse foreligger i henhold til § 166, stk. 2.
 Stk. 2.  De aktionærer i et ophørende selskab, der  

 vederlægges med aktier, bliver samtidig aktionærer i det fortsættende  

 selskab.
 Stk. 3.  Ejer de fusionerende selskaber aktier eller  

 garantiandele i et ophørende selskab, ombyttes disse ikke med aktier eller  

 garantiandele i det fortsættende selskab.
 Stk. 4.  §§ 47 og 49 finder ikke anvendelse på en  

 kapitalforhøjelse i det fortsættende selskab på grundlag af et ophørende  

 selskabs aktiver og passiver.
 Stk. 5.  Dannes ved fusionen et nyt selskab, og  

 foretages valg af bestyrelse og revisor ikke umiddelbart efter, at  

 generalforsamlingerne har vedtaget sammensmeltningen, skal der inden 14 dage  

 derefter afholdes generalforsamling i det nye selskab til valg af bestyrelse  

 og revisor.
 Stk. 6.  Når overdragelsen af aktiver og passiver er  

 endeligt afsluttet, skal bestyrelsen i det ophørende selskab inden 14 dage  

 indgive anmeldelse om selskabets slettelse af forsikringsregistret.  

 Anmeldelsen skal underskrives af bestyrelserne for såvel det ophørende som  

 det fortsættende selskab.
167 a.
Aktionærer i et overtaget forsikringsaktieselskab, der på  

 generalforsamlingen har modsat sig overdragelsen eller en sammensmeltning,  

 har krav på indløsning af deres aktier, såfremt kravet fremsættes skriftligt  

 inden en måned efter generalforsamlingen.
Er der før afstemningen afæsket  

 aktionærerne en udtalelse om, hvem der ønsker at benytte denne ret, er  

 indløsningsretten dog betinget af, at de pågældende på generalforsamlingen  

 har tilkendegivet dette.
Selskabet skal afkøbe dem deres aktier til en pris,  

 der svarer til aktiernes værdi, og som i mangel af mindelig overenskomst  

 fastsættes af skønsmænd udmeldt af retten på selskabets hjemsted.
Den af  

 skønsmændene trufne afgørelse kan af begge parter indbringes for retten.
Sag  

 herom må være anlagt inden 3 måneder efter modtagelsen af skønsmændenes  

 erklæring.
§ 167 b.  Opløses et forsikringsaktieselskab uden  

 likvidation ved overdragelse af selskabets aktiver og gæld som helhed til et  

 andet forsikringsaktieselskab, der ejer samtlige aktier i det ophørende  

 selskab, kan beslutning om fusion i det ophørende selskab træffes af  

 bestyrelsen.
I øvrigt finder bestemmelserne i § 162, nr. 1-2 og 9-10, § 163,  

 stk. 1, 1. pkt., og stk. 2, § 164, stk. 5, 1. pkt., § 165, § 166 og § 167  

 anvendelse.
 § 167 c.  Opløses et forsikringsaktieselskab uden  

 likvidation ved overdragelse af selskabets aktiver og gæld som helhed til den  

 danske stat eller en dansk kommune, finder §§ 162, 163, 164, stk. 1-3, 164,  

 stk. 5, 1. pkt., stk. 6, 165, stk. 1, 5 og 6, 167, stk. 1 og 6, og 167 b  

 tilsvarende anvendelse.
FORSIKRINGSSELSKABERS OPLØSNING § 168.  Er ikke andet fastsat i lovgivningen, træffes  

 beslutning om opløsning af et forsikringsselskab af generalforsamlingen og  

 gennemføres ved likvidation.
 Stk. 2.  Et selskab, der driver  

 livsforsikringsvirksomhed, kan ikke uden samtykke af hver enkelt  

 forsikringstager opløses, medmindre det forinden har overført hele sin  

 forsikringsbestand til et andet selskab i overensstemmelse med de i § 157  

 fastsatte regler, eller dets livsforsikringsbestand er taget under  

 administration.
Stk. 3.  I aktieselskaber træffes generalforsamlingens  

 beslutning i tilfælde, hvor opløsning er påbudt i selskabets vedtægter, i  

 overensstemmelse med reglerne i § 102, jfr. lov om aktieselskaber § 77. I  

 andre tilfælde finder reglerne i lov om aktieselskaber § 78 tilsvarende  

 anvendelse.
I gensidige selskaber træffer generalforsamlingen beslutningen i  

 overensstemmelse med reglerne i denne lovs § 115 og § 116, stk. 1.
Stk. 4.  Beslutning om likvidation skal indføres i  

 forsikringsregisteret.
Er beslutningen truffet i medfør af § 250 eller § 251,  

 foretager forsikringstilsynet af egen drift registreringen.
I andre tilfælde  

 skal likvidator inden 14 dage anmelde beslutningen til forsikringsregisteret.
 Stk. 5.  Et forsikringsselskab, der er under  

 likvidation, skal bibeholde sit navn med tilføjelsen »i  

 likvidation«.
 § 169.  Til at foretage likvidationen vælger  

 generalforsamlingen en eller flere likvidatorer.
 Stk. 2.  Generalforsamlingen kan beslutte, at  

 skifteretten skal udnævne likvidatorerne.
 Stk. 3.  Taler hensynet til de forsikrede, aktionærer,  

 garanter eller kreditorer derfor, kan industriministeren efter indhentet  

 udtalelse fra forsikringstilsynet udnævne en likvidator til sammen med de af  

 generalforsamlingen valgte at foretage likvidationen.
Stk. 4.  Træffer forsikringstilsynet i medfør af § 250  

 eller § 251 bestemmelse om, at et selskab skal træde i likvidation, udnævner  

 skifteretten efter forhandling med forsikringstilsynet en eller flere  

 likvidatorer, af hvilke eön skal være jurist.
Forsikringstilsynet kan  

 suspendere selskabets vedtægter under likvidationen.
Likvidationen anses som  

 begyndt på det tidspunkt, da forsikringstilsynet træffer beslutning om, at  

 selskabet skal træde i likvidation.
 Stk. 5.  Skifteretten fastsætter det vederlag, som det  

 likviderende selskab skal yde de af retten eller industriministeren udnævnte  

 likvidatorer.
§ 170.  Likvidatorerne træder i bestyrelsens og  

 direktionens sted.
Denne lovs bestemmelser om bestyrelsen finder med de  

 fornødne lempelser anvendelse på likvidatorerne.
 Stk. 2.  Likvidator kan til enhver tid afsættes af den  

 myndighed, der har udnævnt ham.
 Stk. 3.  I øvrigt finder lovens regler om  

 regnskabsaflæggelse, revision, generalforsamlinger og om regnskabers  

 indsendelse til forsikringstilsynet tilsvarende anvendelse i selskaber under  

 likvidation med de afvigelser, der følger af nedenstående bestemmelser.
§ 171.  Likvidatorerne skal udarbejde en  

 resultatopgørelse for tiden fra udløbet af det sidste år, for hvilket  

 regnskab er aflagt, til likvidationens indtræden og en status på sidstnævnte  

 tidspunkt.
Regnskabet skal i revideret stand snarest muligt fremlægges til  

 eftersyn for de forsikrede, aktionærerne eller garanterne og kreditorerne på  

 selskabets kontor og indsendes til forsikringstilsynet.
Stk. 2.  Inden 14 dage efter, at det i stk. 1 omhandlede  

 regnskab foreligger, skal likvidatorerne til forsikringstilsynet afgive en  

 redegørelse for de vigtigste årsager til likvidationen, for forretningens  

 gang i de sidste år før likvidationen og for omstændigheder, som i øvrigt  

 kommer i betragtning ved bedømmelsen af, om der er grund til at påbegynde  

 undersøgelse med henblik på strafforfølgning.
Redegørelsen er uanset § 240,  

 stk. 3, offentligt tilgængelig.
§ 172.  Likvidatorerne skal snarest ved en  

 bekendtgørelse i Statstidende med et varsel af mindst 3 måneder opfordre  

 selskabets kreditorer til at anmelde deres krav.
Meddelelse om  

 bekendtgørelsens indrykning skal samtidig sendes til alle kendte kreditorer.
 Stk. 2.  Kan en fordring ikke anerkendes som anmeldt,  

 skal der gives kreditor underretning herom ved anbefalet brev med  

 tilkendegivelse af, at han, såfremt han ønsker at anfægte afgørelsen, må  

 indbringe spørgsmålet for skifteretten inden 3 måneder fra brevets afsendelse  

 at regne.
 Stk. 3.  Fordringer, der anmeldes efter, at boet er  

 optaget til slutning, dækkes ved midler, der endnu ikke er udloddet til  

 aktionærer, garanter eller medlemmer.
 Stk. 4.  Opfordres selskabet i henhold til lov om  

 forsikringsaftaler § 27, stk. 2, til at stille sikkerhed for opfyldelsen af  

 sine forpligtelser, afgør forsikringstilsynet, om en tilbudt sikkerhed må  

 anses for betryggende.
 § 173.  Udlodning til aktionærer, garanter eller  

 medlemmer kan først foretages, når den frist, der er fastsat i den i § 172,  

 stk. 1, omhandlede bekendtgørelse, er udløbet og gælden betalt.  

 Bobehandlingen må ikke afsluttes, før mulige tvistigheder i henhold til §  

 172, stk. 2, er afgjort.
Stk. 2.  Inden 14 dage efter, at det endelige  

 likvidationsregnskab er godkendt af generalforsamlingen, skal likvidatorerne  

 anmelde selskabet til udslettelse af forsikringsregisteret.
Som bilag til  

 denne anmeldelse skal følge likvidationsregnskabet.
§ 174.  Fremkommer der efter selskabets udslettelse af  

 forsikringsregisteret yderligere midler, eller måtte der i øvrigt være  

 anledning dertil, kan likvidationen efter skifterettens bestemmelse  

 genoptages.
Dette sker ved de tidligere likvidatorer eller, hvis disse ikke  

 kan genoptage likvidationen, ved skifteretten.
Genoptagelse af likvidationen  

 og dens afslutning skal anmeldes inden 14 dage.
§ 175.  Viser det sig under likvidationen, at de  

 forhold, der har ført til selskabets likvidation, ikke længere foreligger, og  

 finder forsikringstilsynet, at selskabet opfylder forskrifterne i denne lov,  

 skal likvidatorerne indkalde en generalforsamling, der kan vedtage, at  

 likvidationen skal hæves, og at selskabet på ny skal træde i virksomhed.  

 Vedtages dette, skal der vælges bestyrelse og revisorer.
Er koncessionen  

 tilbagekaldt i henhold til § 151, stk. 1, kan selskabet dog først fortsætte  

 virksomheden, når koncession på ny er udstedt.
I aktieselskaber træffes  

 generalforsamlingsbeslutningen i overensstemmelse med reglerne i § 102, jfr.  

 lov om aktieselskaber § 78. I gensidige selskaber træffes beslutningen i  

 overensstemmelse med reglerne i denne lovs § 116, stk. 1.
 Stk. 2.  Anmeldelse om likvidationens ophævelse skal ske  

 inden 14 dage.
 § 176.  På et forsikringsselskabs vegne kan  

 konkursbegæring kun indgives af bestyrelsen eller, hvis selskabet er under  

 likvidation, af likvidator.
 Stk. 2.  Er selskabet under likvidation, og finder  

 likvidator, at likvidationen ikke vil give fuld dækning til kreditorerne og  

 forsikringstagerne, skal han indkalde generalforsamlingen til beslutning om  

 indgivelse af konkursbegæring.
 Stk. 3.  Bliver et forsikringsselskab insolvent, skal  

 forsikringstilsynet indgive konkursbegæring til skifteretten, medmindre en  

 sådan begæring er indgivet af andre.
 Stk. 4.  Erklæres et forsikringsselskab, der driver  

 anden forsikringsvirksomhed end livsforsikringsvirksomhed, konkurs, finder §  

 254 tilsvarende anvendelse.
 Stk. 5.  Erklæres et livsforsikringsselskab konkurs,  

 skal forsikringstilsynet tage forsikringsbestanden under administration i  

 henhold til denne lovs kapitel 15.
 Stk. 6.  Forsikringstilsynets beslutning om at indgive  

 konkursbegæring i henhold til stk. 3 kan ikke påklages efter § 247.
 § 177.  Erklæres et forsikringsselskab konkurs, giver  

 skifteretten meddelelse til forsikringsregisteret om konkursens begyndelse og  

 slutning.
 Stk. 2.  Efter afsigelse af konkursdekret beskikker  

 skifteretten efter forhandling med forsikringstilsynet en eller flere  

 kuratorer.
Stk. 3.  Forsikringstilsynet har ret til at deltage i  

 møder i kreditorudvalg og i skiftesamlinger.
Udkast til regnskab og udlodning  

 i konkursboet skal sendes til tilsynet.
 Stk. 4.  Et forsikringsselskab, der er under konkurs,  

 skal bibeholde sit navn med tilføjelsen »under konkurs«.
 Stk. 5.  I forbindelse med registrering af konkursens  

 slutning slettes selskabet af forsikringsregisteret.
 Stk. 6.  Konkurslovens regler om tvangsakkord finder  

 ikke anvendelse på forsikringsselskaber.
 § 178.  Industriministeren kan bestemme, at likvidator  

 eller kurator på boets regning skal underrette forsikringstagerne om  

 selskabets opløsning og om konsekvenserne for dem.
 Stk. 2.  Industriministeren kan fastsætte nærmere regler  

 om underretningens form og indhold.
REVISION OG GRANSKNING § 179.  Generalforsamlingen vælger to eller flere  

 revisorer i overensstemmelse med vedtægterne.
Revisorerne vælges enten for et  

 bestemt åremål eller på ubestemt tid.
Generalforsamlingen kan vælge  

 suppleanter for disse.
Vedtægterne kan tillægge offentlige myndigheder eller  

 andre ret til at udpege yderligere en eller flere revisorer.
Stk. 2.  Når aktionærer, der ejer en tiendedel af  

 aktiekapitalen, eller i gensidige selskaber en tiendedel af samtlige  

 stemmeberettigede på en generalforsamling, hvor valg af revisor er på  

 dagsordenen, stemmer derfor, skal bestyrelsen opfordre forsikringstilsynet  

 til at udnævne en revisor til sammen med de øvrige revisorer at deltage i  

 revisionen for tiden til og med næste ordinære generalforsamling.
Om  

 udnævnelsen skal der uden betaling optages bemærkning i forsikringsregisteret  

 og ske bekendtgørelse i Statstidende.
Undlader bestyrelsen at rette  

 henvendelse til forsikringstilsynet, kan opfordringen fremsættes af enhver  

 aktionær eller stemmeberettiget.
Forsikringstilsynet fastsætter vederlaget  

 til den udpegede revisor.
§ 180.  Revisorerne skal være myndige.
Mindst eön  

 af revisorerne skal have bopæl her i landet.
Kravet om bopæl anvendes ikke i  

 det omfang, andet er fastsat i medfør af international aftale eller ved  

 bestemmelser fastsat af industriministeren.
Stk. 2.  Mindst eön af revisorerne skal være  

 statsautoriseret.
Forsikringstilsynet kan dog i særlige tilfælde undtage  

 herfra.
 Stk. 3.  Vælges et revisionsselskab til revisor, skal  

 den, hvem revisionen overdrages, opfylde de i stk. 1, 2, 4 og 5 samt § 181  

 foreskrevne betingelser.
Stk. 4.  En revisors personale eller medinteressenter  

 kan ikke vælges som medrevisor.
Vælges et revisionsselskab til revisor, kan  

 ingen i revisionsselskabet ansat person vælges som medrevisor.
Stk. 5.  Tilhører forsikringsselskabet en koncern, skal  

 den statsautoriserede revisor være fælles for koncernen.
For en gruppe af  

 selskaber, for hvilke forsikringstilsynet træffer bestemmelse i henhold til §  

 3, stk. 2, kan tilsynet bestemme, at mindst 2 revisorer, hvoraf en skal være  

 statsautoriseret revisor, skal være fælles for gruppen.
 § 181.  Til revisor må ikke vælges:
 Stk. 2.  Til revisor i et datterselskab må ikke vælges  

 nogen, som efter stk. 1 ikke kan vælges til revisor i moderselskabet.
Stk. 3.  Et selskab eller selskaber inden for samme  

 koncern må ikke yde lån til eller stille sikkerhed for revisor.
Dette gælder  

 dog ikke for lån ydet inden for genkøbsværdien af en af et  

 livsforsikringsselskab udstedt forsikringspolice.
 § 182.  Revisors hverv skal ophøre ved afslutningen af  

 den ordinære generalforsamling, der afholdes efter udløbet af det sidste  

 regnskabsår, for hvilket han er valgt, eller, såfremt revisor er valgt for  

 ubestemt tid, når en anden revisor er valgt i hans sted.
 Stk. 2.  En revisor kan til enhver tid fratræde sit  

 hverv og afsættes ved beslutning af den, der har valgt ham.
 Stk. 3.  Findes en revisor åbenbart uegnet til sit  

 hverv, kan industriministeren afskedige den pågældende og i den afgåedes sted  

 udpege en revisor, der fungerer, indtil nyt valg kan foretages.
 Stk. 4.  Ophører en revisors hverv før udløbet af  

 valgperioden, eller opfylder han ikke længere betingelserne for at være  

 revisor, og er der ingen suppleant til at indtræde i hans sted, påhviler det  

 bestyrelsen snarest at foranledige valg af ny revisor.
 § 183.  Er der ingen eller kun eön revisor i  

 selskabet, eller opfylder en revisor ikke kravene i § 180, stk. 1 og 2, eller  

 § 181, stk. 1 og 2, eller de i vedtægterne herom fastsatte regler, skal  

 forsikringstilsynet udnævne revisorer.
 Stk. 2.  Udnævnelse af revisorer i henhold til stk. 1  

 gælder for tiden, indtil nye revisorer er valgt på foreskreven måde.
 § 184.  Revisorerne skal revidere årsregnskabet i  

 overensstemmelse med god revisionsskik og herunder foretage en kritisk  

 gennemgang af selskabets regnskabsmateriale og dets forhold i øvrigt.
 Stk. 2.  Er selskabet et moderselskab, skal dettes  

 revisorer tillige revidere koncernregnskabet og koncernselskabernes indbyrdes  

 regnskabsmæssige forhold.
 Stk. 3.  Tilhører selskabet en gruppe af selskaber, for  

 hvilke forsikringstilsynet træffer bestemmelse i henhold til § 3, stk. 2,  

 skal de i § 180, stk. 5, 2. pkt., nævnte revisorer tillige revidere det  

 regnskab, som forsikringstilsynet foreskriver i medfør af § 3, stk. 2, samt  

 gruppens indbyrdes regnskabsmæssige forhold.
 Stk. 4.  Revisorerne skal efterkomme de krav vedrørende  

 revisionen, som måtte blive stillet af generalforsamlingen, for så vidt de  

 ikke strider mod lov eller mod selskabets vedtægter eller god revisionsskik.
§ 185.  Bestyrelse og direktion skal give revisorerne  

 adgang til at foretage de undersøgelser, disse finder nødvendige, og skal  

 sørge for, at revisorerne får de oplysninger og den bistand, som de anser for  

 nødvendige for udførelsen af deres hverv.
Et datterselskabs bestyrelse og  

 direktion har tilsvarende forpligtelser over for moderselskabets revisorer  

 eller de i § 180, stk. 5, 2. pkt., nævnte revisorer.
§ 186.  Efter at revisionen er afsluttet, skal  

 revisorerne under henvisning til den afgivne revisionsberetning ved påtegning  

 på regnskabet bekræfte, at de har revideret dette.
Såfremt status eller  

 resultatopgørelsen efter revisorernes opfattelse ikke bør godkendes, skal de  

 tillige bemærke dette.
§ 187.  Revisorerne skal afgive en revisionsberetning  

 til generalforsamlingen.
Beretningen skal være bestyrelsen i hænde senest 2  

 uger før den ordinære generalforsamling.
 Stk. 2.  Revisionsberetningen skal indeholde erklæring  

 om, hvorvidt årsregnskabet og det eventuelle koncernregnskab, henholdsvis det  

 regnskab, som forsikringstilsynet foreskriver i medfør af § 3, stk. 2, er  

 opgjort i overensstemmelse med forskrifterne i loven og vedtægterne, tillige  

 med en redegørelse for resultatet af revisionen i øvrigt.
Stk. 3.  Indeholder årsregnskabet ikke de oplysninger om  

 resultatet af selskabets drift og økonomiske stilling i øvrigt, som skal  

 oplyses, eller hvis revisorerne i et moderselskab eller de i § 180, stk. 5,  

 2. pkt., nævnte revisorer savner fornødne oplysninger om et datterselskabs  

 forhold, skal revisorerne gøre bemærkning herom og, såfremt det er muligt,  

 give de nødvendige supplerende oplysninger i deres beretning.
Har revisorerne  

 ved deres revision fundet, at der foreligger forhold, som kan medføre ansvar  

 for bestyrelsesmedlemmer eller direktører, skal de gøre anmærkning herom i  

 beretningen.
Revisorerne kan i øvrigt i beretningen meddele oplysninger, som  

 de anser det for rigtigt at lade komme til aktionærernes - for gensidige  

 selskabers vedkommende medlemmers og garanters - kundskab.
§ 188.  Revisorerne skal til brug for bestyrelsen føre  

 en revisionsprotokol, hvori de skal anføre, hvilke revisionsarbejder der er  

 udført, og hvilke mangler vedrørende selskabets bogholderi og regnskabsvæsen  

 der måtte være forefundet.
Protokollen forelægges i ethvert bestyrelsesmøde,  

 og enhver protokoltilførsel underskrives af samtlige bestyrelsesmedlemmer.
§ 189.  Revisorerne har ret til at være til stede på  

 generalforsamlingen.
De skal være til stede, såfremt deres nærværelse må  

 anses for nødvendig af hensyn til de spørgsmål, som skal behandles.
§ 190.  Revisorerne og deres medarbejdere er ikke  

 berettiget til at afgive oplysninger om selskabets forhold til enkelte  

 aktionærer - i gensidige selskaber garanter, medlemmer eller delegerede -  

 eller til uvedkommende.
En revisor, der fratræder sit hverv, er dog  

 berettiget til at meddele den revisor, der træder i stedet for ham, grunden  

 til sin fratræden.
Stk. 2.  Forsikringstilsynet kan pålægge revisorerne at  

 give oplysninger om selskabets forhold til tilsynet.
Bestyrelsen skal  

 underrettes om revisorernes udtalelse.
 Stk. 3.  Industriministeren kan udfærdige nærmere  

 forskrifter om revisionens gennemførelse.
§ 191.  En aktionær eller i gensidige selskaber et  

 medlem, en garant eller en delegeret kan på den ordinære generalforsamling  

 eller på en generalforsamling, hvor emnet er sat på dagsordenen, fremsætte  

 forslag om en ekstraordinær granskning af selskabets stiftelse eller af  

 nærmere angivne forhold vedrørende selskabets forvaltning eller af visse  

 regnskaber.
Vedtages forslaget med simpel stemmeflerhed, vælger  

 generalforsamlingen en eller flere granskningsmænd.
Stk. 2.  Vedtages forslaget ikke, men opnår det dog  

 tilslutning fra aktionærer, som repræsenterer 25 pct. af aktiekapitalen eller  

 for gensidige selskabers vedkommende fra 25 pct. af de på generalforsamlingen  

 stemmeberettigede, kan en aktionær eller stemmeberettiget senest 1 måned  

 efter generalforsamlingens afholdelse anmode skifteretten på selskabets  

 hjemsted om at udnævne granskningsmænd.
Skifteretten skal give selskabets  

 ledelse og revisorer, forsikringstilsynet og i givet fald den, hvis forhold  

 anmodningen omfatter, adgang til at udtale sig, før den træffer sin  

 afgørelse.
Anmodningen skal kun tages til følge, såfremt skifteretten finder  

 den tilstrækkeligt begrundet.
Skifteretten fastsætter antallet af  

 granskningsmænd.
Skifterettens afgørelser er genstand for kære.
 Stk. 3.  Reglerne i §§ 180, stk. 1, 181, 185, 189 og 190  

 finder tilsvarende anvendelse på granskningsmænd.
Stk. 4.  Granskningsmændene, der skal afgive en  

 skriftlig beretning til generalforsamlingen, er berettiget til at få et  

 vederlag af selskabet.
Er granskningsmændene udnævnt af skifteretten,  

 fastsættes vederlaget af denne.
 Stk. 5.  Senest 8 dage før generalforsamlingen skal  

 granskningsmændenes beretning fremlægges til eftersyn for aktionærerne eller  

 i gensidige selskaber for medlemmer og garanter på selskabets kontor.  

 Beretningen skal tillige indsendes til forsikringstilsynet.
SÆRLIGE REGLER FOR GENSIDIGE  

 SKADESFORSIKRINGSSELSKABER MED BEGRÆNSET § 192.  Bestemmelserne i dette kapitel omfatter  

 gensidige skadesforsikringsselskaber, hvis vedtægter indeholder angivelse af:
Stk. 2.  Et gensidigt skadesforsikringsselskab omfattes  

 ikke af bestemmelserne i dette kapitel, såfremt § 193.  Bestemmelserne i §§ 12-15, § 21, stk. 2, nr.  

 2, §§ 22-27, § 28, stk. 1, nr. 1 og 3, og § 33, stk. 4, 2. pkt., finder ikke  

 anvendelse ved stiftelse af selskaber, der omfattes af dette kapitel.
 Stk. 2.  Vedtægterne kan bestemme, at der ikke skal  

 ansættes en direktion.
§ 194.  Indtegning af medlemmer eller garanter kan  

 ikke finde sted, inden udkast til vedtægter er affattet.
Udkastet skal  

 fremlægges ved indtegningen.
Stk. 2.  Konstituerende generalforsamling skal afholdes  

 senest seks måneder efter, at indtegningen er påbegyndt, medmindre ingen  

 medlemmer eller garanter er indtegnet.
I sidstnævnte tilfælde bortfalder de  

 ved tegning af selskabskapital påtagne forpligtelser, og indbetalte beløb  

 tilbagebetales, dog med fradrag af afholdte udgifter, såfremt dette er  

 betinget ved tegningen.
 Stk. 3.  Til konstituerende generalforsamling indkaldes  

 de stemmeberettigede ifølge vedtægtsudkastet.
Stk. 4.  Generalforsamlingen træffer med almindelig  

 stemmeflerhed beslutning om godkendelse af vedtægterne og om, hvorvidt  

 selskabet skal stiftes.
Beslutning om ændring af vedtægtsudkastet kan træffes  

 med almindelig stemmeflerhed uanset udkastets bestemmelser om ændringer efter  

 stiftelsen.
Beslutning om ændring, som ikke er angivet i indkaldelsen, kræver  

 dog samtykke fra samtlige stemmeberettigede.
Beslutning om stiftelse må ikke  

 træffes, før vedtægterne er endeligt godkendt.
 Stk. 5.  Når selskabet er stiftet, vælges bestyrelse og  

 revisorer efter vedtægternes bestemmelser herom.
§ 195.  Ansøgning om koncession, om stadfæstelse af  

 selskabets vedtægter og anmeldelse til forsikringsregisteret skal indsendes  

 til forsikringstilsynet senest 2 måneder efter den konstituerende  

 generalforsamling.
Overskrides denne frist, bortfalder de ved tegningen af  

 selskabskapitalen påtagne forpligtelser, jfr. § 194, stk. 2, 2. pkt.  

 Registrering kan herefter ikke finde sted.
Forsikringstilsynet kan dog under  

 særlige omstændigheder foretage registrering, selv om fristen er overskredet.
 Stk. 2.  Med ansøgningen skal følge bekræftet udskrift  

 af generalforsamlingsprotokollen samt fire eksemplarer af vedtægterne, hvoraf  

 eöt eksemplar skal være underskrevet af alle bestyrelsesmedlemmer.
§ 196.  Den i § 29, stk. 1, nævnte driftsplan kan med  

 forsikringstilsynets tilladelse begrænses i åremål eller udelades, såfremt  

 den ikke er nødvendig til bestemmelse af basiskapitalen.
Forsikringstilsynet  

 kan endvidere, under hensyntagen til virksomhedens art og omfang, tillade, at  

 der ikke foreligger selskabskapital eller anden form for basiskapital.
 § 197.  Har selskabet ingen direktion, udføres de  

 hverv, der i loven er henlagt til direktionen, af bestyrelsen.
 § 198.  Medlemmer af bestyrelsen og af direktionen  

 repræsenterer selskabet udadtil.
 Stk. 2.  Selskabet forpligtes ved retshandler, som på  

 selskabets vegne indgås af den samlede bestyrelse eller af et medlem af  

 bestyrelsen eller af en direktør.
Stk. 3.  Den tegningsret, som efter stk. 2 tilkommer det  

 enkelte medlem af bestyrelsen og af direktionen, kan i vedtægterne begrænses  

 således, at tegningsretten kun kan udøves af et eller flere bestemte  

 medlemmer eller af flere i forening.
Anden begrænsning i tegningsretten kan  

 ikke registreres.
 Stk. 4.  § 87, stk. 5, 2. pkt., og § 97 finder ikke  

 anvendelse.
 § 199.  Det reviderede og godkendte årsregnskab skal  

 indsendes til forsikringstilsynet inden en måned efter, at regnskabet er  

 vedtaget og godkendt.
 Stk. 2.  Forsikringstilsynet kan udfærdige nærmere  

 forskrifter angående formen for regnskaberne samt om indsendelse til  

 forsikringstilsynet af oplysninger til brug ved udarbejdelse af en  

 forsikringsstatistik, derunder oplysninger om medlemskredsens størrelse og  

 forsikringernes fordeling.
 Stk. 3.  Bestemmelserne i § 148, stk. 1 og 2, og § 149,  

 stk. 2 og 3, finder ikke anvendelse.
 § 200.  Gensidige skadesforsikringsselskaber, der  

 omfattes af § 192, stk. 1, og som kun driver virksomhed inden for et snævert  

 begrænset landområde, omfattes ikke af denne lovs bestemmelser, jfr. dog stk.  

 2 og 3, såfremt de indtegnede forsikringer tilsammen ikke overstiger 3 mill.  

 kr.
 Stk. 2.  Selskaber, der omfattes af stk. 1, skal dog  

 betegne sig som gensidige. § 11, stk. 2, 3 og 5, finder tilsvarende  

 anvendelse.
 Stk. 3.  Er et gensidigt skadesforsikringsselskab  

 undergivet tilsyn i medfør af denne lov, forbliver selskabet under tilsyn,  

 selv om det siden hen opfylder betingelserne for fritagelse efter stk. 1.  

 Forsikringstilsynet kan dog fritage selskabet for tilsyn, såfremt selskabet  

 fremsætter anmodning herom i henhold til en generalforsamlingsbeslutning.
§ 201.  Forsikringstilsynet kan fritage et gensidigt  

 skadesforsikringsselskab, der omfattes af § 192, stk. 1, fra denne lovs  

 bestemmelser, såfremt Stk. 2.  Ved anvendelsen af stk. 1, nr. 1, tages ikke  

 hensyn til, i hvilket omfang selskabet har afdækket sin risiko ved  

 genforsikring.
 Stk. 3.  Forsikringstilsynet kan anvende bestemmelsen i  

 stk. 1, nr. 2, selv om selskabet tegner forsikringer, som ikke er omfattet af  

 § 192, stk. 1, nr. 1, når selskabet dog ikke tegner ansvarsforsikring,  

 arbejdsskadeforsikring, motorkøretøjsforsikring, kautionsforsikring eller  

 kreditforsikring.
 Stk. 4.  Et selskabs anmodning om fritagelse i henhold  

 til stk. 1 skal være godkendt af generalforsamlingen.
§ 202.  Fremsætter et gensidigt  

 skadesforsikringsselskab, der omfattes af reglerne i dette kapitel, anmodning  

 herom i henhold til generalforsamlingsbeslutning, kan forsikringstilsynet  

 bestemme, at selskabet fuldt ud skal være undergivet de almindelige  

 forskrifter i denne lov.
Når sådan bestemmelse er truffet, kan dette kapitels  

 bestemmelser dog på ny anvendes, såfremt forsikringstilsynet tillader det.
SÆRLIGE REGLER OM VISSE PENSIONSKASSER § 203.  Bestemmelserne i dette kapitel omfatter  

 foreninger eller sammenslutninger (pensionskasser), § 204.  Pensionskasser må kun drive virksomhed her i  

 landet.
De må kun virke som pensionskasse og drive dermed direkte forbunden  

 virksomhed.
 Stk. 2.  Industriministeren kan fastsætte nærmere regler  

 om afgrænsningen mellem pensionskassevirksomhed og anden  

 forsikringsvirksomhed.
 § 205.  Pensionskasser skal i navnet tydeligt angive  

 deres egenskab af pensionskasse. § 11, stk. 1, 1. pkt., finder ikke  

 anvendelse på pensionskasser.
 Stk. 2.  Pensionskasser må ikke i benævnelser eller i  

 henvendelser til offentligheden benytte ord, der er egnet til at fremkalde  

 det indtryk, at de driver anden af denne lov omhandlet forsikringsvirksomhed.
 § 206.  §§ 193-198 finder tilsvarende anvendelse på  

 pensionskasser, der omfattes af dette kapitel.
 Stk. 2.  Medmindre industriministeren under hensyn til  

 pensionskassens forhold tillader en anden sammensætning af bestyrelsen, skal  

 denne bestå af en formand og et lige antal bestyrelsesmedlemmer, hvoraf  

 mindst halvdelen skal vælges af og blandt medlemmerne i pensionskassen. § 83,  

 stk. 5, finder ikke anvendelse.
 Stk. 3.  I vedtægterne kan det uanset § 104 fastsættes,  

 at valg af bestyrelsen og ændring af vedtægterne foretages af foreningens  

 medlemmer ved urafstemning.
BYGNINGSBRANDFORSIKRING § 207.  Et forsikringsselskab, der tegner  

 bygningsbrandforsikring, skal med de begrænsninger, der følger af dets  

 vedtægter eller dets koncession, overtage forsikring af enhver bygning.
 Stk. 2.  Selskabet kan dog afvise at forsikre:
 § 208.  Et selskab kan ikke bringe en forsikring til  

 ophør på grund af manglende betaling af præmie.
 Stk. 2.  En forsikringstager kan kun bringe forsikringen  

 til ophør med samtykke af de berettigede ifølge samtlige adkomster og  

 hæftelser, der er tinglyst på ejendommen, medmindre ejendommen uden  

 forringelse af disses retsstilling forsikres i et andet selskab, som har  

 koncession til at drive bygningsbrandforsikring.
 § 209.  For at sikre forsikringsdækning i tilfælde af  

 et selskabs konkurs eller likvidation kan industriministeren fastsætte  

 nærmere regler om gensidig hæftelse for alle forsikringsselskaber, der har  

 tegnet bygningsbrandforsikring for bygninger her i landet.
 Stk. 2.  Beløb, som indgår i boet fra dækning ved  

 genforsikring af bygningsbrandforsikring, anvendes forlods til dækning af  

 krav fra forsikringsselskaber, der har opfyldt forsikringsforpligtelser, som  

 påhvilede det under konkurs eller likvidation værende forsikringsselskab.  

 Kravet viger dog for de i konkurslovens §§ 93 og 94 nævnte fordringer, i det  

 omfang disse fordringer ikke kan dækkes af boets øvrige midler.
§ 210.  Selskabet har udpantningsret for præmier med  

 påløbne renter og andre omkostninger.
Selskabet har endvidere panteret for  

 ydelserne i den forsikrede ejendom efter ejendomsskat til stat og kommune i 1  

 år fra forfaldstid.
UDENLANDSKE FORSIKRINGSSELSKABER § 211.  Et udenlandsk selskab, der lovligt driver  

 forsikringsvirksomhed i sit hjemland, og som ikke driver anden virksomhed,  

 kan på de i denne lov eller i medfør heraf fastsatte betingelser af  

 forsikringstilsynet få tilladelse (koncession) til at drive tilsvarende  

 virksomhed her i landet gennem en herværende forretningsafdeling  

 (generalagentur), såfremt industriministeren skønner, at der indrømmes danske  

 selskaber tilsvarende ret i vedkommende land, såfremt dette er hjemlet i  

 international aftale eller ved bestemmelser fastsat af ministeren, eller  

 såfremt ministeren giver tilladelse hertil.
 Stk. 2.  Det er en betingelse for, at et udenlandsk  

 forsikringsselskab skal kunne drive virksomhed her i landet, at det i sit  

 hjemland er etableret som et aktieselskab eller et gensidigt selskab.  

 Industriministeren kan gøre undtagelse for virksomheder, som i hjemlandet  

 lovligt driver forsikringsvirksomhed uden at være et aktieselskab eller et  

 gensidigt selskab.
 Stk. 3.  Ansøgning om koncession og anmeldelse til  

 forsikringsregisteret om oprettelse af en forretningsafdeling skal indsendes  

 til forsikringstilsynet.
§ 212.  Udenlandske selskaber, som driver  

 forsikringsvirksomhed her i landet, skal i deres benævnelse og i de  

 dokumenter, der nævnes i § 11, stk. 4, på tydelig måde angive selskabets  

 navn, hjemland og egenskab af aktieselskab, gensidigt selskab eller lignende  

 samt forretningsafdelingens hjemsted (hovedkontor) og det  

 registreringsnummer, hvorunder forretningsafdelingen er indført i  

 forsikringsregisteret.
Træder selskabet i likvidation, skal dette angives i  

 benævnelsen.
Anføres selskabskapitalens størrelse på disse dokumenter, skal  

 såvel den tegnede som den indbetalte selskabskapital anføres.
 Stk. 2.  Det er de af stk. 1 omfattede selskaber forbudt  

 selv eller ved deres agenter og personale at betegne sig som kontrolleret af  

 den danske stat.
§ 213.  Selskabet skal vælge en befuldmægtiget  

 (generalagent) til at lede forretningsafdelingen, der ikke kan tegnes uden  

 generalagentens medvirken.
Generalagenten skal have beføjelse til at  

 forpligte virksomheden over for tredjemand samt til at repræsentere  

 virksomheden i øvrigt, herunder over for forsikringstilsynet og  

 forsikringsregisteret samt under søgsmål mod virksomheden.
 Stk. 2.  Et selskab må kun have eön generalagent  

 her i landet.
 Stk. 3.  Generalagenten kan meddele prokura til eön  

 eller flere underagenter.
Stk. 4.  Generalagenter skal være myndige personer og  

 have bopæl her i landet og tillige enten have indfødsret i en af De  

 europæiske Fællesskabers medlemsstater eller i de sidste 2 år have været  

 bosiddende her i landet.
Fra den sidstnævnte bestemmelse kan  

 industriministeren gøre undtagelse.
 Stk. 5.  Et her i landet hjemmehørende aktieselskab,  

 anpartsselskab eller interessentskab kan være generalagent, såfremt  

 generalagenten som sin repræsentant udpeger en person, der opfylder de i stk.  

 4 nævnte betingelser for at være generalagent.
Stk. 6.  Selskabet skal råde over tilstrækkelig  

 sagkundskab til beregning af tekniske reserver m. v.
Driver selskabet  

 livsforsikringsvirksomhed her i landet, skal der ved forretningsafdelingen  

 være ansat en aktuar.
Bestemmelserne i § 89, stk. 2-4, finder tilsvarende  

 anvendelse.
 § 214.  Opfylder en generalagent ikke længere  

 betingelserne i § 213, bliver han ude af stand til at udføre sit hverv,  

 frasiger han sig dette, eller tilbagekaldes hans fuldmagt, uden at anden  

 generalagent bliver valgt af selskabet, skal forsikringstilsynet, såfremt  

 forretningsafdelingen fortsat skal bestå, ansætte en generalagent, der  

 fungerer, indtil en anden er valgt af selskabet, eller indtil den tidligere  

 generalagent atter kan overtage sit hverv.
 § 215.  Selskabet skal i alle af virksomheden her i  

 landet opstående retsforhold være underkastet dansk ret og danske domstoles  

 afgørelse.
§ 216.  Selskabet skal her i landet være i besiddelse  

 af midler, som er tilstrækkelige til at modsvare selskabets forpligtelser  

 hidrørende fra her i landet direkte tegnede forsikringer.
Ved beregningen af  

 tekniske reserver skal anvendes samme regler som for her i landet  

 hjemmehørende selskaber.
 Stk. 2.  Selskabet skal endvidere her i landet være i  

 besiddelse af midler, hvis størrelse bestemmes ved beregning af en  

 solvensmargen for den forsikringsbestand, der henhører under  

 forretningsafdelingen.
 Stk. 3.  Bestemmelserne i § 34, stk. 2, 3 og 5, finder  

 tilsvarende anvendelse.
 Stk. 4.  En fjerdedel af solvensmargenens mindstebeløb,  

 jfr. § 34, stk. 2, skal dækkes af værdipapirer, som deponeres i et godkendt  

 forvaringssted.
 Stk. 5.  Det i stk. 4 nævnte beløb kan tillige anbringes  

 i fondsaktiver registreret i værdipapircentralen.
 Stk. 6.  Industriministeren kan fastsætte undtagelser  

 fra stk. 2 og 4.
 § 217.  Med den i § 211, stk. 3, nævnte anmeldelse om  

 oprettelse af en forretningsafdeling skal følge:
 Stk. 2.  På forlangende af forsikringstilsynet skal der  

 indsendes en autoriseret oversættelse af de i stk. 1 nævnte bilag.
 Stk. 3.  Den i § 211, stk. 3, nævnte anmeldelse skal  

 angive:
§ 218.  Ansøgning om koncession skal indeholde en af  

 selskabet udarbejdet driftsplan for den virksomhed, som selskabet agter at  

 drive her i landet.
Industriministeren fastsætter nærmere bestemmelser om de  

 oplysninger, som driftsplanen skal indeholde, og om det åremål, for hvilket  

 planen skal udarbejdes.
Stk. 2.  En koncession skal indeholde oplysning om den  

 forsikringsvirksomhed, som selskabet må udøve.
Industriministeren fastsætter  

 nærmere bestemmelser om koncessionens indhold i øvrigt.
 Stk. 3.  Har forsikringstilsynet ikke inden 6 måneder  

 efter modtagelsen af en ansøgning om koncession afgivet udtalelse om  

 ansøgningen, kan selskabet indbringe sagen for domstolene.
 § 219.  Det udenlandske selskab må ikke påbegynde  

 forsikringsvirksomhed her i landet, før koncession er givet og registrering  

 er sket.
 Stk. 2.  For forpligtelser, der forinden registreringen  

 er indgået på forretningsafdelingens vegne, hæfter de, der har indgået  

 forpligtelsen eller har medansvar herfor, i overensstemmelse med  

 bestemmelserne i § 32, stk. 2, 4 og 5, solidarisk sammen med selskabet.
 § 220.  Ingen må i erhvervsmæssigt øjemed her i landet  

 medvirke til, at direkte forsikringer for her i landet bosiddende personer,  

 danske skibe eller her i landet beroende ejendele tegnes hos andre end danske  

 eller her registrerede udenlandske selskaber, medmindre andet følger af  

 regler fastsat af industriministeren i medfør af § 1, stk. 3.
 Stk. 2.  Over for udenlandske mæglerfirmaer, der ved  

 denne lovs ikrafttræden i medfør af lov af 2. maj 1934 om  

 skadesforsikringsvirksomhed m. v. havde tilladelse til at have herværende  

 korrespondenter, der medvirker ved tegning af skadesforsikringer her i  

 landet, kan industriministeren efter indhentet udtalelse fra  

 forsikringstilsynet gøre undtagelse fra de i stk. 1 indeholdte bestemmelser.  

 Ministeren fastsætter i så fald de nærmere vilkår for virksomhedens  

 fortsættelse, samt i hvilket omfang bestemmelserne i denne lov kommer til  

 anvendelse på virksomheden.
 § 221.  Sker der ændring i selskabets vedtægter eller  

 noget andet forhold, hvorom anmeldelse er sket til forsikringsregisteret,  

 skal anmeldelse herom foretages i overensstemmelse med § 217 inden en måned.  

 Anmeldelsen skal være ledsaget af dokumentation for ændringens lovlige  

 vedtagelse. Ændring i selskabets godkendte, almindelige  

 forsikringsbetingelser eller i selskabets tekniske grundlag m. v. for  

 livsforsikring kan ikke træde i kraft, før godkendelse er meddelt i  

 overensstemmelse med reglerne i §§ 10, 30 og 31.
 Stk. 2.  Har myndighederne i selskabets hjemland, efter  

 at forretningsafdelingen har påbegyndt sin virksomhed her i landet, fremsat  

 nogen bemærkning mod den måde, hvorpå virksomheden drives, eller er selskabet  

 kommet under konkurs eller likvidation, eller har det standset sine  

 betalinger, skal generalagenten straks skriftligt underrette  

 forsikringstilsynet derom.
§ 222.  Inden 7 måneder efter hvert regnskabsårs udløb  

 skal generalagenten i den form, forsikringstilsynet foreskriver, fremsende  

 indberetning om selskabets virksomhed her i landet til forsikringstilsynet.  

 Indberetningen skal tillige indeholde oplysning om forretningsafdelingens  

 økonomiske situation og om størrelsen af solvensmargenen.
Bestemmelserne i §§  

 118-150 og 179-191 finder anvendelse i det omfang, forsikringstilsynet  

 bestemmer.
Forretningsafdelingens indberetning m. v. skal være attesteret af  

 en statsautoriseret revisor.
 Stk. 2.  Inden 1 måned efter, at selskabets årsregnskab  

 er endeligt vedtaget, skal generalagenten indsende dette tillige med  

 revisorernes udtalelser og den af selskabets bestyrelse afgivne årsberetning.
 Stk. 3.  Forsikringstilsynet kan kræve de yderligere  

 oplysninger, som i hvert enkelt tilfælde er nødvendige til bedømmelse af  

 regnskabet og selskabets virksomhed.
 Stk. 4.  Forsikringstilsynet videregiver det i stk. 2  

 nævnte årsregnskab og den af bestyrelsen afgivne årsberetning til  

 forsikringsregisteret.
§ 223.  Driver selskabet direkte  

 livsforsikringsvirksomhed her i landet, skal den i § 222, stk. 1, nævnte  

 indberetning indeholde en summarisk angivelse af forsikringssummerne for de  

 under forretningsafdelingen hørende direkte tegnede livsforsikringer, som var  

 i kraft ved udløbet af sidste regnskabsår, med angivelse af de forsikredes  

 antal og årspræmie samt en beregning af forsikringsfonden efter reglerne i §  

 133 og en beregning efter reglerne i § 132 af det deör nævnte aktiv  

 tillige med sådanne oplysninger, som sætter forsikringstilsynet i stand til  

 at kontrollere disse beregningers rigtighed.
Indberetningen skal endvidere  

 indeholde en angivelse af summen af de i det sidst forløbne regnskabsår  

 indgåede præmier og det beløb, som af selskabet er ydet i lån mod pant i de  

 under forretningsafdelingen hørende forsikringer inden for deres  

 genkøbsværdi.
 Stk. 2.  De midler, der er afsat til dækning af  

 forsikringsfonden, skal anbringes og båndlægges i overensstemmelse med  

 reglerne i §§ 135-137. Forretningsafdelingens hovedkontor ligestilles i  

 henseende til § 135, stk. 1, nr. 8, med et indenlandsk selskabs hovedkontor.  

 Værdien af de båndlagte midler opgøres efter reglerne i §§ 121 og 124.  

 Størrelsen af det beløb, som kan anbringes efter reglerne i § 135, stk. 2,  

 beregnes på grundlag af forsikringsfondens størrelse.
 § 224.  Driver selskabet direkte  

 skadesforsikringsvirksomhed her i landet, skal den i § 222, stk. 1, nævnte  

 indberetning være ledsaget af en beregning af de tekniske reserver for den  

 under forretningsafdelingen hørende forsikringsbestand.
 Stk. 2.  Beregningen af de tekniske reserver skal være  

 ledsaget af en opstilling over de aktiver, som er bestemt til dækning af de  

 tekniske reserver.
Stk. 3.  Bestemmelserne i § 223, jfr. § 135, om arten af  

 de aktiver, som kan anvendes til dækning af de tekniske reserver, finder  

 tilsvarende anvendelse.
Aktiverne skal båndlægges i overensstemmelse med  

 reglerne i § 223, jfr. §§ 136 og 137. Industriministeren kan undtage fra  

 reglen om båndlæggelse.
§ 225.  Det i § 216, stk. 4, nævnte depot skal  

 udelukkende tjene som sikkerhed for opfyldelse af forpligtelser ifølge de  

 under forretningsafdelingen hørende direkte forsikringskontrakter samt til  

 dækning af beløb, som selskabet er forpligtet at udrede efter denne lov,  

 derunder også bøder.
Depotet anses givet i håndpant for de nævnte  

 forpligtelser, idet forsikringstilsynet er håndpanthaver på samtlige de  

 berettigedes vegne.
Den enkelte forsikrede kan kun kræve sig fyldestgjort for  

 forfaldent forsikringskrav i den udstrækning, forsikringstilsynet anser det  

 forsvarligt under hensyn til, at depotet også tjener til sikkerhed for  

 selskabets forpligtelser over for de øvrige forsikrede.
§ 226.  Forsikringstilsynet påbyder selskabet inden  

 for en af tilsynet fastsat frist at foretage de foranstaltninger, der skønnes  

 nødvendige, såfremt Stk. 2.  Viser indberetningen om selskabets virksomhed  

 her i landet en forringelse af forretningsafdelingens økonomiske stilling i  

 forhold til en i henhold til denne lov udarbejdet driftsplan, træffer  

 forsikringstilsynet bestemmelse om de nødvendige foranstaltninger og kan  

 herunder kræve, at der udarbejdes en ny driftsplan.
Stk. 3.  Er de foreskrevne foranstaltninger ikke truffet  

 inden den givne frist, og skønnes undladelsen at medføre fare for de  

 forsikredes interesser, kan forsikringstilsynet ansætte en anden generalagent  

 og bemyndige denne til at afvikle selskabets virksomhed her i landet. §§  

 151-156, 249-251 og 254 finder tilsvarende anvendelse.
Generalagenten kan  

 inddrage alle de under forretningsafdelingen hørende aktiver under  

 afviklingen af virksomheden.
 Stk. 4.  Som led i de i stk. 1 og 2 nævnte  

 foranstaltninger, kan forsikringstilsynet forbyde selskabet at råde over dets  

 aktiver eller begrænse dets rådighed herover. § 136, stk. 1 og 3, finder  

 tilsvarende anvendelse.
 § 227.  Forsikringstilsynet kan helt eller delvis  

 tilbagekalde forsikringsselskabets koncession, hvis:
Stk. 2.  Ved tilbagekaldelse af et selskabs koncession  

 træffer forsikringstilsynet beslutning om, hvorvidt forsikringsselskabet skal  

 søge forsikringsbestanden overdraget til et eller flere forsikringsselskaber,  

 der driver forsikringsvirksomhed her i landet, eller selskabet på anden måde  

 skal søge forsikringsbestanden afviklet.
For selskaber, der driver  

 livsforsikringsvirksomhed, kan forsikringstilsynet beslutte, at  

 forsikringsbestanden tages under administration, jfr. kapitel 15.
 Stk. 3.  Industriministeren kan fastsætte nærmere  

 bestemmelser til gennemførelse af foranstående regler.
 Stk. 4.  Forsikringstilsynet kan i forbindelse med  

 tilbagekaldelsen af et selskabs koncession forbyde selskabet at råde over  

 dets aktiver eller begrænse dets rådighed herover. § 136, stk. 1 og 3 finder  

 tilsvarende anvendelse.
§ 228.  Vil et udenlandsk selskab overdrage hele den  

 under forretningsafdelingen hørende forsikringsbestand eller en bestemt del  

 af denne til et andet selskab, kan forsikringstilsynet tillade overdragelse  

 til et selskab, der driver forsikringsvirksomhed af den pågældende art her i  

 landet.
Bestemmelserne i §§ 157-160 finder tilsvarende anvendelse.
§ 229.  Forretningsafdelingen slettes af  

 forsikringsregisteret, Stk. 2.  Det i henhold til § 216, stk. 4, stillede depot  

 frigives, når en i henhold til § 211 meddelt koncession er tilbagekaldt og  

 selskabet godtgør, at samtlige i § 225 nævnte forpligtelser er opfyldt, eller  

 at det har stillet sådan sikkerhed for opfyldelsen af disse, som  

 forsikringstilsynet finder betryggende.
ERSTATNING M.
V.
§ 230.  Stiftere, bestyrelsesmedlemmer og direktører,  

 som under udførelsen af deres hverv forsætligt eller uagtsomt har tilføjet  

 selskabet skade, er pligtige at erstatte denne.
Det samme gælder, når skaden  

 er tilføjet aktionærer, medlemmer, garanter, selskabets kreditorer eller  

 tredjemand ved overtrædelse af denne lov eller vedtægterne.
 § 231.  Med hensyn til erstatningspligt for  

 vurderingsmænd, revisorer og granskningsmænd finder § 230 tilsvarende  

 anvendelse.
 Stk. 2.  Er et eller flere revisionsselskaber valgt til  

 revisorer, er både revisionsselskaberne og de revisorer, hvem revisionen er  

 overdraget, erstatningsansvarlige.
§ 232.  En aktionær i et forsikringsaktieselskab er  

 pligtig at erstatte tab, som han ved forsætligt eller groft uagtsomt at  

 overtræde denne lov eller selskabets vedtægter har tilføjet selskabet, andre  

 aktionærer eller tredjemand.
Hvis retten af hensyn til faren for fortsat  

 misbrug og forholdene i øvrigt finder, at der er særlig grund hertil, kan  

 sagsøgte desuden tilpligtes at indløse en skadelidende aktionærs aktier til  

 en pris, som fastsættes under hensyn til forsikringsaktieselskabets  

 økonomiske stilling og til, hvad der efter omstændighederne i øvrigt findes  

 rimeligt.
 Stk. 2.  Bestemmelserne i stk. 1 finder tilsvarende  

 anvendelse på garanter i et gensidigt forsikringsselskab.
 § 233.  Erstatning efter reglerne i §§ 230-232 kan  

 nedsættes, når dette findes rimeligt under hensyn til skyldgraden, skadens  

 størrelse og omstændighederne i øvrigt.
Stk. 2.  Er flere samtidig erstatningspligtige, hæfter  

 de solidarisk for erstatningen.
Den, hvis erstatningsansvar er lempet efter  

 reglerne i stk. 1, er dog kun ansvarlig med det nedsatte beløb.
Har en af dem  

 betalt erstatningen, kan han afkræve hver enkelt af de medansvarlige dennes  

 del under hensyn til størrelsen af den skyld, der måtte påhvile hver enkelt,  

 samt omstændighederne i øvrigt.
 § 234.  Beslutning om, at selskabet skal anlægge  

 søgsmål mod stiftere, bestyrelsesmedlemmer, direktører, vurderingsmænd,  

 revisorer, granskningsmænd, aktionærer eller garanter efter reglerne i §§  

 230-232, træffes af generalforsamlingen.
 Stk. 2.  Søgsmål kan anlægges, selv om  

 generalforsamlingen tidligere har besluttet ansvarsfrihed eller afstået fra  

 at anlægge søgsmål, såfremt der angående denne beslutning eller det forhold,  

 hvorpå søgsmålet bygger, ikke er givet i alt væsentligt rigtige og  

 fuldstændige oplysninger til generalforsamlingen, inden beslutningen blev  

 truffet.
Stk. 3.  Har aktionærer, der repræsenterer mindst en  

 tiendedel af aktiekapitalen, modsat sig en beslutning om ansvarsfrihed eller  

 om afkald på retssag, kan der af enhver aktionær anlægges søgsmål med påstand  

 om, at den eller de ansvarlige tilpligtes at betale selskabet erstatning for  

 det tab, det har lidt.
Aktionærer, som herefter anlægger sag, er ansvarlige  

 for sagsomkostningerne, dog med ret til at få disse godtgjort af selskabet i  

 det omfang, omkostningerne dækkes af det beløb, der gennem retssagen kommer  

 selskabet til gode.
 Stk. 4.  I gensidige selskaber finder stk. 3 tilsvarende  

 anvendelse, for så vidt mindst en tiendedel af de stemmeberettigede har  

 modsat sig en beslutning om ansvarsfrihed eller om afkald på retssag.
 Stk. 5.  Går selskabet konkurs, således at fristdagen  

 indtræder inden 2 år efter afholdelsen af den generalforsamling, som har  

 bevilget ansvarsfrihed eller givet afkald på anlæggelse af søgsmål, kan  

 konkursboet dog anlægge erstatningssag uden hensyn til denne  

 generalforsamlingsbeslutning.
 § 235.  Søgsmål i henhold til § 234, stk. 3 og 4, kan  

 ikke anlægges senere end 6 måneder efter, at den deör omhandlede  

 generalforsamlingsbeslutning blev truffet, eller, hvis granskning er iværksat  

 efter reglerne i § 191, efter at granskningen er afsluttet.
 Stk. 2.  Søgsmål i henhold til § 234, stk. 5, kan ikke  

 anlægges senere end 3 måneder efter, at selskabet er erklæret konkurs.
 § 236.  Erstatningssøgsmål mod stiftere,  

 bestyrelsesmedlemmer og direktører kan anlægges ved retten på det sted, hvor  

 selskabet har sit hjemsted.
TILSYN § 237.  Forsikringstilsynet påser overholdelsen af  

 denne lov og af de bestemmelser, der er udstedt i medfør af loven.
Tilsynet  

 består af et råd og et direktorat.
§ 238.  Rådet består af en formand, der skal have  

 bestået juridisk kandidateksamen, og 7 andre medlemmer, der udnævnes af  

 industriministeren for indtil 4 år ad gangen. 2 af medlemmerne skal  

 repræsentere forsikringstagerne, 2 skal repræsentere forsikringsselskaberne  

 og 1 medlem skal repræsentere pensionskasserne.
Ministeren kan udnævne  

 stedfortrædere for medlemmer til at træde i deres sted, hvis de er forhindret  

 i at deltage i rådets arbejde.
 Stk. 2.  Et flertal af rådets medlemmer skal være  

 uafhængige af forsikringsselskaber, af andre virksomheder, der er under dets  

 tilsyn, og af organisationer for disse virksomheder.
Stk. 3.  Et medlem må ikke deltage i afgørelsen af en  

 sag, hvis der foreligger omstændigheder, der er egnet til at svække tilliden  

 til hans upartiskhed i sagen.
Rådet afgør, om et medlem kan deltage i sagens  

 afgørelse.
I behandlingen af dette spørgsmål deltager det pågældende medlem  

 ikke.
 Stk. 4.  Industriministeren fastsætter rådets  

 forretningsorden.
 Stk. 5.  § 240, stk. 3, finder tilsvarende anvendelse  

 for rådets medlemmer.
§ 239.  Forsikringstilsynets daglige forretninger  

 varetages af direktoratet, der ledes af en direktør.
Direktøren er ikke  

 medlem af rådet, men deltager i dets møder.
 Stk. 2.  De i direktoratet ansatte må ikke være  

 økonomisk interesseret i eller knyttet til noget forsikringsselskab, til  

 anden virksomhed, der er under direktoratets tilsyn, eller til organisationer  

 for disse virksomheder.
 Stk. 3.  Industriministeren udfærdiger forskrifter for  

 direktoratets virksomhed, herunder om dets samvirke med rådet og om  

 samarbejdet med andre landes forsikringstilsyn.
§ 240.  Forsikringstilsynet kan kræve meddelt alle  

 sådanne oplysninger, som skønnes nødvendige for dets virksomhed, herunder til  

 afgørelse af, om en virksomhed er omfattet af loven.
Forsikringstilsynet er  

 berettiget til at lade foretage undersøgelser på stedet af de af loven  

 omfattede forsikringsselskabers og pensionskassers virkemåde og forhold,  

 hvorved der ikke af selskabet må forholdes tilsynet nogen oplysning.
Stk. 2.  Industriministeren kan tillade, at direktøren  

 for forsikringtilsynet i særlige tilfælde anvender fremmed bistand.
Stk. 3  

 finder anvendelse for de pågældende.
Industriministeren kan endvidere  

 tillade, at direktøren for tilsynet underrettet forsikringstagerne og andre  

 berettigede i tilfælde af selskabers likvidation eller konkurs.
 Stk. 3.  De i tilsynet ansatte er under ansvar efter  

 straffelovens §§ 152 og 264 b, jfr. § 10, stk. 2, i lov om tjenestemænd i  

 staten, folkeskolen og folkekirken, forpligtet til over for alle uvedkommende  

 at hemmeligholde, hvad de gennem deres virksomhed bliver vidende om.
 (tk. 4. Bestemmelsen i stk. 3 er ikke til hinder for, at  

 forsikringstilsynet, sideløbende med forhandlinger om overdragelse af en  

 forsikringsbestand, med henblik på sikring af genforsikringsafdækning  

 videregiver oplysninger til repræsentanter for selskaber, der er omfattet af  

 en i medfør af § 209 fastsat hæftelsesordning.
Stk. 5.  Bestemmelserne i stk. 3 er ikke til hinder for,  

 at forsikringstilsynet som et led i et samarbejde med andre landes  

 tilsynsmyndigheder videregiver oplysninger til disse under forudsætning af,  

 at oplysningerne er undergivet tilsvarende tavshedspligt i det pågældende  

 land.
Oplysninger, som forsikringstilsynet modtager fra andre landes  

 tilsynsmyndigheder med angivelse af, at oplysningerne er hemmelige eller  

 fortrolige, eller hvor dette følger af oplysningernes karakter, skal være  

 undergivet bestemmelserne i stk. 3.
 Stk. 6.  Bestemmelserne i denne lov om  

 forsikringstilsynets beføjelser og om forsikringsselskabernes pligter over  

 for tilsynet finder med de ændringer, der følger af forholdets natur,  

 anvendelse på selskaber, der er trådt i likvidation, har standset deres  

 betalinger eller er under konkurs.
§ 241.  Forsikringstilsynet afgiver en årlig beretning  

 til industriministeren om sin virksomhed.
Beretningen skal angive de  

 selskaber, der er omfattet af denne lov, og indeholde en sammenstilling af  

 selskabernes indberetninger og regnskaber.
Tilsynet afgiver endvidere en  

 redegørelse for væsentlige træk i forsikringserhvervets udvikling i  

 beretningsåret og en redegørelse for sådanne særlige forhold inden for  

 forsikringsområdet, som må antages at være af almen interesse.
Beretninger og  

 redegørelse skal offentliggøres.
 § 242.  Til dækning af udgifterne ved  

 forsikringstilsynets virksomhed skal forsikringsselskaber, pensionskasser og  

 begravelseskasser, der er under tilsyn, hver pålignes et beløb, der  

 fastsættes i henhold til reglerne i stk. 2-4, dog mindst 500 kr. årligt.
Stk. 2.  Fuld bidragspligt påhviler ethvert  

 forsikringsselskab m. v. eller enhver forretningsafdeling af et udenlandsk  

 forsikringsselskab, der her i landet har været berettiget til at drive  

 virksomhed eller været under likvidation i nogen del af det pågældende  

 kalenderår.
Forsikringstilsynet kan dog fritage et selskab under likvidation  

 for bidrag, når omstændighederne taler derfor.
Stk. 3.  Påligning af bidragene foretages af  

 forsikringstilsynet på grundlag af det sidste regnskab.
Ved beregningen af  

 bidragssatsen fordeles tilsynets samlede udgifter mellem følgende grupper:
Stk. 4.  Fordelingen mellem gruppe 1-5 sker på grundlag  

 af den enkelte gruppes andel i de samlede renteindtægter og  

 bruttopræmieindtægter m. v. for her i landet tegnede direkte forsikringer.  

 Fordelingen mellem selskaberne i gruppe 1 og 5 sker i forhold til  

 bruttopræmieindtægten for her i landet tegnede direkte forsikringer og inden  

 for grupperne 2, 3 og 4 på grundlag af medlemsbidrag og renteindtægter.
For  

 udenlandske selskaber anvendes den herværende forretningsafdelings  

 bruttopræmieindtægt for her i landet tegnede direkte forsikringer som  

 grundlag.
Stk. 5.  Inden udgangen af september måned giver  

 forsikringstilsynet hvert enkelt forsikringsselskab m. v. meddelelse om  

 størrelsen af dets bidrag, hvorefter dette skal indbetales inden  

 kalenderårets udgang.
Forsikringstilsynet har udpantningsret for bidragene.
 Stk. 6.  De af bestemmelserne i § 192 omfattede  

 forsikringsselskaber skal betale et beløb på 50 pct. af det efter reglerne i  

 stk. 1-4 beregnede beløb, dog mindst 200 kr. årligt.
 Stk. 7.  Forretningsafdelinger for udenlandske  

 selskaber, hvis koncession ikke omfatter tegning af direkte forsikringer her  

 i landet, og som ikke har nogen bestand af direkte tegnede forsikringer, skal  

 ikke betale bidrag.
 Stk. 8.  Udgifterne ved en af forsikringstilsynet  

 foranstaltet revision kan pålægges selskabet af tilsynet, der fastsætter  

 revisionshonorarets størrelse.
 § 243.  Forsikringstilsynet fører et register over  

 forsikringsselskaber, forretningsafdelinger for udenlandske selskaber og de  

 af denne lov omfattede pensionskasser (forsikringsregisteret).  

 Overregistrator ved aktieselskabs-registeret bistår ved registerets førelse.
Stk. 2.  Industriministeren fastsætter bestemmelser om  

 registerets førelse samt om udgivelse af en fortegnelse over de i stk. 1  

 nævnte forsikringsselskaber m. v.
For registrering, afskrifter af  

 registerbladet, anmeldelser og regnskaber m. v. og for bekendtgørelse af  

 modtagelse af årsregnskaber betales afgift efter regler fastsat af  

 industriministeren.
 § 244.  Alle anmeldelser til forsikringsregisteret  

 skal ske ved benyttelse af de dertil af forsikringstilsynet foreskrevne  

 blanketter.
 § 245.  Opfylder en anmeldelse eller den anmeldte  

 ordning ikke lovens forskrifter, eller stemmer den ikke med  

 forsikringsselskabets vedtægter, eller er den beslutning, i henhold til  

 hvilken den anmeldte ordning er truffet, ikke blevet til på den måde, som  

 loven eller vedtægterne foreskriver, skal registrering nægtes.
 Stk. 2.  Finder forsikringstilsynet, at en fejl eller  

 mangel kan afhjælpes ved beslutning på en generalforsamling eller ved en  

 bestyrelsesvedtagelse, fastsættes der en frist til forholdets berigtigelse.  

 Sker berigtigelse ikke inden den fastsatte frist, nægtes registrering.
 Stk. 3.  Anmelderen skal have skriftlig meddelelse om  

 nægtelsen og om grundene til denne.
Stk. 4.  Mener nogen - bortset fra tilfælde, der  

 omfattes af § 117 - at en stedfunden registrering er ham til skade, hører  

 spørgsmålet om registreringens udslettelse under domstolenes afgørelse.
Sag  

 herom skal anlægges mod selskabet senest 6 måneder efter registreringens  

 bekendtgørelse i Statstidende.
Retten tilstiller forsikringstilsynet udskrift  

 af dommen.
Om sagens udfald skal der uden betaling optages bemærkning i  

 forsikringsregisteret og ske bekendtgørelse i Statstidende.
§ 246.  Registreringer, modtagelse af fusionsplaner,  

 vurderingsberetninger efter § 16, stk. 2, § 18, stk. 5, § 46, stk. 1, og §  

 62, stk. 2, og af årsregnskaber efter § 148, stk. 2 og 3, § 199, stk. 1, og §  

 222, stk. 2, skal straks bekendtgøres i Statstidende.
Registreringer samt  

 modtagne anmeldelser med bilag, dog undtaget bilag efter § 28, stk. 1,  

 fusionsplaner, vurderingsberetninger og årsregnskaber er offentligt  

 tilgængelige.
 Stk. 2.  Det, som er blevet bekendtgjort i Statstidende,  

 anses for at være kommet til tredjemands kundskab, jfr. dog § 98, stk. 2.  

 Bestemmelsen i 1. pkt. finder dog ikke anvendelse på dispositioner, der er  

 foretaget inden den 16. dag efter bekendtgørelsen, dersom tredjemand beviser,  

 at han ikke har haft mulighed for at få kendskab til det bekendtgjorte  

 forhold.
Stk. 3.  Så længe bekendtgørelse i Statstidende ikke har  

 fundet sted, kan forhold, der skal anmeldes og bekendtgøres, ikke gøres  

 gældende imod tredjemand, medmindre det bevises, at han har haft kundskab  

 herom.
Den omstændighed, at et sådant forhold endnu ikke er bekendtgjort,  

 hindrer ikke tredjemand i at gøre forholdet gældende.
Stk. 4.  I tilfælde af uoverensstemmelse mellem  

 indholdet af bekendtgørelsen i Statstidende og indholdet af registeret kan  

 selskabet ikke gøre den bekendtgjorte tekst gældende mod tredjemand.
Denne  

 kan derimod gøre den bekendtgjorte tekst gældende over for selskabet,  

 medmindre det bevises, at han kendte registerets indhold.
§ 247.  De afgørelser, som forsikringstilsynet træffer  

 i henhold til denne lovs §§ 3, 6, 7, 10, 16, 31, 33, 34, 73, 133, 134, 135,  

 135 a, 150-160, 204, stk. 1, 226, 227, 245 og 249-254, kan indbringes for  

 forsikringsnævnet.
De afgørelser, som forsikringstilsynet træffer i henhold  

 til lovens øvrige bestemmelser, kan indbringes for industriministeren.
Klage  

 i henhold til 1. eller 2. pkt. skal indbringes inden en måned efter, at  

 vedkommende selskab har modtaget underretning om forsikringstilsynets  

 afgørelse.
Stk. 2.  I de tilfælde, der omfattes af stk. 1, 2. pkt.,  

 kan industriministeren forelægge den indankede sag for forsikringsnævnet til  

 erklæring.
Dette skal ske, såfremt vedkommende selskab inden for klagefristen  

 fremsætter begæring om det.
Stk. 3.  Forsikringsnævnet består af 3 medlemmer, der  

 udnævnes af industriministeren for 5 år ad gangen.
Industriministeren  

 fastsætter nævnets forretningsorden.
 Stk. 4.  Omgøres en af forsikringstilsynet truffet  

 afgørelse, der går ud på, at selskabet skal træde i likvidation, eller at  

 dets livsforsikringsbestand tages under administration, skal  

 forsikringstilsynet straks indføre dette i forsikringsregisteret og, såfremt  

 selskabet ejer faste ejendomme, endvidere drage omsorg for, at der sker  

 fornøden tinglysning ved disses værneting.
 Stk. 5.  Sag til omgørelse af en af industriministeren,  

 forsikringsnævnet eller forsikringstilsynet truffet beslutning kan indbringes  

 for domstolene af et selskab inden 6 måneder efter, at beslutningen er bragt  

 til dets kundskab.
 Stk. 6.  Har forsikringstilsynet eller forsikringsnævnet  

 tilbagekaldt et selskabs koncession, kan selskabet forlange afgørelsen  

 indbragt for domstolene.
Stk. 7.  Begæring i henhold til stk. 6 skal fremsættes  

 over for industriministeren inden eön måned efter, at den pågældende  

 afgørelse er meddelt selskabet.
Industriministeren anlægger sag mod selskabet  

 i den borgerlige retsplejes former.
§ 248.  Sag mod et af denne lov omfattet selskab  

 indbringes for retten på det sted, hvor selskabet har sit hjemsted, eller,  

 for udenlandske forsikringsselskabers vedkommende, hvor generalagentens  

 kontor findes.
Med hensyn til forkyndelse og varsel betragtes kontoret som  

 bopæl.
GENOPRETTELSESPLANER OG ANDRE  

 FORANSTALTNINGER § 249.  Er et forsikringsselskabs basiskapital ikke  

 tilstrækkelig, skal forsikringstilsynet kræve, at selskabet udarbejder en  

 plan for genoprettelse af dets økonomiske stilling og forelægger planen for  

 forsikringstilsynet til bedømmelse af, om planen indeholder de  

 foranstaltninger, som skønnes nødvendige.
 Stk. 2.  Såfremt:
 Stk. 3.  Har selskabet i henhold til loven forelagt en  

 driftsplan for forsikringstilsynet, træffer tilsynet i tilfælde af, at der er  

 sket en forringelse af selskabets økonomiske stilling i forhold til denne  

 plan, bestemmelse om de nødvendige foranstaltninger og kan herunder kræve, at  

 der udarbejdes en ny driftsplan for de 3 følgende regnskabsår.
 § 250.  Forsikringstilsynet påbyder et  

 livsforsikringsselskab inden for en af tilsynet fastsat frist at foretage de  

 foranstaltninger, der skønnes nødvendige, såfremt:
 Stk. 2.  Er de påbudte foranstaltninger ikke truffet  

 inden den fastsatte frist, og skønnes undladelsen at medføre fare for de  

 forsikrede, kan selskabets livsforsikringsbestand tages under administration  

 i henhold til kapitel 15.
Stk. 3.  En livsforsikringsbestand skal tages under  

 administration, såfremt det viser sig, at der inden den i henhold til stk. 1  

 fastsatte frist ikke kan fremskaffes de til dækning af forsikringsfonden  

 nødvendige midler.
Ved beregningen heraf kan selskabet medtage hele det i §  

 132, stk. 1, omhandlede aktiv.
 Stk. 4.  Træder et selskab i likvidation, kan  

 forsikringstilsynet træffe bestemmelse om, at selskabets  

 livsforsikringsbestand tages under administration.
 Stk. 5.  Finder forsikringstilsynet, at det, når  

 livsforsikringsbestanden er taget under administration, tillige vil være  

 påkrævet, at selskabet opløses, træffer tilsynet beslutning herom.
§ 251.  Forsikringstilsynet påbyder et selskab, der  

 driver anden virksomhed end livsforsikringsvirksomhed, inden for en af  

 tilsynet fastsat frist at foretage de foranstaltninger, der skønnes  

 nødvendige, såfremt Stk. 2.  Er de påbudte foranstaltninger ikke truffet  

 inden den fastsatte frist, og skønnes undladelsen at medføre fare for de  

 forsikrede, kan forsikringstilsynet træffe bestemmelse om, at selskabet skal  

 træde i likvidation.
 § 252.  Som led i de i § 249, stk. 3, § 250, stk. 1,  

 og § 251, stk. 1, nævnte foranstaltninger kan forsikringstilsynet forbyde  

 selskabet at råde over dets aktiver eller begrænse dets rådighed herover. §  

 136, stk. 1 og 3, finder tilsvarende anvendelse.
§ 253.  Forsikringstilsynet kan helt eller delvis  

 tilbagekalde et forsikringsselskabs koncession, såfremt Stk. 2.  Tilbagekaldes et selskabs koncession, træffer  

 forsikringstilsynet beslutning om, hvorvidt forsikringsselskabet skal søge  

 forsikringsbestanden overdraget til et eller flere forsikringsselskaber, der  

 driver forsikringsvirksomhed her i landet, eller om selskabet på anden måde  

 skal søge forsikringsbestanden afviklet.
For livsforsikringsselskaber kan  

 forsikringstilsynet beslutte, at forsikringsbestanden tages under  

 administration i overensstemmelse med kapitel 15.
 Stk. 3.  Forsikringstilsynet kan i forbindelse med  

 tilbagekaldelse af et selskabs koncession forbyde selskabet at råde over dets  

 aktiver eller begrænse dets rådighed herover. § 136, stk. 1 og 3, finder  

 tilsvarende anvendelse.
§ 254.  Forsikringstilsynet skal snarest muligt, efter  

 at likvidation i henhold til § 251 er indtrådt, i samråd med likvidatorerne  

 lade undersøge, om det vil være hensigtsmæssigt at søge forsikringsbestanden  

 helt eller delvis overdraget til et eller flere forsikringsselskaber, der  

 driver virksomhed her i landet.
Indkommer der tilbud om sådan overtagelse,  

 skal forsikringstilsynet, hvis det finder tilbuddet antageligt, lade  

 udarbejde en redegørelse for stillingen og et forslag til overenskomst med  

 vedkommende selskab.
Stk. 2.  Redegørelsen og forslaget skal offentliggøres i  

 Statstidende og i dagblade samt på anden hensigtsmæssig måde og skal  

 indeholde en opfordring til forsikringstagerne om inden en af  

 forsikringstilsynet fastsat frist, der dog ikke må være kortere end en måned,  

 at afgive skriftlig meddelelse til forsikringstilsynet, såfremt de har  

 indsigelser mod overdragelsen.
Selskabet skal samtidig til de  

 forsikringstagere, hvis adresse er selskabet bekendt, udsende redegørelsen og  

 forslaget samt en henvisning til offentliggørelsen med angivelse af dennes  

 dato.
 Stk. 3.  Efter udløbet af den i stk. 2 omhandlede frist  

 træffer forsikringstilsynet under hensyntagen til de fremsatte indsigelser  

 beslutning om, hvorvidt forsikringsbestanden kan overdrages i  

 overensstemmelse med det fremsatte forslag.
Stk. 4.  Forsikringstilsynet kan i forbindelse med den  

 udarbejdede redegørelse efter forhandling med det overtagende selskab træffe  

 bestemmelse om, at forsikringer, som er tegnet for en periode på mere end 1  

 år, af begge parter kan opsiges efter de regler, som ifølge  

 forsikringsaftalen er gældende, hvis den i aftalen indeholdte flerårige  

 periode var udløbet.
Reglerne om denne adgang til opsigelse skal gengives i  

 forsikringstilsynets redegørelse.
 Stk. 5.  § 27, stk. 2, i lov om forsikringsaftaler  

 finder tilsvarende anvendelse, indtil forsikringstilsynet har truffet  

 beslutning i henhold til stk. 3. Finder overdragelse sted i overensstemmelse  

 med forsikringstilsynets beslutning, kan likvidationen og overdragelsen  

 uanset lov om forsikringsaftaler §§ 26 og 27 ikke påberåbes som grundlag for  

 at hæve forsikringsaftalen.
FORSKELLIGE BESTEMMELSER § 255.  For så vidt forsikringstageren er en fra den  

 forsikrede forskellig person, må intet selskab uden den forsikredes samtykke  

 tegne nogen art af livsforsikring, hvorved det ved den forsikredes død  

 forpligter sig til at udbetale større beløb end de indbetalte præmier med  

 renter.
 Stk. 2.  Intet selskab må tegne nogen art af  

 livsforsikring, hvorved det forpligter sig til at udbetale større beløb end  

 de indbetalte præmier med renter som følge af dødsfald, der indtræder før den  

 forsikredes fyldte 8. år.
 Stk. 3.  Intet selskab må her i landet tegne direkte  

 livsforsikringer lydende på betaling i udenlandsk valuta.
 Stk. 4.  Forsikringstilsynet kan tillade afvigelser fra  

 bestemmelserne i stk. 1-3.
 § 256.  En agent for et af § 5 omfattet  

 forsikringsselskab skal være forsynet med legitimation eller fuldmagt udstedt  

 af det pågældende selskabs direktion, for udenlandske selskabers vedkommende  

 af generalagenten.
 Stk. 2.  Tryksager og lignende, som anvendes i arbejdet  

 for at tegne forsikringer, skal være undertegnet af mindst eöt medlem af  

 vedkommende selskabs direktion, for udenlandske selskaber af generalagenten,  

 såfremt andre selskabers forhold er omtalt deri.
§ 257.  Er en livsforsikringspolice bortkommet, kan  

 vedkommende forsikringsselskab på begæring af den, som har godtgjort sin  

 adkomst til policen, med 6 måneders varsel indkalde ihændehaveren til at  

 melde sig.
Indkaldelsen, der sker ved bekendtgørelse i Statstidende i det  

 første nummer i et kvartal, skal indeholde en tilstrækkelig betegnelse af  

 policen, herunder navnet på den, på hvis liv forsikringen er tegnet.
Stk. 2.  Melder ingen sig før fristens udløb, er policen  

 ugyldig, og selskabet udfærdiger en ny police til den, der har begæret  

 indkaldelsen foretaget.
Denne skal betale omkostningerne ved indkaldelsen.
 Stk. 3.  Melder nogen sig efter bekendtgørelsen, og kan  

 en mindelig ordning ikke opnås, kan en ny police ikke udstedes, forinden de  

 anmeldte kravs indbyrdes berettigelse er afgjort ved dom.
 Stk. 4.  Bestemmelserne i stk. 1-3 medfører ingen  

 indskrænkning i adgangen til at søge en livsforsikringspolice mortificeret  

 ved dom i medfør af lovgivningen om mortifikation af værdipapirer.
STRAFFEBESTEMMELSER M.
V.
§ 258.  Er strengere straf ikke forskyldt efter  

 borgerlig straffelov, straffes overtrædelser af lovens forskrifter om  

 indsendelse af anmeldelser, meddelelser og årsregnskaber til  

 forsikringstilsynet eller forsikringsregisteret med bøde.
På samme måde  

 straffes stiftere, bestyrelsesmedlemmer, direktører, medlemmer af  

 repræsentantskabet, vurderingsmænd, aktuarer, revisorer, granskningsmænd,  

 likvidatorer og generalagenter samt deres suppleanter, dersom de ubeføjet  

 røber, hvad de under udøvelsen af deres hverv har fået kundskab om.
Stk. 2.  

 På samme måde straffes de i stk. 1 nævnte personer, såfremt de giver urigtige  

 eller vildledende oplysninger til forsikringstilsynet, forsikringsregisteret  

 eller andre offentlige myndigheder, til nogen selskabsmyndighed, til  

 offentligheden eller til forsikringstagere, eller som gør sig skyldige i grov  

 eller oftere gentagen forsømmelse eller skødesløshed, der kan medføre tab for  

 selskabet eller forsikringstagerne.
 Stk. 3.  Undlader et selskabs bestyrelse, direktion,  

 aktuar, revisorer eller likvidatorer eller en generalagent i rette tid at  

 efterkomme de pligter, der påhviler dem efter denne lov eller de i henhold  

 til denne givne forskrifter, kan forsikringstilsynet som tvangsmiddel pålægge  

 de pågældende daglige eller ugentlige bøder.
 Stk. 4.  Med bøde straffes et forsikringsselskab, der  

 ikke efterkommer et pålæg meddelt i medfør af § 7.
 Stk. 5.  Agenter eller andre, der erhvervsmæssigt virker  

 for tegning af forsikringer, og som herved anvender urigtige eller  

 vildledende angivelser, straffes med bøde eller hæfte.
 § 259.  Bestemmelserne i § 258, stk. 1-3 og stk. 5,  

 finder tillige anvendelse på personer, der erhvervsmæssigt medvirker ved  

 optagelse af forsikringer til de i § 220, stk. 2, nævnte udenlandske  

 mæglerfirmaer, som ifølge særlig tilladelse optager forsikringer til  

 udenlandske forsikringsvirksomheder.
 § 260.  Overtrædelse af § 9, stk. 2, § 11, § 59, stk.  

 1, § 61, stk. 1, jfr. lov om aktieselskaber § 25, § 61, stk. 3-6, §§ 65-71, §  

 87, §§ 89-92, § 93, stk. 2, § 95, § 103, § 113, stk. 2 og 3, § 118, stk. 1,  

 §§ 119-130, § 140, stk. 3, § 144, stk. 1-2, § 145, stk. 4, § 168, stk. 5, §  

 177, stk. 4, § 181, stk. 3, 1. pkt., § 190, stk. 1, § 205, § 212, § 219, stk.  

 1, § 220, stk. 1, § 222, stk. 1 og 2, og § 255, stk. 1-3, straffes med bøde.
 Stk. 2.  Et selskabs opretholdelse af dispositioner  

 truffet i strid med §§ 144, stk. 1 og 2, og 181, stk. 3, straffes med bøde.
 Stk. 3.  I forskrifter, der udstedes af  

 industriministeren i medfør af denne lov, kan der fastsættes straf af bøde  

 for overtrædelse af bestemmelser i forskrifterne.
 Stk. 4.  Hvor et aktieselskab, et anpartsselskab, et  

 gensidigt selskab, en pensionskasse el. lign. optræder som stifter eller  

 revisor, kan der pålægges det pågældende selskab som sådant bødeansvar for  

 overtrædelse af lovens bestemmelser.
 § 261.  Er overtrædelse som nævnt i § 258 og § 260,  

 stk. 1 og 2, begået af et aktieselskab, et anpartsselskab, et gensidigt  

 selskab, en pensionskasse el. lign., kan der pålægges selskabet som sådant  

 bødeansvar for overtrædelse af lovens bestemmelser.
IKRAFTTRÆDELSES- OG OVERGANGSBESTEMMELSER § 262.  Loven træder i kraft den 1. oktober 1981.
 Stk. 2.  Samtidig ophæves lov om forsikringsvirksomhed,  

 jfr. lovbekendtgørelse nr. 544 af 27. oktober 1975, lov nr. 171 af 16. maj  

 1962 om nedsættelse af en forsikringskommission og § 17 i lov nr. 217 af 24.  

 maj 1978 om statsanstalten for livsforsikring.
 Stk. 3.  Industriministeriets bekendtgørelser nr. 480,  

 481 og 482 af 22. september 1975 forbliver i kraft, indtil de afløses af  

 forskrifter udstedt efter denne lov.
 Stk. 4.  Overtrædelse af de i stk. 3 nævnte  

 bekendtgørelser straffes med bøde eller hæfte, for så vidt højere straf ikke  

 er forskyldt efter borgerlig straffelov.
§ 263.  Er ændringer i vedtægterne for  

 forsikringsselskaber eller pensionskasser nødvendige i henhold til denne lov,  

 skal sådanne ændringer gennemføres inden 2 år efter lovens ikrafttræden,  

 medmindre forsikringstilsynet tillader en forlængelse af fristen.
Det samme  

 gælder for pensionskasser, som hidtil ikke har været under tilsyn, men som  

 omfattes af denne lov.
 Stk. 2.  Vedtægtsændringer, som forsikringstilsynet  

 finder nødvendige for at bringe vedtægterne i overensstemmelse med  

 forskrifterne i denne lov, jfr. stk. 1, og som ikke på selskabets  

 generalforsamling har opnået det til deres gennemførelse vedtægtsmæssigt  

 fornødne stemmetal, skal anses som gyldigt vedtagne af generalforsamlingen,  

 såfremt der på denne ikke er afgivet så stort et antal stemmer imod  

 ændringerne, som efter vedtægterne kræves til beslutning om selskabets  

 opløsning.
 Stk. 3.  Kan vedtægtsændringer som nævnt i stk. 2 ikke  

 gennemføres, finder §§ 250 og 251 tilsvarende anvendelse.
 Stk. 4.  Vedtægtsbestemmelser, som er stadfæstet eller  

 sat i kraft inden lovens vedtagelse, og som afviger fra reglerne i § 96, stk.  

 1-3, bevarer deres gyldighed.
 Stk. 5.  Vedtægtsbestemmelser, der er stadfæstet inden  

 lovens vedtagelse, og som afviger fra reglerne i § 104, stk. 1 og 2, bevarer  

 deres gyldighed.
 § 264.  Forsikringsselskaber, der ikke er registreret,  

 men anmeldt før lovens ikrafttræden, skal inden registreringen bringe deres  

 vedtægter i overensstemmelse med lovens krav, jfr. dog §§ 266 og 267.
 § 265.  Gensidige skadesforsikringsselskaber, der  

 omfattes af § 200, stk. 1, men som ved lovens ikrafttræden er undergivet  

 tilsyn i henhold til § 120, stk. 1 og 3, i lov om forsikringsvirksomhed, jfr.  

 lovbekendtgørelse nr. 544 af 27. oktober 1975, kan kun fritages for tilsyn i  

 overensstemmelse med reglerne i § 200, stk. 3.
 § 266.  Uanset bestemmelsen i § 61, stk. 1, jfr. lov  

 om aktieselskaber § 18, 2. pkt., bevarer de ved lovens ikrafttræden gældende  

 vedtægtsbestemmelser deres gyldighed.
 Stk. 2.  Bestemmelsen i § 61, stk. 1, jfr. lov om  

 aktieselskaber § 19, stk. 2, 2. pkt., jfr. stk. 4, om tilsidesættelse af en  

 vedtægtsbestemmelse om beregningsgrundlaget for købesummen finder dog  

 anvendelse, hvor forkøbsretten gøres gældende efter lovens ikrafttræden.
 Stk. 3.  Anmeldelse af aktiebesiddelser efter § 61, stk.  

 3-5, skal første gang ske inden den 31. december 1981.
 § 267.  Bestemmelsen i § 102, jfr. lov om  

 aktieselskaber § 67, stk. 1, hvorefter enhver aktie skal give stemmeret,  

 finder ikke anvendelse på aktier, der er tegnet inden lovens ikrafttræden, og  

 til hvilke der på dette tidspunkt ikke er knyttet stemmeret.
 Stk. 2.  Aktier, der er tegnet før lovens ikrafttræden,  

 og hvis stemmeværdi overstiger ti gange stemmeværdien af nogen anden aktie  

 eller noget andet aktiebeløb af samme størrelse, bevarer deres stemmeværdi  

 uanset reglen i § 102, jfr. lov om aktieselskaber § 67, stk. 1.
 § 268.  De ved denne lovs ikrafttræden bestående  

 forsikringsselskaber, hvis aktie- eller garantikapital ikke er fuldt  

 indbetalt, kan uanset §§ 35 og 74 opretholde denne ordning.
 Stk. 2.  I de af stk. 1 omfattede forsikringsselskaber  

 må en aktionær eller garant ikke hæfte for indbetaling på aktier eller  

 garantiandele til et større samlet beløb end 5 pct. af aktie eller  

 garantikapitalen eller for større beløb end 50.000 kr., medmindre der stilles  

 en af forsikringstilsynet godkendt sikkerhed for beløb herudover.
 Stk. 3.  Forsikringstilsynet kan undtage fra reglen i  

 stk. 2.
Stk. 4.  For nedsættelse af den indbetalte del af  

 aktiekapitalen i et forsikringsselskab omfattet af stk. 1 finder reglerne i  

 §§ 37-40 om kapitalnedsættelse tilsvarende anvendelse.
I disse selskaber kan  

 nedsættelsesbeløbet fortsat anvendes til afskrivning på aktionærernes  

 indbetalingspligt. § 38, stk. 5, finder tilsvarende anvendelse i dette  

 tilfælde.
Stk. 5.  Overdragelsen af en ikke fuldt indbetalt aktie  

 eller garantiandel i forsikringsselskaber omfattet af stk. 1 kan kun finde  

 sted med bestyrelsens godkendelse.
Sådan godkendelse må ikke meddeles,  

 medmindre det må antages, at erhververen vil være i stand til at erlægge de  

 fremtidige indbetalinger, eller medmindre betryggende sikkerhed stilles.  

 Stilles betryggende sikkerhed, kan godkendelse ikke nægtes, medmindre den  

 ønskede overdragelse strider imod andre, gyldigt fastsatte regler om  

 indskrænkning i aktiernes eller garantiandelenes omsættelighed.
 Stk. 6.  Når bestyrelsen har godkendt overdragelsen og  

 erhververen har udstedt forskrivning for det ikke indbetalte beløb,  

 bortfalder overdragerens forpligtelser.
 Stk. 7.  Foretager en aktionær eller garant i  

 forsikringsselskaber omfattet af stk. 1 ikke i rette tid en ham påhvilende  

 indbetaling, er han, såfremt vedtægterne ikke bestemmer andet, pligtig fra  

 forfaldsdagen at betale en årlig rente af det skyldige beløb svarende til den  

 til enhver tid fastsatte officielle diskonto med et tillæg på 2 pct.
Stk. 8.  Selskabet skal, hvis betaling efter stk. 7 ikke  

 sker rettidig, uden ugrundet ophold søge sig fyldestgjort for det skyldige  

 beløb enten ved et søgsmål eller ved for aktionærens eller garantens regning,  

 og så vidt muligt efter 4 ugers varsel til ham, at søge aktien eller  

 garantiandelen afhændet med forpligtelse for erhververen til at yde de  

 manglende indbetalinger med påløbne renter.
Afhændelsen skal ske gennem en  

 fondsbørsvekselerer eller ved offentlig auktion.
Medfører afhændelsen  

 udstedelse af nyt aktiebrev eller interimsbevis, skal aktiebrevet eller  

 interimsbeviset - foruden at angive sit øjemed - gengive indholdet af det  

 gamle aktiebrev eller interimsbeviset samt underskrives af bestyrelsen, dog  

 at interimsbeviser kan underskrives af en af bestyrelsen befuldmægtiget.
Stk. 9.  Viser det sig, at det skyldige beløb ikke kan  

 inddrives på nogen af de anførte måder, skal aktien eller garantiandelen  

 annulleres, og kapitalen anses da for nedsat med et til aktiens eller  

 garantiandelens pålydende svarende beløb.
Det beløb, der er indbetalt,  

 henlægges til en fond, som ikke uden forsikringstilsynets samtykke må  

 formindskes.
 Stk. 10.  Med anmeldelsen til forsikringsregisteret om  

 kapitalens nedsættelse skal følge bevis for, at betingelserne for aktiens  

 eller garantiandelens annullation har været til stede.
 § 269.  Har et datterselskab af et  

 forsikringsaktieselskab før lovens vedtagelse erhvervet aktier i  

 moderselskabet, skal aktierne, i det omfang forsikringstilsynet ikke i  

 henhold til § 66, stk. 2, giver tilladelse til at besidde aktieposten,  

 afvikles i overensstemmelse med bestemmelserne i § 69, dog at fristen regnes  

 fra lovens vedtagelse.
 § 270.  Den i medfør af § 21, stk. 1, nr. 7, jfr. §  

 83, stk. 6, fastsatte valgperiode for bestyrelsesmedlemmer kommer første gang  

 til anvendelse, når valg - herunder genvalg - af bestyrelsesmedlemmer finder  

 sted efter lovens ikrafttræden.
 Stk. 2.  Valg i henhold til § 83, stk. 2, 3. pkt.,  

 afholdes første gang i forbindelse med udløbet af de af arbejdstagerne valgte  

 bestyrelsesmedlemmers og suppleanters valgperiode, jfr. dog stk. 1.
 Stk. 3.  I koncerner, hvor der i moderselskabet er  

 arbejdstagervalgte bestyrelsesmedlemmer, afholdes valg af  

 koncernrepræsentanter i henhold til § 83, stk. 3, første gang i forbindelse  

 med udløbet af de af moderselskabets arbejdstagere valgte  

 bestyrelsesmedlemmers og suppleanters valgperiode, jfr. stk. 1.
 Stk. 4.  Uanset § 42 kan de ved lovens ikrafttræden  

 gældende vedtægtsbestemmelser om fortegningsret bevare deres gyldighed indtil  

 1. oktober 1982.
 Stk. 5.  Direktører, der ved lovens ikrafttræden ejer  

 eller driver en virksomhed eller beklæder hverv i strid med § 90, stk. 4, kan  

 uanset denne bestemmelse fortsætte hermed.
 Stk. 6.  Uanset bestemmelserne i § 180, stk. 1, kan de  

 ved lovens ikrafttræden lovligt valgte revisorer bevare deres hverv.
 § 271.  Såfremt stiftelses- eller  

 organisationsomkostninger er opført som aktiv, vil dette aktiv fortsat kunne  

 optages i regnskabet med den nedskrivning, som følger af hidtil gældende  

 regler, medmindre forsikringstilsynet på grund af særlige forhold måtte  

 forlange en hurtigere afskrivning af aktivet.
§ 272.  Bestemmelserne i §§ 118-140 og 146-150 om  

 årsregnskab og koncernregnskab kommer første gang til anvendelse for det  

 regnskabsår, der begynder efter den 30. september 1982. Reglerne om  

 udarbejdelse af koncernregnskab dog først for det derefter følgende  

 regnskabsår.
For tidligere regnskabsår skal de hidtil gældende regler om  

 regnskabsaflæggelse iagttages.
Stk. 2.  Uanset foranstående bestemmelser kan  

 forsikringsselskaber, for så vidt angår skatternes postering på  

 årsregnskabet, udskyde anvendelsen af reglerne herom i §§ 125 og 127, men de  

 pågældende selskaber skal da i det første regnskabsår, der begynder efter  

 lovens ikrafttræden, og i hvert af de følgende år af det regnskabsmæssige  

 overskud henlægge 20 pct. til en skattekonto.
Når det ved udarbejdelsen af et  

 årsregnskab viser sig, at den påbudte henlæggelse for det pågældende  

 regnskabsår vil bringe skattekontoen op på et beløb svarende til de i  

 regnskabsåret betalte samt de endnu ikke betalte skatter af indkomsten i  

 tidligere år, skal skatterne posteres i regnskabet i overensstemmelse med de  

 nye regler.
Dette skal ske senest i det fjerde regnskabsår, på hvilket denne  

 lovs regler om regnskabsaflæggelse i øvrigt finder anvendelse.
Skal disse  

 henlæggelser dække skatter af mere end et års indkomst, skal overgangen ske  

 senest i det femte regnskabsår, på hvilket denne lovs regler om  

 regnskabsaflæggelse finder anvendelse.
Ved opgørelsen af det regnskabsmæssige  

 overskud, som danner grundlag for fastsættelse af tantieme, jfr. § 101, stk.  

 1, kan der ses bort fra den nævnte henlæggelse til skattekontoen.
 Stk. 3.  Indtil et selskab har gennemført overgangen til  

 at postere skatterne i overensstemmelse med denne lov, skal forskellen mellem  

 det i § 125, stk. 2, B.II.1, omhandlede beløb og det på skattekontoen  

 hensatte beløb opføres som en note i regnskabet.
 Stk. 4.  I det regnskabsår, hvori et selskab overgår til  

 at postere skatterne i overensstemmelse med denne lov, kan der ved opgørelsen  

 af det regnskabsmæssige overskud, som danner grundlag for fastsættelse af  

 tantieme, jfr. § 101, stk. 1, ses bort fra de i det pågældende regnskabsår  

 betalte eller endnu ikke betalte skatter af indkomsten i tidligere år.
 Stk. 5.  De ovennævnte skatter af tidligere års indkomst  

 skal helt eller delvis kunne dækkes ved overførsel fra selskabets reserver, i  

 det omfang disse ikke efter loven eller selskabets vedtægter er bundet til  

 andet formål.
 § 273.  Industriministeren kan fastsætte  

 overgangsregler vedrørende gennemførelsen af §§ 138 og 139.
 Stk. 2.  Forsikringstilsynet kan under særlige  

 omstændigheder tillade, at livsforsikringsselskaber, der har hjemsted her i  

 landet eller i øvrigt inden for De europæiske Fællesskaber, og som er  

 berettigede til at drive virksomhed her i landet ved denne lovs ikrafttræden,  

 fortsætter deres virksomhed, uanset at de ikke opfylder bestemmelserne om  

 basiskapitalens størrelse, jfr. §§ 34 og 73. Tilsvarende gælder for  

 forsikringsselskaber, der har deres hjemsted uden for De europæiske  

 Fællesskaber, og som ikke opfylder reglerne om basiskapitalens størrelse og  

 om tilstedeværelse af dertil svarende midler her i landet.
Stk. 3.  For så vidt angår det i § 132 nævnte aktiv, må  

 der for de forsikringer, som var i kraft ved udgangen af det sidste  

 regnskabsår, der udløb inden lovens ikrafttræden, ikke i de efterfølgende  

 regnskabsår kapitaliseres større procentdel af tillæggene end den, hvormed  

 aktivet var opført i det førstnævnte års regnskab.
Tilsvarende gælder for den  

 del af det nævnte aktiv, der ikke var optaget på selskabets status, men som  

 indgik ved opgørelsen af basiskapitalen.
 § 274.  Er et forsikringsselskab inden lovens  

 ikrafttræden trådt i likvidation efter bestemmelserne om likvidation af  

 insolvente selskaber, anvendes bestemmelserne om virkningerne heraf i lov om  

 forsikringsvirksomhed, jfr. lovbekendtgørelse nr. 544 af 27. oktober 1975.
 § 275.  (Udeladt; bestemmelsen vedrører ændring af lov  

 om tilsyn med pensionskasser).
 § 276.  Loven gælder ikke for Grønland eller for  

 stedlig forsikringsvirksomhed på Færøerne.
 Stk. 2.  Ved kongelig anordning kan loven sættes i kraft  

 for Grønland med de afvigelser, som landsdelens særlige forhold tilsiger.
---- Lov nr. 284 af 9. juni 1982, der blandt andet ændrede §§ 144 og 260,  

 indeholdt følgende overgangsbestemmelse:
§ 3 Lån eller sikkerhedsstillelse, der er ydet efter § 144 i den hidtidige lov  

 om forsikringsvirksomhed, omfattes ikke af § 260, stk. 2, som ændret ved  

 denne lovs § 1, nr. 30, stk. 2. Dispositioner skal afvikles som oprindeligt  

 aftalt, dog senest inden 1. januar 1993.
---- Lov nr. 631 af 21. december 1983, der trådte i kraft den 1. januar 1984,  

 indeholdt følgende overgangsbestemmelse:
§ 3 Stk. 1.  Bestemmelserne i § 1, nr. 3, 5, 6, 12 og 13 (*  

 1), kommer første gang til anvendelse med virkning for det første  

 regnskabsår, der afsluttes 31. december 1983 eller senere, jfr. dog stk. 2-6.
Stk. 2.  Ved udgangen af det første regnskabsår, hvor  

 reglerne i § 1, nr. 3, 5, 6, 12 og 13, finder anvendelse, skal  

 livsforsikringsselskaberne opgøre obligationsbeholdningen efter § 121, stk.  

 1, nr. 2 og 3. I det omfang, den nominelle obligationsbeholdning i hver  

 obligationsserie ikke overstiger beholdningen ved udgangen af 1982 med  

 fradrag af udtrækninger i 1983, opgøres værdien på grundlag af de  

 gennemsnitlige anskaffelseskurser ved udgangen af 1982, der reguleres frem  

 til udgangen af 1983 i forhold til et års forkortelse af restløbetiden.
For  

 den øvrige obligationsbeholdning reguleres de gennemsnitlige  

 anskaffelseskurser frem til udgangen af 1983 i forhold til et halvt års  

 forkortelse af restløbetiden, idet anskaffelsessummen for obligationer i  

 serier, der åbnes i 1983, dog kun reguleres i forhold til en forkortelse  

 svarende til halvdelen af seriens åbningsperiode i 1983.
 Stk. 3.  For pantebreve og andre fordringer skal  

 livsforsikringsselskaber opgøre værdien ved udgangen af 1983 ud fra  

 anskaffelseskursen, idet denne reguleres i forhold til et års forkortelse af  

 restløbetiden for fordringer, der var i beholdningen ved udgangen af 1982, og  

 i forhold til et halvt års forkortelse af restløbetiden for fordringer  

 erhvervet i 1983.
Stk. 4.  Såfremt livsforsikringsselskaber i 1983 ved  

 salg af obligationer nedbringer deres nominelle beholdning i en  

 obligationsserie, skal kursgevinster og -tab overføres til den i § 146 a,  

 stk. 3, omhandlede realisationsfond for værdipapirer.
Kursgevinsten eller  

 -tabet opgøres som det beløb, hvormed afståelsessummen overstiger  

 anskaffelsessummen opgjort efter stk. 2, henholdsvis er mindre end denne.
Stk. 5.  I resultatopgørelsen skal  

 livsforsikringsselskaber i det første år, reglerne i § 1, nr. 3, 5, 6, 12 og  

 13, finder anvendelse, medregne de i henhold til stk. 2 og 3 foretagne  

 reguleringer.
Desuden skal der som ekstraordinær indtægt, henholdsvis udgift,  

 indgå 30 pct. af saldoen på den under stk. 4 opgjorte realisationsfond, som  

 reduceres i overensstemmelse hermed.
Saldoen på realisationsfonden ved årets  

 udgang opføres som en særskilt post på status (balancen) under egenkapitalen.
 Stk. 6.  I noterne skal der redegøres for, hvorledes  

 bestemmelserne i stk. 4 har fundet anvendelse.
 Stk. 7.  Forsikringstilsynet kan indtil 1. januar 1985  

 tillade, at bestyrelsen foretager omlægning af regnskabsåret, såfremt  

 omlægningen er forårsaget af gennemførelsen af lov om en realrenteafgift af  

 visse pensionskapitaler m.v.
INDUSTRIMINISTERIET, DEN 23. MARTS 1984 IB STETTER /Christen Boye Jacobsen (* 1) Disse bestemmelser vedrører § 121, § 125, § 127, § 146 og § 146 a.
