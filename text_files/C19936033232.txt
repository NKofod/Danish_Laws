 Udskiftning af luftfjederbælge og bremseventiler på  

 typegodkendelsespligtige køretøjer.
 På typegodkendelser/godkendelseserklæringer vil der ofte være anført een  

 eller flere specifikke komponenter, med angivelse af fabrikat og type.
 For så vidt angår luftfjederbælge og ventiler i  

 bremsesystemet (ALB-ventiler, begrænserventiler, proportionalbegrænsere og  

 reguleringsventiler til foraksler), kan alternative komponenter med afvigende  

 fabrikat og/eller type godkendes ved syn hos Statens Bilinspektion.
Ved synet skal der medbringes supplerende teknisk dokumentation i form af - oplysning på køretøjets originale ALB-skilt om alternative komponenter, - en af komponentfabrikanten udfærdiget liste med komponenter af  

 forskellig fabrikat og/eller type med de samme egenskaber, eller - oplysning om alternative komponenter i værkstedshåndbog eller lignende  

 for det aktuelle køretøj.
 Såfremt komponenten kan kontrolleres ud fra de tekniske data på  

 typegodkendelsen (fx fjedervej, armlængde samt ind- og udstyret tryk for en  

 mekanisk ALB-ventil), kan Statens Bilinspektion dog godkende en alternativ  

 komponent på grundlag af en sådan kontrol uden supplerende teknisk  

 dokumentation.
