Bekendtgørelse om ændring af bekendtgørelse om retssikkerhed og administration på det sociale område (Indberetning af statistik og oplysninger vedrørende behandlingstilbud til stofmisbrugere) § 1 I bekendtgørelse nr. 768 af 27. juni 2007 om retssikkerhed og administration på det sociale område foretages følgende ændringer:
 1. § 58, stk. 4, affattes således:
»Stk. 4. Kommunerne sørger for, at offentlige og godkendte private behandlingstilbud for stofmisbrugere indsender statistik og oplysninger vedrørende stofmisbrugere over 18 år i behandling efter § 101 i lov om social service til Dansk Registrerings- og Informationssystem (DanRIS) efter anmodning fra Center for Rusmiddelforskning.« 2. I § 58 indsættes som stk. 5:
»Stk. 5. Kommunerne sørger for månedligt at indsende statistik og oplysninger vedrørende stofmisbrugere i behandling efter § 101 i lov om social service til stofmisbrugsregistret efter anmodning fra Servicestyrelsen.« § 2 Stk. 1. Bekendtgørelsen træder i kraft den 20. oktober 2007.
 Stk. 2. § 1, nr. 1, har virkning fra den 1. januar 2008.
