Fremsat den 1. marts 2001 af  

 Tove Videbæk (KRF), Flemming Kofod-Svendsen (KRF),  

 Ole M.
Nielsen (KRF) og Jann Sjursen (KRF) Forslag til Lov om ændring af lov om  

 foranstaltninger mod alkoholmisbrug (Ændring af aldersgrænsen for forbud mod salg  

 af alkohol til unge fra 15 til 18 år) § 1 I lov nr. 97 af 9. februar 1994 om foranstaltninger mod alkoholmisbrug,  

 som senest ændret ved lov nr. 411 af 26. juni 1998, foretages  

 følgende ændring:
 1. I § 2 a, stk. 1, ændres »15 år« til: »18  

 år«.
§ 2 Loven træder i kraft den 1. juli 2001.
Bemærkninger til lovforslaget Almindelige bemærkninger Danske unge har et stort forbrug af alkohol med de  

 forskellige sundhedsmæssige og sociale risici, dette medfører.  

 Ved et stort alkoholforbrug øges samtidig risikoen for, at de unge  

 forsøger sig med  andre rusmidler.
1. juli 1998 blev der indført et forbud mod salg af  

 alkohol til børn og unge under 15 år.
Forbudet skulle medvirke  

 til at begrænse børns og unges alkoholmisbrug.
En  

 undersøgelse om unges alkoholvaner fra 1997 til 2000, som  

 Sundhedsstyrelsen har foretaget, viser, at dette lovindgreb har  

 påvirket de unges drikkevaner i nedadgående retning.
Det fremgår af denne  

 alkoholforbrugsundersøgelse, at loven om forbud mod salg af alkohol  

 til unge under 15 år tilsyneladende har haft en effekt svarende til en  

 reduktion i forbruget på 30 pct., mest tydelig for 5.-7. klassetrin.
I  

 denne gruppe af unge under 15 år er alkoholforbruget faldet med 36 pct.  

 mod 17 pct. i 8.-10. klasse.
Faldet i alkoholforbruget blandt unge i alderen  

 15-17 år tilskrives, at der har været afsmittende virkning af  

 lovens vedtagelse.
Samtidig anføres det i undersøgelsen, at de  

 danske unge fortsat har et meget stort alkoholforbrug i international  

 sammenhæng.
På WHO´s europæiske ministerkonference i  

 Stockholm 19.-21. februar 2001 støttede Danmark vedtagelsen af en  

 deklaration om unge og alkohol.
På konferencen  blev ESPAD (The  

 European School Survey Project on Alcohol and other Drugs)  

 undersøgelsen fra 1999 fremhævet.
Den er foretaget blandt  

 15-16-årige i 30 europæiske lande og viser, at danske unge har de  

 fleste rekorder i alkoholforbrug.
 Der er derfor forsat behov for at vurdere, hvilke  

 forebyggende tiltag der kan iværksættes.
 Da det kan konstateres, at forbudet mod salg af alkohol  

 til unge under 15 år har virket, og at alkoholforbruget fortsat er  

 foruroligende stort for de unge mellem 15 og 17 år, foreslås det,  

 at forbudet udvides til at omfatte unge op til 18.
 Dette forbud kan ikke stå alene i indsatsen over for  

 de unges forbrug af alkohol, men skal ses i sammenhæng med regeringens  

 andre tiltag.
Hvis aldersgrænsen hæves til 18 år, vil  

 alkohol blive mindre tilgængelig for den gruppe af unge, der blandt  

 andet er omfattet af ESPAD-undersøgelsen, og tilgængelighed  

 skulle ifølge Sundhedsstyrelsen have betydning for unges forbrug af  

 alkohol.
Samtidig vil dette have en signalværdi over for denne gruppes  

 forældre, og netop forældrene er vigtige at motivere, når  

 det handler om at begrænse børns og unges alkoholforbrug.
Ifølge et notat fra 1999 fra Sundhedsministeriet  

 vil en 18-års-aldersgrænse harmonere bedre med lovgivningen i  

 andre lande.
I de lande, hvor der er en aldersgrænse for butikssalg af  

 alkohol til unge, er det kun Danmark, der har valgt så lav en  

 aldersgrænse som 15 år.
 En 18-års-aldersgrænse harmonerer også  

 bedre med øvrige nationale regler, idet der kommer til at gælde  

 den samme aldersgrænse for salg af alkohol, som gælder for  

 udskænkning af alkohol til unge på restauranter, diskoteker m.v.
 Forbudet vil endvidere lettere kunne administreres, fordi  

 unge på 18 år i de fleste tilfælde er i besiddelse af  

 billedlegitimation   dankort, kørekort osv.   i modsætning til,  

 hvad der er tilfældet for unge mellem 15 og 18 år.
Endelig vil en 18-års-aldersgrænse være  

 med til at hæve debutalderen for indtagelse af alkohol, fordi det  

 bliver vanskeligere for de 13-17-årige at skaffe sig alkohol, hvilket i  

 sig selv kan have en forebyggende effekt.
Dette har betydning, da en tidlig  

 debutalder øger risikoen for et senere stort alkoholforbrug.
Bemærkninger til lovforslagets enkelte  

 bestemmelser Til § 1 Med forslaget ændres aldersgrænsen for salg af  

 alkohol til børn fra 15 til 18 år.
Til § 2 Med bestemmelsen foreslås det, at lovændringen  

 træder i kraft den 1. juli 2001.
Skriftlig fremsættelse Tove Videbæk (KRF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 foranstaltninger mod alkoholmisbrug. (Ændring af aldersgrænsen  

 for forbud mod salg af alkohol til unge fra 15 til 18 år).
(Lovforslag nr.
L 177).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 2 a.
Alkoholholdige drikkevarer må ikke sælges til  

 børn under 15 år fra butikker, hvor der foregår  

 detailsalg.
 1. I § 2 a, stk. 1, ændres »15 år« til: »18  

 år«.
