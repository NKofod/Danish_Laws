 Bekendtgørelse om ændring af bekendtgørelse om indhentelse af udtalelse om miljøskade m.v.
(Ændring som følge af lov om Natur- og Miljøklagenævnet og ny organisering på Miljøministeriets område) § 1 I bekendtgørelse nr. 658 af 26. juni 2008 om indhentelse af udtalelse om miljøskade m.v. foretages følgende ændringer:
 1. Indledningen affattes således:
»I medfør af § 73 f, stk. 4, og § 80, stk. 1 og 2, i lov om miljøbeskyttelse, jf. lovbekendtgørelse nr. 879 af 26. juni 2010, § 38 f, stk. 4, og § 59, stk. 1 og 2, i lov om forurenet jord, jf. lovbekendtgørelse nr. 1427 af 4. december 2009, § 5, stk. 1 og 2, og § 68 e, stk. 4, i lov om vandforsyning m.v., jf. lovbekendtgørelse nr. 635 af 7. juni 2010, § 54 f, stk. 4, og § 63, stk. 1 og 2, i lov om miljøgodkendelse m.v. af husdyrbrug, jf. lovbekendtgørelse nr. 1486 af 4. december 2009, § 70, stk. 1 og 2, og § 77 e, stk. 2, i lov om naturbeskyttelse, jf. lovbekendtgørelse nr. 933 af 24. september 2009, § 37 f, stk. 2, og § 48, stk. 1 og 2, i lov om beskyttelse af de ydre koge i Tøndermarsken, jf. lovbekendtgørelse nr. 928 af 24. september 2009, § 60 g, stk. 4, og § 78, stk. 1 og 2, i lov om vandløb, jf. lovbekendtgørelse nr. 927 af 24. september 2009, og § 33 g, stk. 4, og § 38, stk. 1 og 2, i lov om råstoffer, jf. lovbekendtgørelse nr. 950 af 24. september 2009, fastsættes:« 2. I § 1, stk. 1, ændres »Miljøministeriets relevante miljøcenter« til: »Miljøstyrelsen«.
 3. I § 1, stk. 2, og i § 3, stk. 1, ændres »Miljøcentrets« til: »Miljøstyrelsens«.
 4. § 2 ophæves.
 5. § 3, stk. 3 affattes således:
»Stk. 3. Miljøstyrelsens udtalelse efter § 1, stk. 1, kan ikke påklages til miljøministeren.« § 2 Bekendtgørelsen træder i kraft den 1. januar 2011.
