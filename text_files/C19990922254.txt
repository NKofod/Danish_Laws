NOA-Meddelelse (Nyt om orlov og arbejdsmarkedsreformen) Tilbud om uddannelse med bevarelse af retten til dagpenge  

 efter § 62 a og § 62 b i lov om arbejdsløshedsforsikring m.v.
 Tilbud om uddannelse i henhold til en handlingsplan med  

 bevarelse af retten til dagpenge kan alene gives i den lediges  

 dagpengeperiode, jf. § 104, stk. 3, i bekendtgørelse om en aktiv  

 arbejdsmarkedsindsats.
 Bestemmelsen i aktivbekendtgørelsens § 104, stk. 3,  

 har givet anledning til tvivl om, hvad der gælder for ledige i  

 aktivperioden, som inden den 1. januar 1999 har fået et tilbud om  

 uddannelse med bevarelse af retten til dagpenge.
 Efter en fortolkning af bestemmelsen under hensyn til  

 almindelige overgangsprincipper gælder følgende:
 Ledige i aktivperioden, som både har  

fået, tilbud om uddannelse og er påbegyndt  

 uddannelsen med bevarelse af retten til dagpenge inden den 1. januar 1999,  

 kan fortsætte uddannelsen uden en revideret handlingsplan.
Ledige i aktivperioden, som har fået et  

konkret tilbud om uddannelse med bevarelse af retten til dagpenge  

 inden den 1. januar 1999, men som først er påbegyndt  

 uddannelsen efter den 1. januar 1999, kan påbegynde uddannelsen uden en  

 revideret handlingsplan.
Ved konkret tilbud menes, at det skal fremgå  

 af handlingsplanen, hvilken uddannelse der er tale om, og hvornår den  

 ledige skal starte uddannelsen.
Herudover skal det fremgå af  

 handlingsplanen, at den ledige skal påbegynde uddannelsen inden 1.  

 april 1999.
 Lediges deltagelse i tilbud om uddannelse med bevarelse af  

 dagpengeretten sker på de hidtidige vilkår, herunder at den  

 ledige har pligt til at søge arbejde under deltagelse i tilbuddet.
