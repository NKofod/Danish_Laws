Nr LSF 206 Forslag til Lov om ændring af lov om voksenuddannelsesstøtte Fremsat af kulturministeren (Grethe Rostbøll) den 23. januar 1992 § 1 I lov nr. 336 af 24. maj 1989 om voksenuddannelsesstøtte foretages  

 følgende ændring:
 I § 9, stk. 2, ændres »folketingsåret 1991-92« til:  

 »folketingsåret 1992-93«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget I lovens § 9, stk. 2 er fastsat, at der skal fremsættes forslag om  

 revision af loven i folketingssamlingen 1991/92.
Lov om voksenuddannelsesstøtte trådte i kraft den 1. oktober 1989, som en  

 landsdækkende forsøgsordning.
Men erfaringerne fra det første år var  

 sparsomme.
 Det foreslås derfor, at revisionen af loven udskydes til  

 folketingssamlingen 1992/93.
 Baggrunden for udsættelsen af lovrevisionen er primært ønsket om, at  

 erfaringerne fra 1991/92, hvor VUS-ordningen for alvor er kommet igang, får  

 mulighed for at afspejle sig i lovrevisionen.
 Hertil kommer, at revisionen af VUS-ordningen indgår i kommissoriet for  

 udredningsarbejdet om arbejdsmarkedets strukturproblemer, hvor arbejdet er  

 tilrettelagt således, at eventuelle lovforslag som resultat af  

 udredningsarbejdet fremsættes oktober/november 1992, med henblik på at kunne  

 iværksættes med virkning fra 1. juli 1993.
Økonomiske og administrative konsekvener På FL 92 er der optaget en bevilling til voksenuddannelsesstøtte på 97  

 mio. kr. til dækning og videreførelse af ordningen i 1992.
