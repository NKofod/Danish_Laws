Kendelse fra Pressenævnet i sag nr.  

 1/2000 En mand, direktør [K], har ved advokat K.
L.  

 Németh klaget til Pressenævnet over, at Ekstra Bladet har afvist  

 at bringe et genmæle i anledning af en artikel bragt i Ekstra Bladet  

 den 6. december 1999.
 Ekstra Bladet bragte den 6. december 1999 artiklen med  

 overskriften "Børshajer Scorer Kassen", hvoraf bl.a.  

 følgende fremgik:
 "Danmarks tre største guldflippere er blevet  

 styrtende rige på spekulation i Internet-aktie.
 Tre af Danmarks mest omstridte guldflippere og  

 børshajer har ramt en veritabel guldmine, der på rekordtid har  

 gjort dem styrtende rige.
 Det drejer sig om finansmændene  Ole  Abildgaard,  

  Peter  Forchhammer og [K], der er hovedaktionærer i det lille danske  

 Internet-firma Telepartner, som under navnet euro909.com er noteret på  

 den amerikanske Nasdaq-børs.
 Kursen på aktien er gået helt amok i USA.  

 Fredag aften steg den i løbet af et par timer under voldsom  

 omsætning med hele 42 procent.
 Stigningen på 5,8 dollar betyder, at selskabert nu  

 omregnet til danske kroner er intet mindre end 1,8 milliarder kr.  

 værd.
Den 38-årige børsspekulant har i forvejen  

 scoret et to-cifret millionbeløb på sine aktier i FC  

 København, hvor han er største private aktionær, og et  

 magtfuldt medlem af bestyrelsen.
Her fik [K] lov til at købe aktier  

 til discount-pris kort tid før børsintroduktionen.
[K] indledte sin karriere som spekulant allerede som  

 24-årig i Dansk Formueforvaltning, hvor det på kort tid lykkedes  

 ham og hans daværende bagmand  Peter  Forchhammer at sætte  

 næsten 200 mio. kr. over styr.
Mens deres kunder således led  

 meget store tab, scorede [K] og  Forchhammer selv 5 mio. kr. på at  

 sælge administrationen af de sørgelige rester videre.
Ole  Abildgaard ejer ti procent af aktierne i  

 Telepartner, så hans formue kunne efter fredagens kurshop i USA  

 opgøres til ca. 180 mio. kr." Klageren krævede ved brev af 8. december 1999, at  

 Ekstra Bladet skulle trykke følgende genmæle:
 "I en artikel den 6. december 1999 under overskriften  

 "Børshajer scorer kassen" omtaler Ekstra Bladet v/journalist  Jan  

  Michaelsen Euro909.Com A/S' og direktør [K]s forhold.
 I den forbindelse anføres bl.a.: "Her fik [K] lov  

 til at købe aktier til discount-pris kort tid før  

 børsintroduktionen". Det er urigtigt når det anføres, at  

 direktør [K] har fået lov til at købe aktier til  

 discountpris kort tid før børsintroduktionen.
 Det anføres endvidere: "[K] indledte sin karriere  

 som spekulant allerede som 24-årig i Dansk Formueforvaltning, hvor det  

 på kort tid lykkedes ham og hans daværende bagmand  Peter  

  Forchhammer at sætte næsten 200 mio. kr. over styr".
 Oplysningen er urigtig, idet det er urigtigt, at der er  

 sat næsten 200 mio. kr. over styr.
Det er ligeledes urigtigt, når det bl.a. i artiklen  

 anføres: " Ole  Abildgaard ejer 10 procent af aktierne i Telepartner  

 ".  Ole  Abildgaard ejer ikke aktier i selskabet." Klageren har anført, at det er ukorrekt, når  

 det i Ekstra Bladet anføres, at klageren har haft adgang til at  

 købe aktier i FC København til "discountpris" kort tid  

 før børsintroduktionen.
Klageren købte aktierne til  

 gældende markedspris.
Når bladet skriver, at klageren  

 købte aktierne til discountpris, ligger der heri en antydning af  

 uredelige forhold, nemlig at klageren via sin tilknytning til FCK A/S har  

 erhvervet aktierne på særligt gunstige vilkår.
Aktierne er  

 imidlertid erhvervet på fuldt legal vis og er erhvervet til  

 markedsprisen, som bestyrelsen og aktionærerne var blevet enige om.
Det  

 forhold, at aktikursen efterfølgende udvikler sig positivt, kan  

 på ingen måde gøres odiøst.
Udviklingen kunne lige  

 så godt være gået den modsatte vej.
Klageren har endvidere anført, at for så vidt  

 angår klagers involvering i Dansk Formueforvaltning, er bladets  

 oplysninger positivt urigtige.
Det er et udokumenteret postulat at  

 påstå, at det er lykkedes klageren at sætte 200 mill.  

 kroner over styr.
Forholdet er det, at der var opstået tab for  

 investorerne i forbindelse med Dansk Formueforvaltning, men at tabet på  

 ingen måde kunne fastsættes til 200 mill. kroner.
Tabet ligger  

 snarere i en størrelsesorden på samlet 80 mill. kroner.  

 Når bladet henviser til et tab af en eksakt størrelse, må  

 bladet kunne dokumentere, hvor oplysningen kommer fra.
Journalisten, der  

 skrev artiklen, har løbende fulgt udviklingen omkring Dansk  

 Formueforvaltning, og har haft mange drøftelser med klageren.
 Klageren anfører endvidere, at det er på  

 vegne af  Ole  Abildgaard, at han kræver genmæle over for  

 oplysningen om, at  Ole  Abildgaard ejer 10 procent af aktierne i  

 Telepartner.  Ole  Abildgaard har således bemyndiget advokat  

 Németh til på sine vegne at oplyse Pressenævnet om, at  

 bladets meddelelser er urigtige, idet han ikke er og aldrig har været  

 aktionær i Euro909.Com A/S.
Klageren anfører endelig, at det ikke er korrekt,  

 at bladet har forsøgt at kontakte klageren eller hans  

 informationschef, idet klageren ikke er blevet kontaktet, og idet der ikke er  

 ansat en informationschef i Euro909.Com A/S.  Bertel  Jensen har  

 således aldrig været informationschef i Euro909.Com A/S, og  

 hverken  Bertel  Jensen eller [K] har modtaget henvendelser fra bladet.  

 Bladet har heller ikke som påstået skriftligt forsøgt at  

 forelægge oplysninger for klageren, og  Bertel  Jensen har ikke den  

 e-mail adresse, som bladet henviser til.
Bladets tilbud om, at klageren frit  

 i et interview kan redegøre for sine synspunkter, har klageren afvist.  

 Det kan ikke være hensigten, at bladet først skal have lov til  

 at svine klageren til, hvorefter den tilsvinede person herefter i et  

 interview "får lov" til at redegøre for sine synspunkter.
Det  

 kan således ikke bebrejdes klageren, at han ikke ønsker at  

 deltage i et interview.
 Bladet har anført, at klageren købte sine  

 aktier i sommeren 1997 til kurs 22,3, og at FC København blev  

 børsnoteret nogle få måneder senere, samt at aktierne i  

 denne forbindelse blev solgt til investorerne til kurs 150. Forskellen  

 på kurs 22,3 og kurs 150 er så markant, at udtrykket  

 "discountpris" er rimeligt at anvende.
Bladet har endvidere anført, at omtalen af Dansk  

 Formueforvaltning, og at tabet var på 200 mill. kroner, fremgår  

 af artikler i Politiken den 5. august 1999 og i Morgenavisen Jyllandsposten  

 den 20. september 1998, men erkender, at tabet er vanskeligt at  

 opgøre.
Dette skyldes bl.a., at investorenes tab var væsentligt  

 større end det beløb, som den enkelte investor havde indskudt i  

 selskabet   formentlig mindst det dobbelte.
Bladet anser det imidlertid for  

 at være af uomtvistelig offentlig interesse at beskrive klagerens  

 adfærd med investorenes indskud.
Hvis klageren har et bud på,  

 hvor stort tabet i Dansk Formueforvaltning var, er bladet rede til at  

 offentliggøre det.
 Bladet anfører videre, at oplysningen om, at  Ole  

  Abildgaard ejer 10% af aktiekapitalen i selskabet Euro 999.com A/S, er en  

 oplysning, som denne selv har givet bladet, og at han må være  

 den, der har bedst kendskab til sin egen aktieportefølje.
Bladet har endelig anført, at man såvel  

 mundtligt som skriftligt har forsøgt at forelægge oplysningerne  

 for klageren og for hans informationschef  Bertel  Jensen, men at ingen af  

 disse har besvaret bladets henvendelser.
Bladets journalist har pr. e-mail  

 rettet henvendelse til [K] og  Bertel  Jensen, men uden at få svar.  

 Bladet har endvidere tilbudt klageren, at han frit i et interview kan  

 redegøre for sine synspunkter herunder forhold, som han mener, at  

 bladet har gengivet forkert, men at klageren ikke har ønsket  

 dette.
 Bladet fastholder på denne baggrund, at man ikke har  

 bragt faktisk forkerte oplysninger om klageren, over for hvilke denne har  

 krav på at få bragt et genmæle.
 Pressenævnet har modtaget skrivelse af 18. februar  

 2000 fra klageren og skrivelse af 22. februar 2000 fra Ekstra Bladet, men har  

 ikke fundet det nødvendigt at fremsende de to skrivelser til  

 henholdsvis Ekstra Bladet og klageren med henblik på at indhente  

 yderligere kommentarer.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
 Det forhold, at bladet har bragt oplysning om, at klageren  

 havde købt aktier i FC København til "discountpris", kan ikke  

 betragtes som en faktisk forkert oplysning, der berettiger klageren til at  

 få bragt et genmæle, idet klageren købte aktierne til kurs  

 22,3, og idet aktierne nogle få måneder senere blev solgt til  

 kurs 150.
Oplysningen i bladet om, at tabet i Dansk  

 Formueforvaltning var på 200 mill. kroner, bestrides af klageren, der  

 anfører, at tabet nok nærmere var på 80 mill. kroner.  

 Klagerens forslag til genmæle, hvoraf alene fremgår, at tabet  

 ikke var på 200 mill. kroner, ville imidlertid kunne opfattes  

 således, at læseren fik det urigtige indtryk, at der ikke havde  

 været lidt noget tab i Dansk Formueforvaltning.
Under henvisning hertil  

 samt under henvisning til, at bladet har tilkendegivet, at hvis klageren har  

 et bud på størrelsen af tabet i Dansk Formueforvaltning,  

 så er man rede til at offentliggøre dette, finder  

 Pressenævnet, at klageren ikke har krav på yderligere  

 genmæle om dette spørgsmål.
Ifølge medieansvarslovens § 36, stk. 2, skal  

 anmodning om genmæle fremsættes af den, som oplysningen  

 vedrører.
Klageren er således efter loven ikke berettiget til at  

 fremsætte krav om genmæle for  Ole  Abildgaard, og anmodningen  

 herom tages derfor ikke til følge.
 Afsagt den 1. marts 2000.
