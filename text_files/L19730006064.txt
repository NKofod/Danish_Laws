 Ved kgl. resolution af 24. november 1972 har Danmark ratificeret den i  

 Paris den 17. december 1962 undertegnede overenskomst om anvendelse af den  

 europæiske konvention om international handelsvoldgift.
 Overenskomsten har følgende ordlyd:
 Oversættelse.
OVERENSKOMST om anvendelse af den europæiske konvention om international  

 handelsvoldgift.
Undertegnede regeringer for stater, der er medlemmer af Europarådet, er i betragtning af, at en europæisk konvention om international  

 handelsvoldgift blev åbnet for undertegnelse i Geneve den 21. april 1961; i betragtning af, at visse forholdsregler vedrørende organisationen af  

 voldgift, hvorom der er truffet bestemmelse i konventionens artikel IV,  

 imidlertid ikke er hensigtsmæssige bortset fra tilfælde af tvistigheder  

 mellem fysiske eller juridiske personer, der har opholdssted eller sæde i  

 henholdsvis kontraherende stater, hvor der i henhold til bestemmelserne i  

 tillægget til konventionen findes nationale komiteer under det internationale  

 handelskammer og i stater, hvor sådanne komiteer ikke findes; i betragtning af, at det i henhold til artikel X, stk. 7 i den nævnte  

 konvention er vedtaget, at dennes bestemmelser ikke berører gyldigheden af  

 flersidige eller tosidige aftaler om voldgift indgået mellem stater, som er  

 parter i konventionen; med forbehold af indgåelsen af en konvention om ensartet lov om voldgift,  

 som for tiden forberedes i Europarådet, blevet enige om følgende:
Artikel 1 I forhold mellem fysiske eller juridiske personer, der har opholdssted  

 eller sæde i lande, som er medlemmer af denne overenskomst, erstattes artikel  

 IV, stk. 2-7 i den europæiske konvention om international handelsvoldgift,  

 der er åbnet for underskrivelse i Geneve den 21. april 1961, af følgende  

 bestemmelse:
»Hvis voldgiftsaftalen ikke indeholder bestemmelse om nogen eller om  

 alle af de i artikel IV, stk. 1 i den europæiske konvention om international  

 voldgift omhandlede spørgsmål, skal enhver vanskelighed, der opstår med  

 hensyn til dannelsen af voldgiftsretten eller dennes virksomhed, på begæring  

 af den part, der har rejst sagen, indbringes til afgørelse for den kompetente  

 myndighed.« Artikel 2 1. Denne overenskomst står åben for underskrivelse af  

 Europarådets medlemsstater.
Den skal ratificeres eller tiltrædes.  

 Ratifikations- eller tiltrædelsesinstrumenterne skal deponeres hos  

 Europarådets generalsekretær.
 2. Med forbehold af bestemmelserne i artikel 4 træder  

 denne overenskomst i kraft 30 dage efter, at det andet ratifikations- eller  

 tiltrædelsesinstrument er deponeret.
 3. Med forbehold af bestemmelserne i artikel 4 træder  

 denne overenskomst for så vidt angår enhver undertegnede regering, der senere  

 ratificerer eller tiltræder, i kraft 30 dage efter, at dennes ratifikations-  

 eller tiltrædelsesinstrument er deponeret.
Artikel 3 1. Efter at denne overenskomst er trådt i kraft, kan  

 Europarådets ministerkomitee indbyde enhver stat, der ikke er medlem af  

 rådet, og i hvilken der findes en national komitee under det internationale  

 handelskammer, til at tilslutte sig denne overenskomst.
 2. Tiltrædelsen sker ved deponering af et  

 tiltrædelsesinstrument hos Europarådets generalsekretær, således at det får  

 virkning, med forbehold af bestemmelserne i artikel 4, 30 dage efter  

 deponeringen.
Artikel 4 Ikrafttrædelsen af denne overenskomst er for enhver stat, der har  

 ratificeret, godkendt eller tiltrådt denne i overensstemmelse med artiklerne  

 2 og 3, betinget af, at den europæiske konvention om international  

 handelsvoldgift træder i kraft for denne stat.
Artikel 5 Enhver kontraherende part kan for sit vedkommende opsige denne  

 overenskomst ved underretning herom til Europarådets generalsekretær.  

 Opsigelsen træder i kraft seks måneder efter, at rådets generalsekretær har  

 modtaget sådan underretning.
Artikel 6 Europarådets generalsekretær skal underrette rådets medlemsstater og  

 regeringerne i enhver anden stat, som har tilsluttet sig denne overenskomst,  

 om:
 Til bekræftelse heraf har undertegnede, der er behørigt befuldmægtiget  

 hertil, underskrevet denne overenskomst.
Udfærdiget i paris den 17. december 1962 på engelsk og fransk, hver tekst  

 med samme gyldighed, i et enkelt eksemplar, der skal forblive deponeret i  

 Europarådets arkiver.
Generalsekretæren skal tilstille bekræftede kopier til  

 hver af de regeringer, der undertegner eller tiltræder overenskomsten.
 Overenskomsten trådte i medfør af artikel 2, stk. 2 i kraft den 25. januar  

 1965.
 Danmark har den 16. januar 1973 deponeret sit ratifikationsinstrument hos  

 Europarådets generalsekretær.
Overenskomstens ikrafttræden er i henhold til artikel 4 for enhver stat  

 betinget af, at den europæiske konvention om international handelsvoldgift er  

 trådt i kraft for denne stat.
Da sidstnævnte konvention for Danmarks  

 vedkommende trådte i kraft den 21. marts 1973, vil denne overenskomst få  

 virkning for Danmark fra denne dato.
 Overenskomsten er foruden af Danmark ratificeret eller tiltrådt af  

 Frankrig, Forbundsrepublikken Tyskland og Østrig.
 Udenrigsministeriet, den 19. juni 1973.
K.B.
Andersen.
