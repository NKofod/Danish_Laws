Nr LSF 266 Forslag til Lov om oprettelse af et transportråd Fremsat af trafikministeren (Ikast) den 8. april 1992 Vedtaget ved tredjebehandling den 13. maj 1992 Lov nr. 396 af 20/05/1992 § 1. Med henblik på at styrke beslutningsgrundlaget på trafikområdet nedsættes et transportråd.
Stk. 2. Transportrådets opgave er 1) at skabe en strategisk og tværgående viden, som ser transportbehovene  

 og deres opfyldelse i relation til den internationale udvikling, energi,  

 miljø og livskvalitet, 2) at styrke og udbygge transportforskningen i Danmark ved at tage  

 initiativ til og støtte forsknings- og udviklingsopgaver, som rådet skønner  

 det påkrævet at søge løst, 3) at følge og vurdere den danske og den internationale udvikling på  

 transportområdet samt fremme dansk deltagelse i det internationale  

 forskningssamarbejde, 4) at fremme formidling af forsknings- og udredningsresultater på  

 transportområdet, 5) at lade udarbejde analyser efter anmodning fra regeringen eller  

 Folketinget.
 § 2. Transportrådet består af en formand og 6 medlemmer, der  

 udpeges i deres personlige egenskab af trafikministeren efter samråd med  

 miljøministeren.
 Stk. 2. Rådets medlemmer udpeges for en periode af 3 år.  

 Genudpegning kan finde sted.
 Stk. 3. Rådet tilstræbes sammensat således, at såvel forskningen  

 som private og offentlige brugere bliver repræsenteret.
§ 3. Trafikministeren nedsætter efter samråd med miljøministeren  

 et repræsentantskab.
Repræsentantskabet skal sikre kontakten mellem  

 Transportrådet og de forskningsudførende institutioner og virksomheder samt  

 de institutioner, myndigheder og organisationer, der har væsentlig interesse  

 i transportforskningen.
 § 4. Transportrådet følger statens almindelige regler for  

 regnskabsaflæggelse og revision.
 § 5. Loven træder i kraft den 1. juli 1992.
 Stk. 2. Den 1. juli 1996 afgiver trafikministeren en udtalelse til  

 Folketinget om Transportrådets fortsatte virke.
Oprindeligt fremsat forslag § 1. Med henblik på at styrke beslutningsgrundlaget på  

 trafikområdet nedsættes et transportråd.
 Stk. 2. Transportrådets opgave er:
1) at skabe en strategisk og tværgående viden, som ser transportbehovene  

 og deres opfyldelse i relation til den internationale udvikling, energi,  

 miljø og livskvalitet, 2) at styrke og udbygge transportforskningen i Danmark ved at tage  

 initiativ til og støtte forsknings- og udviklingsopgaver, som rådet skønner  

 det påkrævet at søge løst, 3) at følge og vurdere den danske og den internationale udvikling på  

 transportområdet samt fremme dansk deltagelse i det internationale  

 forskningssamarbejde, 4) at fremme formidling af forsknings- og udredningsresultater på  

 transportområdet, 5) at lade udarbejde analyser efter anmodning fra regeringen eller  

 Folketinget.
 § 2. Transportrådet består af en formand og 6 medlemmer, der  

 udpeges af trafikministeren i deres personlige egenskab.
 Stk. 2. Rådets medlemmer udpeges for en periode af 3 år.  

 Genudpegning kan finde sted.
 Stk. 3. Rådet tilstræbes sammensat, således at såvel forskningen  

 som private og offentlige brugere bliver repræsenteret.
 § 3. Trafikministeren nedsætter et repræsentantskab.  

 Repræsentantskabet skal sikre kontakten mellem Transportrådet og de  

 forskningsudførende institutioner og virksomheder samt de institutioner,  

 myndigheder og organisationer, der har væsentlig interesse i  

 transportforskningen.
 § 4. Transportrådet følger statens almindelige regler for  

 regnskabsaflæggelse og revision.
 § 5. Loven træder i kraft den 1. juli 1992.
 Stk. 2. Den 1. juli 1996 afgiver trafikministeren en udtalelse til  

 Folketinget om Transportrådets fortsatte virke.
Bemærkninger til lovforslaget Almindelige bemærkninger 1. Lovforslaget er en udmøntning af aftalen om finansloven for  

 1992 mellem Socialdemokratiet, Det Konservative Folkeparti, Venstre, Centrum  

 Demokraterne, Det Radikale Venstre og Kristeligt Folkeparti.
Som en del af denne aftales opfølgning af KVR-regeringens  

 transporthandlingsplan hedder det: »Med henblik på at styrke  

 beslutningsgrundlaget på trafikområdet fremsætter regeringen efter nærmere  

 forhandling med partierne lovforslag om et transportråd.
Der afsættes 10 mio.  

 kr. i 1992 og 20 mio. kr. årligt i de følgende år.« I transporthandlingsplanen for miljø og udvikling, maj 1990, påpeges, at  

 øget forskning og statistik vil kunne bidrage til underbygning af fremtidige  

 beslutninger på transportområdet, ligesom det findes nødvendigt, at der  

 sættes kraftigt ind på forsknings- og udviklingssiden med henblik på at  

 forbedre de enkelte transportmidlers energi- og miljøeffektivitet.
Det bemærkes videre i transporthandlingsplanen, at det kun ved en  

 kombination af en indsats over for selve forureningskilden og omlægninger af  

 transportarbejdet er muligt at nå tilfredsstillende resultater.
Dette  

 understreger behovet for, at forskningen på transportområdet får et bredt  

 sigte og et tværvidenskabeligt sigte.
 Den hidtidige, danske forskningsindsats inden for transportområdet har  

 været beskeden både set i forhold til andre sektorer og set i forhold til  

 indsatsen i andre lande.
De danske transportforskningsmiljøer er få, relativt små og spredte.
Der  

 sker ikke i dag nogen systematisk samordning af aktiviteterne i disse  

 miljøer.
 Der er således ikke nogen stærk baggrund for at løfte de forsknings- og  

 vidensudviklingsmæssige opgaver, der naturligt knytter sig til en så stor og  

 vital samfundssektor som transportsektoren.
 Transportsektoren står overfor store udfordringer af miljø- og  

 energimæssig art, ligesom den stadigt større internationalisering af  

 erhvervslivet stiller øgede krav til forskning og udvikling inden for  

 sektoren.
 Visse af disse udfordringer er af global karakter, og det er væsentligt,  

 at ikke blot sektoren, men også forskningen inden for sektoren, ses i et  

 internationalt perspektiv.
2. Transportrådet skal i dialog med det foreslåede  

 repræsentantskab søge at afdække de områder, hvor det især på mellemlangt  

 sigt skønnes vigtigt at øge indsigten i transportrelevante forhold.
Rådet  

 skal på den baggrund tage initiativ til opstilling af samordnede, flerårige  

 forskningsprogrammer og støtte disses gennemførelse økonomisk.
Rådet forudsættes at benytte en mindre del af sin bevilling til at støtte  

 enkeltstående projekter, hvis gennemførelse skønnes værdifuld.
Der lægges her  

 vægt på, at rådet også har mulighed for at støtte den ikke  

 institutionaliserede forskning.
 Rådet skal medvirke til at opbygge og vedligeholde en bred, dansk viden om  

 transportforhold og derved medvirke til at skabe personmæssige og faglige  

 forudsætninger for at forbedre beslutningerne inden for både den private og  

 den offentlige transportsektor.
Det forudsættes, at også forskeruddannelsen fremmes gennem rådets  

 anvendelse af sine midler.
Ved at knytte an til eksisterende  

 uddannelsesinstitutioner, kan disse bedre tiltrække såvel kvalificerede  

 forskere som studerende til gavn for en øget afgang af kandidater med god  

 viden om transportforhold.
 Rådet forudsættes i den forbindelse at yde støtte til danske forskeres  

 ophold ved relevante institutioner i andre lande, ligesom rådet kan medvirke  

 til at finansiere udenlandske forskeres ophold ved danske institutioner i en  

 begrænset periode.
Rådet vil også kunne bidrage til at øge forskningens direkte relevans ved  

 at frikøbe personer beskæftiget i relevante erhverv, således at de i en  

 begrænset periode kan knyttes til en eksisterende forskningsinstitution, og  

 der gennemføre en særlig defineret forsknings- eller udviklingsopgave.
Herved  

 kan en ønskelig forskerrokering tillige fremmes.
Rådet skal følge den internationale udvikling i transportsektoren og i  

 transportforskningen og støtte danske forskeres og forskningsinstitutioners  

 deltagelse i internationale forskningsprogrammer.
Det vil her være naturligt  

 i særlig grad at interessere sig for udviklingen i vore nordiske nabolande og  

 i de øvrige EF-medlemslande.
Det er væsentligt, at resultaterne af forsknings- og udviklingsopgaverne  

 gøres tilgængelige for politikere, erhvervsliv, offentlige myndigheder og  

 andre brugerinteresser.
Rådet forventes at medvirke hertil fx gennem de krav,  

 det stiller til offentliggørelsen af resultaterne af de aktiviteter, rådet  

 støtter, gennem afholdelse af konferencer, høringer og seminarer og gennem  

 nedsættelse af følgegrupper i forbindelse med gennemførelsen af konkrete  

 forsknings- og udviklingsprojekter.
Det foreslåede repræsentantskab  

 forudsættes at medvirke til formidling og udnyttelse af  

 forskningsresultaterne.
 Rådet forudsættes at afgive en årlig beretning om sin virksomhed.
3. Efter anmodning fra regeringen eller Folketingets udvalg kan  

 rådet lade udarbejde særlige analyser af overordnede, tværgående og  

 fremadrettede problemstillinger inden for transportsektoren og  

 transportforskningen.
Anmodninger fra Folketingets udvalg om sådanne analyser  

 forudsættes fremsat af et flertal i det pågældende udvalg.
4. Det skønnes ikke, at der i Danmark er baggrund for at udføre  

 forskning på et internationalt højt kvalificeret niveau inden for alle  

 delområder af transportsektoren.
Imidlertid er det bl.a. af hensyn til dansk  

 deltagelse i internationalt forskningssamarbejde væsentligt, at der  

 ihvertfald på nogle delområder findes internationalt anerkendt dansk  

 ekspertise.
 Rådet forventes gennem sin bevillingspolitik at fremme og udbygge en  

 markant faglig profil på særlige uddannelses-, sektor- og serviceinstitutter,  

 hvor forudsætningerne herfor er tilstede.
 Det forudsættes, at rådet lægger hovedvægten på at fremme en strategisk  

 programforskning med henblik på at belyse relevante valgmuligheder på  

 mellemlangt sigt for på den måde at opbygge et beredskab, der til enhver tid  

 kan gavne den aktuelle beslutningstagen både i den private og i den  

 offentlige del af transportsektoren.
 På områder, hvor der vurderes at være gunstige danske forudsætninger til  

 stede for at gennemføre et egentligt grundforskningsarbejde, kan det være  

 velbegrundet at støtte et sådant arbejde.
 Rådet forventes tillige at støtte mere anvendelsesorienterede  

 udviklingsprojekter og demonstrationsforsøg.
 Den forskning, rådet støtter, sker på den enkelte forskers eller  

 forskningsudførende institutions ansvar.
5. Emnemæssigt forventes hovedvægten lagt på den eksterne  

 transport, dennes effektive organisering og udførelse samt dens samspil med  

 og effekter for det omgivende samfund.
For persontransportens vedkommende er  

 det de landbaserede transportformer, der dominerer billedet, mens der for  

 godstransporten tillige kan være interesse for søtransport, især for så vidt  

 angår internationale transporter.
 Udvikling af transportmateriel og transporttekniske produkter anses i  

 almindelighed at falde uden for de aktiviteter, rådet bør støtte, ligesom  

 rådet forventes at være tilbageholdende med at støtte mere rutineprægede  

 dataindsamlinger.
 6. For at sikre en effektiv beslutningsproces og en reduktion af  

 habilitetsproblemer foreslås, at bevillings- og beslutningskompetencen  

 henlægges til et råd alene bestående af 7 personer.
 Rådsformanden og rådsmedlemmerne foreslås udpeget af trafikministeren og  

 forudsættes tilsammen at repræsentere forskningsinstitutioner samt  

 brugerinteresser blandt udøvere af transporterhverv, aftagere af  

 transportydelser og offentlige myndigheder.
 Brugerrepræsentationen tillægges stor vægt dels for at sikre forskningens  

 relevans og dels for at fremme formidlingen og udnyttelsen af resultaterne.
 Transportsektorens emnemæssige omfang og vidt forgrenede berøringsflader  

 med øvrige samfundssektorer gør det naturligt at foreslå oprettelse af et  

 mere omfattende kontaktorgan med bredere repræsentation fra forskellige  

 forskningsinteresser samt fra private og offentlige brugerinteresser.
 Rådet forudsættes at drøfte iværksættelse af større forskningsinitiativer  

 med dette repræsentantskab, før beslutningerne træffes.
Der lægges stor vægt på, at Transportrådet får en uafhængig stilling.
Det  

 er rådet, der har det endelige ansvar for rådets virksomhed.
Det foreslås, at rådet i repræsentantskabet tilstræber en gensidig  

 informationsudveksling om forsknings- og udviklingsmæssige aktiviteter, der  

 muliggør en vis samordning af opgaver, rådet helt eller delvis finansierer,  

 med forsknings- og udviklingsaktiviteter, rådet ikke selv deltager i.
Rådet  

 skal således virke for en samlet koordinering af forskningen inden for  

 sektoren.
 Det forudsættes, at der inden etablering af rådet og repræsentantskab samt  

 i det fortsatte arbejde trækkes på rådgivning fra Forskningspolitisk Råd og  

 de relevante forskningsråd.
 7. Midlerne til rådets virksomhed tilvejebringes på de årlige  

 bevillingslove.
På finansloven for 1992 er afsat 10 mio. kr. til Transportrådet.
Som nævnt  

 er der i de kommende år forudsat årlige bevillinger på 20 mio. kr.
8. Rådet etablerer et mindre, administrativt sekretariat og  

 udpeger dets leder.
Den praktiske gennemførelse af sekretariatets etablering  

 drøftes mellem rådet og trafikministeren.
Bemærkninger til lovforslagets enkelte bestemmelser Til § 1 Der henvises til de almindelige bemærkninger.
Til § 2 Der lægges vægt på, at rådets medlemmer udpeges i deres personlige  

 egenskab, således at de ikke er bundet ved nogen forskrift fra organisation  

 eller virksomhed m.v., hvor de pågældende har deres øvrige virke.
Rådet  

 træffer selv beslutning om, hvilke opgaver rådet påtager sig og hvorledes der  

 prioriteres mellem dem.
Det forudsættes, at rådet drøfter iværksættelse af  

 større initiativer med repræsentantskabet, før beslutningerne træffes.
Trafikministeren udpeger rådets formand efter samråd med de i  

 Finansudvalget repræsenterede partier.
Trafikministeren udpeger de seks  

 øvrige medlemmer efter samråd med formanden.
Det foreslås, at rådets medlemmer udpeges for en periode af tre år.
Af  

 hensyn til kontinuiteten i rådets arbejde bør genudpegning kunne finde sted.
 Der henvises iøvrigt til de almindelige bemærkninger.
Til § 3 Det er foreslået, at repræsentantskabet udpeges af ministeren.
Det  

 forudsættes, at det sker efter drøftelse med rådet og således, at alle  

 væsentlige interesser bliver repræsenteret.
Ministeren vil kunne anmode om  

 indstillinger, hvor det anses for hensigtsmæssigt.
 Udpegningerne forudsættes tidsbegrænset, men genudpegning kan finde sted.
 Der henvises iøvrigt til de almindelige bemærkninger.
Til § 5 Det foreslås, at trafikministeren afgiver en udtalelse om rådets  

 virksomhed senest den 1. juli 1996. På baggrund heraf kan det vurderes, om  

 der er behov for at ændre i rammerne for rådets virksomhed.
Efter 2. behandling den 7. maj 1992 § 1. Med henblik på at styrke beslutningsgrundlaget på  

 trafikområdet nedsættes et transportråd.
Stk. 2. Transportrådets opgave er 1) at skabe en strategisk og tværgående viden, som ser transportbehovene  

 og deres opfyldelse i relation til den internationale udvikling, energi,  

 miljø og livskvalitet, 2) at styrke og udbygge transportforskningen i Danmark ved at tage  

 initiativ til og støtte forsknings- og udviklingsopgaver, som rådet skønner  

 det påkrævet at søge løst, 3) at følge og vurdere den danske og den internationale udvikling på  

 transportområdet samt fremme dansk deltagelse i det internationale  

 forskningssamarbejde, 4) at fremme formidling af forsknings- og udredningsresultater på  

 transportområdet, 5) at lade udarbejde analyser efter anmodning fra regeringen eller  

 Folketinget.
 § 2. Transportrådet består af en formand og 6 medlemmer, der  

 udpeges i deres personlige egenskab af trafikministeren efter samråd med  

 miljøministeren.
 Stk. 2. Rådets medlemmer udpeges for en periode af 3 år.  

 Genudpegning kan finde sted.
 Stk. 3. Rådet tilstræbes sammensat således, at såvel forskningen  

 som private og offentlige brugere bliver repræsenteret.
§ 3. Trafikministeren nedsætter efter samråd med miljøministeren  

 et repræsentantskab.
Repræsentantskabet skal sikre kontakten mellem  

 Transportrådet og de forskningsudførende institutioner og virksomheder samt  

 de institutioner, myndigheder og organisationer, der har væsentlig interesse  

 i transportforskningen.
 § 4. Transportrådet følger statens almindelige regler for  

 regnskabsaflæggelse og revision.
 § 5. Loven træder i kraft den 1. juli 1992.
 Stk. 2. Den 1. juli 1996 afgiver trafikministeren en udtalelse til  

 Folketinget om Transportrådets fortsatte virke.
