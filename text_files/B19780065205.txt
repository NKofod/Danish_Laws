 I medfør af § 570, stk. 1, i lov om rettens pleje, jfr. lovbekendtgørelse  

 nr. 488 af 2. oktober 1978, fastsættes:
 § 1.  Tvangsauktion over fast ejendom skal afholdes på  

 justitsministeriets tvangsauktionsvilkår, jfr. bilaget til bekendtgørelsen.
 § 2.  Bekendtgørelsen træder i kraft den 1. januar  

 1979 og får virkning for tvangsauktioner, der afholdes i henhold til  

 anmodninger indgivet til fogedretten efter den 1. januar 1979.
 Justitsministeriet, den 15. december  

 1978.
Nathalie Lind / Ebbe Nielsen Bilag Tvangsauktionsvilkår (fast ejendom) 1. Auktionen omfatter a.
Auktionen omfatter ejendommen med eventuelle bygninger og - hvis  

 fogedretten ikke tilkendegiver andet - driftsinventar og driftsmateriel,  

 derunder maskiner og tekniske anlæg af enhver art, der hører til ejendommen,  

 og ved landbrugsejendomme tillige ejendommens besætning, gødning, afgrøder m.  

 v.
 Ejendommen m. v. sælges, som den er ved auktionen med de rettigheder og  

 forpligtelser, hvormed den tilhører den nuværende ejer.
b.
Hvis ejendommen eller en del af denne er udlejet, kan køber efter  

 ejendommens overtagelse kræve den leje, der ikke er betalt på  

 auktionstidspunktet.
 Køberen kan ikke gøre krav på forudbetalt leje, der er omfattet af  

 tinglysningslovens § 3, stk. 2.
2. Salgsopstilling Ejendommen og det tilbehør, der følger med, beskrives i en særlig  

 salgsopstilling.
Salgsopstillingen indeholder oplysning om ejendommens  

 hæftelser og byrder og oplyser endvidere om andre forhold vedrørende  

 ejendommen og auktionen, som må antages at være af væsentlig betydning for  

 køber.
 Salgsopstillingen udleveres på fogedrettens kontor.
 3. Servitutter m. v.
 Fogedretten angiver under auktionen, i hvilket omfang de bydende ud over  

 auktionsbudet skal overtage eller opfylde servitutter, brugsrettigheder,  

 aftægts-, livrente- eller lignende forpligtelser.
 4. Auktionsbudet m. v.
 Enhver kan byde på auktionen, men fogedretten kan forlange, at en bydende  

 straks sandsynliggør, at han kan opfylde sit bud.
 Minimum for overbudene fastsættes af fogedretten.
 Ejendommen sælges til den højstbydende, hvis dennes bud antages (se pkt.  

 7), medmindre det besluttes, at en ny auktion skal afholdes.
Enhver, der har afgivet bud på første auktion, er bundet af sit bud,  

 indtil auktionen er sluttet.
Meddeles der i henhold til pkt. 7 udsættelse med  

 henblik på tilvejebringelse af sikkerhed, gælder bundetheden, indtil  

 sikkerheden er stillet.
Skal der afholdes ny auktion i henhold til  

 retsplejelovens § 576, er samtlige bydende på første auktion bundet indtil  

 slutningen af den nye auktion, dog højst i 6 uger efter første auktion.
På  

 den nye auktion er kun det bud bindende, der får hammerslag.
5. Ejendommens overtagelse Køberen overtager straks ejendommen.
Har køberen fået udsættelse til at  

 stille sikkerhed for opfyldelse af auktionsvilkårene, overtages ejendommen  

 dog først, når sikkerheden er stillet.
 Køberen sørger selv for - om nødvendigt ad retslig vej - at blive indsat i  

 besiddelsen af det solgte.
 Fra det tidspunkt, køberen skal overtage ejendommen, henligger den for  

 hans regning og risiko i enhver henseende.
6. Køberens forpligtelser A.
Opfyldelse af auktionsbudet Auktionsbudet anvendes, så langt det rækker, til dækning af hæftelserne i  

 prioritetsordenen.
Hæftelsernes nøjagtige størrelse oplyses under auktionen.
 Auktionsbudet opfyldes således:
a.
Køberen overtager de hæftelser, der ikke kan kræves udbetalt.  

 Overtagelsen er dog betinget af, at restancer og eventuelle særlige afdrag  

 betales inden 4 uger efter auktionens slutning.
b.
Køberen betaler de hæftelser, der kan kræves udbetalt.
 Beløb, der skal betales efter pkt. b, betales inden 6 måneder efter  

 auktionens slutning.
 Eventuel kursgevinst ved indfrielse af lånene tilfalder køberen, ligesom  

 han bærer eventuelt kurstab samt tab ved, at kontantlån med særlige  

 indfrielsesvilkår må indfries med et større beløb end lånets kontante  

 pålydende.
 Andele i reserve- og administrationsfonde tilfalder køberen, når der  

 bliver fuld dækning til de pågældende lån.
 Pantegælden forrentes fra datoen for den første auktion med den rente, der  

 tilkommer hver enkelt panthaver.
Overstiger auktionsbudet, hvad der kræves til dækning af panthaverne,  

 tilfalder det overskydende beløb den hidtidige ejer af ejendommen.
Beløbet  

 forrentes med en årlig rente, der svarer til den til enhver tid fastsatte  

 officielle diskonto med et tillæg af 2 pct.
 B.
Beløb, der skal betales ud over auktionsbudet Under auktionen oplyses arten og størrelsen af de omkostninger, som  

 køberen skal betale ud over auktionsbudet.
Det samme gælder skatter,  

 afgifter, byrder, hæftelser og andre pligter, som køberen skal betale eller  

 overtage ud over auktionsbudet.
 På auktionen oplyses et størstebeløb for, hvad der skal betales, og hvilke  

 krav og pligter, der kan overtages.
 Af krav, der typisk skal udredes eller overtages ud over auktionsbudet,  

 kan særligt nævnes:
a.
Auktionsrekvirentens udlægsomkostninger og omkostninger ved  

 gennemførelse af auktionen, herunder salær til advokat samt honorar til en af  

 fogedretten antaget sagkyndig.
b.
Salær og rejseomkostninger til repræsentanterne for de andre i  

 ejendommen berettigede.
Vedrørende a og b er det en betingelse, at de  

 pågældende rettighedshavere får andel i auktionsbudet.
Ved delvis dækning  

 nedsættes salærkravet forholdsmæssigt.
Er auktionen rekvireret af et  

 konkursbo eller et dødsbo, hvori gælden ikke er vedgået, betales dog altid  

 fuldt rekvirent salær. c.
Ejendomsskatterestancer.
d.
Brandforsikringsbidrag. e.
Gade-, vej- og fortovsbidrag. f.  

 Spildevands- og kloakbidrag.
g.
Restancer for forbrug af vand, leveret af offentlige almene  

 vandforsyningsanlæg.
h.
Brugspanthavers underskud efter afholdelse af nødvendige udgifter ved  

 bestyrelse, drift og vedligeholdelse m. v. af ejendommen.
Overskud afskrives  

 i brugspanthaverens fordring og derefter i den i øvrigt bedst berettigedes  

 fordring. i.
Nødvendige udgifter til ejendommens bestyrelse, drift og  

 vedligeholdelse m. v., som er afholdt af auktionsrekvirenten, selv om  

 ejendommen ikke har været taget til brugeligt pant. j.
Krav, der i henhold  

 til lejelovgivningen, brandsikringslovgivningen og bygningslovgivningen er  

 gældende mod enhver uden tinglysning.
 Beløb, der skal betales ud over auktionsbudet, udredes inden 4 uger efter  

 auktionens slutning til rette vedkommende.
 C.
Afgifter m. v. til det offentlige i anledning af auktionen a.
Fogedrettens udgifter.
b.
Auktionsafgift. c.
Stempelafgift.
De under a-c nævnte udgifter m. v. betales ved auktionens slutning.
Købes  

 ejendommen af en ufyldestgjort panthaver, skal stempelafgiften dog først  

 betales ved udstedelsen af auktionsskødet.
d.
Køberen betaler eventuel merværdiafgift (»moms«) af det med  

 ejendommen følgende løsøre m. v. efter nærmere aftale med toldvæsenet.
7. Køberens sikkerhedsstillelse Efter hammerslaget skal køberen straks over for fogedretten stille  

 sikkerhed for opfyldelse af auktionsvilkårene.
 Sikkerheden kan stilles ved deponering af penge eller børsnoterede  

 værdipapirer, ved bankgaranti eller på anden måde, som godkendes af  

 fogedretten.
 Sikkerhedens størrelse skal svare til:
a.
Restancer m. v., jfr. pkt. 6.A litra a, b. 1/4 af de hæftelser, der kan kræves udbetalt, jfr. pkt. 6.A litra b, og  

 c. størstebeløbet, der skal betales ud over auktionsbudet, jfr. pkt. 6.B.
Sikkerheden kan dog hverken være mindre end et års renteudgift af de  

 overtagne prioriteter eller mindre end værdien af det tilbehør, der medfølger  

 ejendommen, med tillæg af 1/2 års lejeindtægt, hvis ejendommen helt eller  

 delvis er udlejet.
Ved bortforpagtede landbrugsejendomme dog med tillæg af 1  

 års forpagtningsafgift.
Enhver, der opnår dækning ved auktionen, kan for sit vedkommende både før  

 og efter denne give afkald på sikkerhedsstillelse.
Gives der afkald fra  

 nogle, men ikke fra alle, kan fogedretten fastsætte en mindre  

 sikkerhedsstillelse end ovenfor nævnt.
Sikkerheden kan dog ikke være mindre  

 end 1 års renteudgift af de overtagne prioriteter.
Stilles den krævede sikkerhed ikke, ses der bort fra budet, og  

 hammerslaget annulleres, hvorefter auktionen straks genoptages.
Fogedretten  

 kan dog i stedet udsætte auktionen og give højstbydende en frist på ikke over  

 7 dage til at stille sikkerheden, forudsat at der straks stilles sikkerhed  

 for de omkostninger, der vil være forbundet med afholdelse af nyt  

 auktionsmøde.
8. Køberens misligholdelse Hvis køberen ikke opfylder auktionsvilkårene, kan enhver, der i anledning  

 af auktionen kan rette krav mod køberen, kræve, at det solgte sættes til en  

 ny og eneste auktion (misligholdelsesauktion) for køberens risiko, således at  

 køberen skal tilsvare, hvad der måtte bydes mindre på den ny auktion, uden at  

 have krav på, hvad der måtte bydes mere.
I stedet for at kræve misligholdelsesauktion kan enhver, der ikke har  

 givet afkald på sikkerhedsstillelse, kræve, at den af køberen stillede  

 sikkerhed af fogedretten realiseres og fordeles blandt de berettigede i den  

 rækkefølge, de har krav på at blive fyldestgjort.
Bringer dette ikke køberens  

 misligholdelse til ophør, kan der herefter kræves afholdt  

 misligholdelsesauktion.
 Begæres sikkerheden først realiseret efter afholdelse af  

 misligholdelsesauktion, kan sikkerheden alene benyttes til dækning af det  

 tab, der er opstået ved, at der er budt mindre på misligholdelsesauktionen.
9. Auktionsskøde Når køberen godtgør, at auktionsvilkårene er opfyldt, kan han kræve, at  

 fogeden udsteder auktionsskøde til ham.
Køberen skal tage skøde på ejendommen  

 inden 1 år efter auktionen.
 Køberen betaler selv de omkostninger, der måtte være forbundet med  

 udstedelse af skødet, dettes tinglysning, overtagelse af hæftelser samt  

 slettelse af tingbogen af de rettigheder, der ikke opnåede dækning på  

 auktionen.
10. Auktionsvilkårenes fravigelighed Foranstående vilkår kan ikke fraviges til ugunst for køberen, medmindre  

 auktionen angår en forretnings-, industri-, landbrugs eller  

 udlejningsejendom.
 11. Særlige vilkår:
