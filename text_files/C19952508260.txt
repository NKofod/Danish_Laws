Vejledning om ændring af  

 skattestyrelsesloven Vejledning om ændringer af skattestyrelseslovens §  

 35, stk. 1. Forhøjelse af ansættelser for indkomståret  

 1992.
Ved lov nr. 1104 af 20. december 1995 er fristen efter SSL  

 § 35, stk. 1, 1. punktum, blevet ændret, således at fristen for  

 varsling af forhøjelse af ansættelsen (udstedelse af  

 agterskrivelse) løber til den 1. maj i det 4. år efter  

 indkomstårets udløb, og at ansættelsen skal være  

 foretaget senest den 1. august samme år, medmindre en anmodning fra den  

 skattepligtige om udskydelse af sidstnævnte frist er  

 imødekommet.
Kopi af loven er vedlagt til orientering.
 Forlængelsen af de nævnte frister gælder  

 også for forhøjelser af ansættelsen for indkomståret  

 1992, men kun hvis der er tale om væsentlige forhøjelser i  

 forbindelse med sager af særlig karakter.
 Det fremgår af lovens forarbejder, at  

 Skatteministeriet vil udarbejde en vejledning til ligningsmyndighederne  

 herom.
 For forhøjelser vedrørende  

 indkomståret 1992 skal følgende to betingelser være  

 opfyldt:
 1) Forhøjelsen skal være væsentlig,  

 hvilket i denne forbindelse normalt vil sige mere end 30.000 kr.
 2) Forhøjelsen skal vedrøre forhold, som i  

 tilsvarende sager er gennemført over for andre skattepligtige inden  

 den 31. december 1995.
På den baggrund må det antages, at det normalt  

 drejer sig om sager vedrørende selskabstømninger, mindre  

 anpartsvirksomheder (investeringer i togvogne, hospitals- og edb-udstyr,  

 containere o. lign.), leasingsager, især sale- and lease back  

 arrangementer, finansielle skattearrangementer og lignende spekulative  

 skattearrangementer, der er karakteriseret ved lånefinansierede  

 investeringer i bl.a. fordringer, aktier, film- og andre immaterielle  

 rettigheder.
Hovedformålet med sådanne arrangementer er at  

 nedbringe eller udskyde skattetilsvaret for en større kreds af  

 skattepligtige.
 I tilfælde af tvivl om en  

 ansættelsesændring for indkomståret 1992 er omfattet af  

 ovenstående, kan spørgsmålet forelægges Told- og  

 Skattestyrelsen.
