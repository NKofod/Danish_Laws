 I henhold til § 4, stk. 6, i lov om folkeskolen, jfr. lovbekendtgørelse  

 nr. 385 af 20. august 1980, fastsættes herved følgende regler om  

 undervisning af børn fra hjem, hvor der fortrinsvis tales et andet sprog end  

 dansk.
I.
Almindelige bestemmelser § 1.  Ifølge folkeskolelovens § 32 er børn fra hjem,  

 hvor der fortrinsvis tales et andet sprog end dansk, undervisningspligtige,  

 hvis de bor eller opholder sig her i landet i mindst 6 måneder.
 Stk. 2.  Forventes opholdet at blive af kortere varighed  

 end 6 måneder, kan børnene med skolekommissionens tilslutning optages i  

 folkeskolen, hvis forældrene anmoder om det.
 § 2.  Børnene indskrives i den skole, som er deres  

 distriktsskole, jfr. dog stk. 2 og 3, samt folkeskolelovens § 36, stk. 4.
Stk. 2.  Elever, der modtager særlig tilrettelagt  

 undervisning i dansk i en modtagelsesklasse på en anden skole end  

 distriktsskolen, jfr. § 8, stk. 2, kan, hvor særlige forhold taler derfor,  

 optages i en almindelig klasse på den skole, hvor modtagelsesklassen er  

 placeret.
Beslutning herom træffes af skolekommissionen, i København af  

 skoledirektionen, i henhold til bestemmelse herom i skoleplanen, jfr. § 17,  

 stk. 1.
Stk. 3.  Elever, der er flyttet til Danmark, efter at de  

 er fyldt 14 år, og som skønnes ikke at ville få rimeligt udbytte af  

 undervisningen i en almindelig klasse, kan optages i en særlig klasse for  

 fremmedsprogede elever, eventuelt ved en anden skole end distriktsskolen,  

 jfr. afsnit III.
Beslutning herom træffes af skolekommissionen, i København  

 skoledirektionen, efter indstilling fra distriktsskolens leder, der forinden  

 skal rådføre sig med eleven og forældrene.
§ 3.  Børn, der ved skolealderens indtræden opholder  

 sig her i landet, optages i 1. klasse.
Børn, der opfylder de i  

 folkeskoleloven herfor fastsatte betingelser, optages i børnehavehaveklasse,  

 hvis forældrene anmoder herom.
Stk. 2.  Tilflyttede børn, som har gået i skole i et  

 andet land, placeres på det klassetrin, som svarer til deres skolealder.
Hvor  

 særlige grunde taler derfor, kan et barn dog med forældrenes samtykke  

 placeres et klassetrin lavere eller højere, jfr. lovens § 11, stk. 1.
 § 4.  Elever, som på grund af utilstrækkeligt kendskab  

 til dansk har vanskeligt ved at følge undervisningen i klassen, henvises til  

 særlig tilrettelagt undervisning i dansk og eventuelt tillige til supplerende  

 faglig undervisning, jfr. dog § 9. Beslutning herom træffes af skolens leder  

 efter samråd med eleven og forældrene og efter indstilling fra lærerrådet.
 § 5.  Elever, hvis personlige udvikling kræver en  

 særlig hensyntagen eller støtte, er berettigede til specialundervisning eller  

 anden specialpædagogisk bistand efter de herom fastsatte regler.
 Stk. 2.  En elev kan med forældrenes samtykke fritages  

 for at deltage i undervisning i engelsk, hvis det skønnes umuligt at afhjælpe  

 barnets manglende forudsætninger gennem supplerende undervisning i faget,  

 jfr. § 9. Beslutning herom træffes af skolenævnet efter indstilling fra  

 skolens leder, der forinden skal rådføre sig med elevens lærere.
 § 6.  Ud over den undervisning, som eleverne skal  

 deltage i efter §§ 2-5, skal der tilbydes dem undervisning i deres modersmål  

 efter reglerne i afsnit IV.
II.
Særlig tilrettelagt undervisning i dansk og supplerende faglig  

 undervisning § 7.  Formålet med den særlig tilrettelagte  

 undervisning i dansk er, at eleverne tilegner sig færdighed i at benytte det  

 danske sprog og får bedre kendskab til forholdene her i landet.
 Stk. 2.  Det skal tilstræbes, at eleverne bliver i stand  

 til at følge den almindelige undervisning i deres klasse og til at deltage i  

 skolens øvrige virksomhed på lige fod med andre elever.
 § 8.  Den særlig tilrettelagte undervisning i dansk  

 gives under en af følgende former:
1. Til børn i børnehaveklasse, der ikke har  

 tilstrækkeligt kendskab til dansk, kan der ydes særlig støtte i  

 børnehaveklassen.
Hvor forholdene særlig taler derfor, kan støtten dog ydes i  

 modtagelsesklasse.
 2. Elever i 1. klasse, der er uden kendskab til dansk,  

 henvises til undervisning i modtagelsesklasse eller på særligt hold eller  

 eventuelt til enkeltmandsundervisning.
 3. Elever i 1. klasse kan i øvrigt henvises til særlig  

 tilrettelagt undervisning i dansk på hold eller eventuelt  

 enkeltmandsundervisning eller til undervisning med støttelærer, når der er  

 behov for det.
 4. Tilflyttede elever henvises til undervisning i  

 modtagelsesklasse eller eventuelt hold- eller enkeltmandsundervisning.
Stk. 2.  I modtagelsesklassen indføres elever fra en  

 eller flere skoler, eventuelt fra flere kommuner, i skolemiljøet og modtager  

 hele deres undervisning, efterhånden dog så vidt muligt kombineret med  

 undervisning i deres almindelige klasse.
Elevtallet må ved skoleårets  

 begyndelse ikke overstige 12, medmindre klassen undervises af to lærere i  

 fællesskab.
Det skal tilstræbes, at elevtallet heller ikke i løbet af  

 skoleåret kommer til at overstige 12.
 Stk. 3.  Undervisningen på hold må højst omfatte 7  

 elever.
Stk. 4.  Elevernes samlede ugentlige timetal skal svare  

 til det timetal, som gælder for elever på det pågældende klassetrin i henhold  

 til undervisningsplanens bestemmelser for øvrige elever.
Timetallet kan dog i  

 en kortere periode efter påbegyndelsen af den særlig tilrettelagte  

 undervisning i dansk - normalt højst 3 måneder - være lavere end angivet  

 ovenfor, dog mindst 15 timer om ugen.
 § 9.  Supplerende faglig undervisning, der normalt  

 først kan iværksættes efter ophør af den særlig tilrettelagte undervisning i  

 dansk, gives efter reglerne i §§ 2-7 i bekendtgørelse af 5. marts 1976 om  

 folkeskolens supplerende undervisning for tilflyttede elever m.fl.
III.
Særlige klasser for ældre elever Udvidede modtagelsesklasser § 10.  En kommune kan, alene eller i samarbejde med  

 andre kommuner, oprette særlige klasser for fremmedsprogede elever, der er  

 flyttet til Danmark, efter at de er fyldt 14 år, jfr. § 2, stk. 3.
 § 11.  Undervisningen i særlige klasser omfatter dels  

 særlig tilrettelagt undervisning i dansk, dels undervisning i folkeskolens  

 almindelige fag på 8.-10. klassetrin, tilrettelagt under hensyn til elevernes  

 forudsætninger.
 Stk. 2.  Den samlede ugentlige undervisningstid for  

 eleverne fastsættes til mindst 24 og højst 34 ugentlige timer.
Stk. 3.  Elevtallet i klasserne, der kan omfatte flere  

 klassetrin, må ved skoleårets begyndelse ikke overstige 12, medmindre klassen  

 undervises af to lærere i fællesskab.
Det skal tilstræbes, at elevtallet  

 heller ikke i løbet af skoleåret kommer til at overstige 12.
IV.
Undervisning i modersmål (eventuelt nationalsprog) § 12.  Det påhviler kommunen at tilbyde  

 fremmedsprogede elever, der er optaget i folkeskolen som  

 undervisningspligtige, undervisning i deres modersmål (nationalsprog),  

 medmindre de undervises heri på anden måde.
Kommunen har endvidere pligt til  

 efter henvisning fra en friskole eller privat grundskole at modtage  

 fremmedsprogede elever til undervisning i deres modersmål (nationalsprog),  

 såfremt der er indrettet undervisning i det pågældende sprog for elever i  

 området, jfr. § 4, nr. 3, i lov nr. 306 af 8. juni 1977 om friskoler og  

 private grundskoler m.v.
 Stk. 2.  Har der meldt sig mindst 12 elever til  

 modersmålsundervisning i samme sprog, og kan der tilknyttes en kvalificeret  

 lærer, jfr. § 15, stk. 2, skal undervisningen gennemføres i kommunen i det  

 pågældende skoleår.
 Stk. 3.  I andre tilfælde skal kommunen henvise eleverne  

 til modersmålsundervisning, der måtte være oprettet af andre kommuner inden  

 for amtsrådskredsen, i hovedstadsområdet af kommuner inden for dette.  

 Hjemstedskommunen afholder de udgifter, der er forbundet med elevernes  

 deltagelse i undervisningen.
 § 13.  Formålet med undervisningen er, at eleverne  

 vedligeholder og udvikler deres kendskab til modersmålet (nationalsproget) og  

 til forholdene i hjemlandet.
 Stk. 2.  Det skal tilstræbes, at eleverne ikke mod  

 forældrenes ønske mister tilknytningen til hjemlandet, og at muligheden for  

 at tage ophold i forældrenes hjemland lettes.
§ 14.  Undervisningen kan foruden elevernes modersmål  

 (nationalsprog) omfatte hjemlandets historie, geografi og samfundsforhold  

 m.v.
Undervisningen må tage udgangspunkt i elevernes situation her i landet  

 på grundlag af deres beherskelse af modersmålet (nationalsproget) og deres  

 forhåndsviden om hjemlandets kultur.
Der skal så vidt muligt tages hensyn til  

 eventuelle ønsker fra forældrenes side.
 Stk. 2.  Undervisningen, der omfatter 3-5 ugentlige  

 timer, gives normalt uden for elevernes almindelige undervisningstid.  

 Undervisningen kan med forældrenes tilslutning henlægges til lørdage.
V.
Andre bestemmelser § 15.  Undervisning efter reglerne i § 8 og § 11  

 varetages af lærere, der gennem særlig uddannelse har kvalificeret sig  

 hertil.
Enkeltmandsundervisning kan dog varetages af lærere uden denne  

 særlige uddannelse.
Den særlige støtte til børnehaveklassebørn i henhold til  

 § 8, stk. 1, nr. 1, kan desuden varetages af børnehaveklasseledere, der har  

 kvalificeret sig hertil.
 Stk. 2.  Undervisning i elevernes modersmål  

 (nationalsprog), jfr. afsnit IV, varetages af lærere fra det pågældende  

 hjemland såvidt muligt med landets læreruddannelse, eller af danske lærere  

 med særlig uddannelse i det pågældende sprog.
 § 16.  Befordring til og fra undervisningen sker efter  

 reglerne i folkeskolelovens § 25.
§ 17.  Det fastsættes i skoleplanen, ved hvilke skoler  

 der er oprettet eller i skoleårets løb kan oprettes modtagelsesklasser, jfr.  

 § 8, og særlige klasser for ældre elever, jfr. § 10. Er kommunen forpligtet  

 til at tilbyde modersmålsundervisning i et eller flere sprog, herunder  

 eventuelt ved henvisning til andre kommuner, jfr. § 12, stk. 3, skal det  

 angives i skoleplanen, på hvilken måde denne forpligtelse opfyldes.
Det kan  

 fastsættes i skoleplanen, at elever, der går i modtagelsesklasse, med  

 forældrenes tilslutning kan fortsætte skolegangen i den skole, hvor  

 modtagelsesklassen er placeret, jfr. § 2, stk. 2.
Stk. 2.  For modtagelsesklasser skal den ugentlige  

 undervisningstid fastsættes i undervisningsplanen.
For klasser for ældre  

 elever udarbejdes en særlig timefordelingsplan, der optages i  

 undervisningsplanen.
 § 18.  Bekendtgørelsen træder i kraft den 1. august  

 1985, men vil efter kommunalbestyrelsens bestemmelse kunne anvendes i  

 skoleåret 1984-85.
 Stk. 2.  Uanset § 15, stk. 1, kan undervisningen indtil  

 videre varetages af lærere uden særlig uddannelse, hvis de forpligter sig til  

 at gennemgå de kurser, der måtte blive tilbudt dem.
 Stk. 3.  Bekendtgørelse nr. 179 af 8. marts 1976 om  

 folkeskolens undervisning af fremmedsprogede elever ophæves.
Undervisningsministeriet, den 20.  

 november 1984 P.M.V.
