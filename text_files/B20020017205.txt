Bekendtgørelse om regnskab og revision  

 af tilskud vedrørende  

 oplysning om den Europæiske Union I medfør af tekstanmærkning nr. 126, ad finanslov 2002 §  

 20.71.41. Oplysning om den Europæiske Union, fastsættes:
Kapitel 1 Område § 1. Bekendtgørelsen omfatter  

 regnskabsaflæggelse for og revision af regnskabet for de tilskud af  

 bevillingen til oplysning om den Europæiske Union inklusive  

 renteindtægter, der i medfør af tekstanmærkning nr. 126 af  

 Nævnet vedrørende EU-oplysning (nævnet) tildeles  

 Folketingets partier og bevægelser, der er indvalgt i  

 Europaparlamentet.
Det samme gælder for tilskud, der ydes til  

 landsdækkende organisationer, der har Europa- og internationale  

 oplysnings- og debatopgaver som hovedformål, og som ikke er indvalgt i  

 Europaparlamentet, til styrkelse af deres grundaktiviteter.
Kapitel 2 Regnskab § 2. Tilskudsmodtager aflægger regnskab  

 efter lov om statens regnskabsvæsen m.v. og regler udstedt i henhold  

 til denne lov eller efter årsregnskabsloven og regler udstedt i henhold  

 til denne lov.
Det skal af regnskabet fremgå, efter hvilken lovgivning  

 regnskabet er aflagt.
 Stk. 2. Regnskabsåret er kalenderåret.
 Stk. 3. Til de enkelte regnskabsposter kan knyttes noter med  

 supplerende oplysninger om regnskabsposternes indhold.
Stk. 4. Modregning af indtægter og udgifter samt af  

 aktiviteter og passiver bør undgås og må kun finde sted,  

 dersom modregningen medvirker til at øge regnskabets  

 informationsværdi.
Væsentlige modregnede poster skal oplyses i  

 noterne.
Stk. 5. Regnskabet skal indeholde oplysning om den anvendte  

 regnskabspraksis.
Foretages ændringer i regnskabsprincipperne, skal  

 regnskabet indeholde oplysning om begrundelse og virkning.
§ 3. Regnskabet og revisionsberetningen  

 skal underskrives af alle medlemmer af tilskudsmodtagerens bestyrelse.
Hvis  

 tilskudsmodtager ikke har en bestyrelse, underskrives regnskab og  

 revisionsberetning af alle medlemmer af tilskudsmodtages ansvarlige  

 ledelse.
 Stk. 2. Tilskudsmodtager er ansvarlig for, at et revideret og  

 originalt underskrevet regnskab og revisionsberetning sendes til nævnet  

 inden den 15. marts i året efter regnskabsåret.
Kapitel 3 Revision § 4. Revision af regnskabet udføres af en  

 statsautoriseret revisor, registreret revisor eller af et kommunalt  

 revisionsorgan.
 Stk. 2. Ved revisorskift skal tilskudsmodtager snarest muligt  

 underrette nævnet om navn og adresse på den nye revisor samt  

 oplyse årsagen til skiftet.
 Stk. 3. I tilfælde af revisorskift skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 5. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revisionen af statens regnskaber m.m. og nærmere  

 præciseret i stk. 2 og §§ 6 - 11.
Stk. 2. Ved revisionen efterprøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med bevillingsskrivelsen  

 fra nævnet, love og andre forskrifter samt med indgåede aftaler  

 og sædvanlig praksis.
Der foretages endvidere en vurdering af, om der  

 er taget skyldige økonomiske hensyn ved forvaltningen af de midler,  

 der er omfattet af regnskabet.
 § 6. Revisionens omfang afhænger af  

 tilskudsmodtagers administrative struktur og forretningsgange, herunder den  

 interne kontrol og andre forhold af betydning for regnskabsaflæggelsen.  

 Desuden har tilskuddets størrelse betydning for revisionens  

 omfang.
 § 7. Ved revisionen skal revisor  

 efterprøve:
1)	om regnskabet er rigtigt, dvs. uden væsentlige fejl og  

 mangler, 2)	om tilskudsbetingelserne er opfyldt, 3)	om tilskuddet er anvendt i overensstemmelse med de givne  

 vilkår, og 4)	om tilskudsmodtager har taget skyldige økonomiske hensyn ved  

 forvaltningen af de midler, der er omfattet af regnskabet.
 Stk. 2. Revisionen udføres ved stikprøvevise  

 undersøgelser.
§ 8. Tilskudsmodtager skal give revisor de  

 oplysninger, som må anses af betydning for bedømmelsen af  

 regnskabet samt for revisors vurdering af forvaltningen, herunder mål  

 og opnåede resultater.
Tilskudsmodtager skal give revisor adgang til  

 foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som  

 revisor finder nødvendig for udførelsen af sit hverv.
§ 9. Bliver revisor opmærksom på  

 lovovertrædelser eller tilsidesættelse af forskrifter af  

 væsentlig betydning i forbindelse med midlernes forvaltning,  

 påhviler det revisor straks skriftligt at give tilskudsmodtager  

 meddelelse derom, samt påse, at tilskudsmodtager inden 3 uger giver  

 meddelelse til nævnet herom.
I modsat fald er det revisors pligt at  

 orientere nævnet.
Revisors skriftlige bemærkninger indsendes  

 sammen med meddelelsen.
§ 10. Det reviderede regnskab forsynes med en  

 revisionspåtegning efter den for revisor gældende  

 erklæringsbekendtgørelse, og det skal fremgår, at  

 revisionen er foretaget i overensstemmelse med reglerne i  

 bekendtgørelse om regnskab og revision af tilskud vedrørende  

 oplysning om den Europæiske Union.
Forbehold og evt. supplerende  

 oplysninger skal fremgå af påtegningen.
§ 11. Revisor skal afgive en revisionsberetning  

 med revisors vurdering og konklusion vedrørende den udførte  

 revision.
I beretningen indføres beretning om, hvilket  

 revisionsarbejde, der er udført, samt alle væsentlige forhold,  

 der har givet anledning til bemærkninger, herunder:
1)	om revisor opfylder de i loven indeholdte habilitetsbetingelser, 2)	om revisor under sin revision har modtaget alle de oplysninger, der  

 er anmodet om, og 3)	om tilskuddet er anvendt i overensstemmelse med de givne  

 vilkår, og om tilskudsgrundlaget er opgjort i overensstemmelse med  

 gældende regler.
 Stk. 2. Det skal fremgå af revisionsberetningen, om  

 tilskudsmodtagerens dispositioner er sket i overensstemmelse med  

 bevillingsskrivelsen, jf. § 5, stk. 2.
Kapitel 4 Ikrafttræden § 12. Bekendtgørelsen træder i kraft  

 den 28. marts 2002 og har virkning fra og med regnskabsåret 2002.
 Stk. 2. Bekendtgørelse nr. 687 af 25. august 1999 om  

 regnskabsaflæggelse for og revision af regnskabet for tilskud til  

 Folketingets partier og Juni-bevægelsen, Folkebevægelsen mod EU  

 og Europabevægelsen til oplysning om den Europæiske Union  

 ophæves.
