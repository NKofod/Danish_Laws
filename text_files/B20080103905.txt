Bekendtgørelse om ændring af bekendtgørelse om en aktiv beskæftigelsesindsats (Ophævelse af retten til 12 måneders beskæftigelse ved private løntilskudsansættelser m.v.) § 1 I bekendtgørelse nr. 1676 af 19. december 2006 om en aktiv beskæftigelsesindsats, som er ændret ved bekendtgørelse nr. 183 af 28. februar 2007, bekendtgørelse nr. 425 af 9. maj 2007, bekendtgørelse nr. 883 af 9. juli 2007, bekendtgørelse nr. 1158 af 4. oktober 2007 og bekendtgørelse nr. 690 af 26. juni 2008, foretages følgende ændringer:
 1. I § 55, stk. 1, udgår »og § 98, stk. 2«.
 2. I § 55, stk. 3, udgår », jf. dog § 98, stk. 2,«.
 3. § 98, stk. 2, ophæves.
 4. § 98, stk. 4, der bliver stk. 3, ændres »stk. 3, nr. 3« til: »stk. 2, nr. 3«.
 5. § 99 ophæves.
 6. I § 106, 2. pkt., udgår », jf. dog § 107«.
 7. § 107 ophæves.
 8. § 109, stk. 6, ophæves.
 9. § 132 affattes således:
 »§ 132. Løntilskudsordningen må ikke:
1) udgøre støtte til eksportrelaterede aktiviteter, navnlig tilskud der er direkte knyttet til de eksporterede mængder, til etablering og drift af et distributionsnet eller til andre løbende udgifter i forbindelse med eksportvirksomhed, 2) være betinget af, at der anvendes indenlandske produkter i stedet for importerede, 3) udgøre støtte til virksomheder, der ikke har efterkommet et krav om tilbagebetaling af støtte, som EU-Kommissionen ved en tidligere beslutning har erklæret ulovlig og uforenelig med fællesmarkedet, 4) udgøre støtte til kriseramte virksomheder, eller 5) udgøre støtte til virksomheder, som modtager støtte, der er godkendt af EU-Kommissionen i henhold til EUs rammebestemmelser for statsstøtte til redning og omstrukturering af kriseramte virksomheder.« 10. I § 133, stk. 1, ændres »60 pct.« til: »100 pct.« § 2 Stk. 1. Bekendtgørelsen træder i kraft den 1. november 2008, og har virkning for tilskud, der bevilges efter denne dato.
