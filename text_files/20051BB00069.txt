Fremsat den 27. januar 2006 af  

 Per Clausen (EL) Line Barfod (EL) Majbrit Berlau (EL) og Frank Aaen (EL) Forslag til folketingsbeslutning om  

 nævn for privatfinansieret offentlig forskning Folketinget opfordrer regeringen til at fremsætte lovforslag om  

 etablering af uafhængige, demokratiske nævn ved alle offentlige  

 forskningsinstitutioner, hvis opgave er at modtage tilskud til forskning  

 eller  

 sponsering af forskning fra private firmaer, fonde tilknyttet private firmaer  

 og lign.
Bemærkninger til forslaget Private firmaer og fonde finansierer en stadig større del af  

 dansk forskning.
De finansierer således i dag over 500 årsværk ved de  

 videregående uddannelser eller mellem 7 og 10 pct. af de samlede  

 forskningsressourcer.
 Private firmaers betydelige finansiering af forskningen kan have  

 vidtrækkende konsekvenser, ikke mindst inden for sundhedsvidenskab i bred  

 forstand, som er det område, hvor der er størst privat interesse for  

 sponsering, men også forskning inden for f.eks. it og telekommunikation kan  

 være under massivt pres fra multinationale firmaer.
For at fastholde Danmarks renommé som et land med uafhængig  

 forskning af høj kvalitet må vi sikre, at de privatfinansierede forskere ikke  

 ligger under for pression fra deres »arbejdsgivere«.
Nyeste undersøgelser fra  

 USA har vist, at ud af en gruppe på 3.200 forskere havde godt 15 pct. efter  

 pres fra deres finansielle kilder ændret design, metode eller resultater.
 Samfinansiering mellem offentlige forskningsinstitutioner og det  

 private erhvervsliv sætter vigtigheden af uafhængigheden på spidsen, idet det  

 bliver sværere og sværere at gennemskue alle parthaverne i et  

 forskningsprojekt.
 For at sikre en reelt uafhængig forskning er det efter  

 forslagsstillernes opfattelse centralt at etablere afstand mellem forskere og  

 sponsorer, således at der sidder en uafhængig instans som »buffer« eller  

 »mægler« mellem de to parter.
 Privat medfinansiering af offentlig forskning indebærer risiko  

 for, at forskningen skævvrides, idet det bliver de områder, som de private  

 firmaer og fonde ønsker udforsket, der får opmærksomheden og  

 forskerkræfterne,  

 mens andre områder lades i stikken.
På eksempelvis Rigshospitalet er i dag to tredjedele af al  

 forskning finansieret udefra.
Det betyder, at hospitalets egen indflydelse på  

 prioriteringen af forskningen formindskes voldsomt.
Nogle specialer får mange  

 penge, mens andre  som måske ikke er så prestigefyldte  mangler  

 udstyr, mandskab  

 og tid til forskning.
Behandling prioriteres højt, mens forskning i  

 forebyggelse kører på pumperne, og det er vel ikke så underligt, for  

 medicinalindustrien  

 må nødvendigvis være mere interesseret i at finde nye behandlingsformer frem  

 for at ofre ressourcer på forebyggelse, som kan underminere salget af  

 medicin.
Et andet eksempel er forskning i open source-løsninger  dvs.  

 computerprogrammer, hvis kildekode er frit tilgængelig  inden for en  

 række  

 områder.
Dette er heller ikke et område, der kan hente mange private midler,  

 da  

 det undergraver softwaregiganternes indtjeningsmuligheder.
For at sikre afstand mellem den enkelte forsker og en privat  

 sponsor foreslår Enhedslisten at der  oprettes et uafhængigt  

 forskningsnævn ved alle helt eller delvis offentligt finansierede  

 forskningsinstitutioner.  

 Når det drejer sig om store og differentierede institutioner (universiteter)  

 etableres  

 flere områdespecifikke, uafhængige forskningsnævn, der kan modtage og  

 formidle  

 tilskud/midler fra private sponsorer til forskningsprojekter.
Herved skabes  

 den  

 nødvendige adskillelse mellem den private virksomhed og dens interesser og  

 forskerne.
 Nævnene skal sammensættes af repræsentanter for ansatte og  

 studerende på fakulteterne og for universitetsbestyrelsen samt repræsentanter  

 uden for institutionen, der repræsenterer den forskningsmæssige ekspertise  

 uden  

 at være knyttet til den pågældende institution.
 Nævnet skal sikre:
   

 	  

 Åbenhed både i  

 relation til studerende, forskerkolleger og offentligheden.
   

 	  

 Fri publiceringsret for  

 institutioner uden bindinger af nogen art.
   

 	  

 At de tilkomne midler  

 fordeles i overensstemmelse med institutionens og samfundets prioriteringer  

 som  

 vedtaget af de kompetente organer og den enkelte forsker.
 Nævnet er således forpligtet til:
  

 	  

 At indhente  

 ansøgninger fra forskningsinstitutionens prioriterede områder og på denne  

 baggrund  

 uddele midler.
Først når de prioriterede områder efter nævnets skøn er blevet  

 opfyldt, kan det eventuelt overvejes at udbyde midler til et givet emne i  

 overensstemmelse med sponsors ønske, hvis dette ønske vel at mærke ikke står  

 i  

 modsætning til institutionens langsigtede strategi.
I dette arbejde er det  

 vigtigt at fastholde institutionens langsigtede forskningsstrategi, så de  

 sponserede  

 midler ikke bidrager til en svingende forskningspolitisk kurs.
  

 	  

 At der udarbejdes en  

 årlig rapport  et element i forskningsinstitutionens årsberetning  

  som  

 dokumenterer, at de indkomne midler er anvendt i overensstemmelse med  

 institutionens prioriteringer.
Denne rapport kan på opfordring fra  

 medarbejdere, studerende og pressen gøres til genstand for en årlig  

 høring.
Forslaget indebærer, at der ikke etableres direkte kontakt  

 mellem en forsker og sponsor i tildelingsfasen.
Nævnet skal således være en  

 »buffer«, der modvirker ensidig fokusering på virksomhedsspecifik forskning.
 De private sponsorer skal  

 have mulighed for at komme til orde med navns nævnelse i alle relevante  

 publikationssammenhænge.
Da der imidlertid kan være behov for kontakt mellem et universitet  

 og det omgivende samfund (som jo er et langt videre begreb end nogle  

 enkeltstående, tilfældige kapitalinteresser), foreslår Enhedslisten, at der  

 til  

 alle universiteter tilknyttes høringer og workshops, hvor universitetet og  

 omgivelserne  

 mødes.
På denne baggrund kan der etableres et bredt sammensat rådgivende  

 repræsentantskab bestående af repræsentanter for fagforeninger,  

 organisationer,  

 kommuner m.v.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nævn for privatfinansieret offentlig forskning.
(Beslutningsforslag nr.
B 69).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
