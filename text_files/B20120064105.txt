Bekendtgørelse om ændring af bekendtgørelse om almen voksenuddannelse (avu-bekendtgørelsen) (Præcisering af reglerne om introducerende undervisning, opbevaring af oplysninger til brug for udstedelse af deltagerbeviser samt justering af læreplaner) § 1 I bekendtgørelse nr. 292 af 1. april 2009 om almen voksenuddannelse (avu-bekendtgørelsen), som ændret ved bekendtgørelse nr. 916 af 7. juli 2010, foretages følgende ændringer:
 1. Overalt i bekendtgørelsen ændres »Undervisningsministeriet« til: »Ministeriet for Børn og Undervisning«, og »undervisningsministeren« ændres til: »børne- og undervisningsministeren«.
 2. § 10, stk. 1, affattes således:
»Institutionen kan tilrettelægge introducerende undervisning, der skal give kursister et generelt indblik i arbejdsmetoder inden for almen voksenuddannelse og en introduktion til et eller flere fag for derigennem at afdække kursisternes faglige forudsætninger og skabe afklaring hos kursisterne om deres uddannelsesmæssige muligheder, jf. bilag 52. Introducerende undervisning kan på baggrund af en individuel behovsvurdering tilbydes én gang til den kursist, der har ønske og behov for at komme i gang med uddannelse, men som står usikker og fremmed over for undervisning.« 3. I § 10, stk. 2, indsættes efter »inden for en«: »samlet«.
 4. § 10, stk. 3, affattes således:
»Stk. 3. Undervisning efter stk. 1 afvikles forud for eller sideløbende med eventuel undervisning i andre fag efter denne bekendtgørelse end de fag, der er omfattet af introduktionen.« 5. I § 10 indsættes efter stk. 3 som nyt stykke:
»Stk. 4. Uanset stk. 1, 2. pkt., kan institutionens leder efter en konkret vurdering tillade, at der yderligere én gang tilbydes introducerende undervisning til en kursist, som i mindst et halvt år har deltaget i anden undervisning end almen voksenuddannelse eller anden aktivitet, der har været egnet til at fremme den pågældendes muligheder for at gennemføre almen voksenuddannelse, men som fortsat har behov for introducerende undervisning.« Stk. 4 bliver herefter stk. 5.
 6. I § 23 indsættes som stk. 2:
»Stk. 2. Institutionen opbevarer oplysning om, at en kursist har erhvervet ret til deltagerbevis, i 30 år efter undervisningens fuldførelse.
Ophører en institution med at eksistere, eller kan den af anden årsag ikke opbevare oplysninger i overensstemmelse med 1. pkt., skal institutionen sikre anden betryggende opbevaring.« 7. I bilag 7, Dansk, niveau D, affattes litra h i pkt. 2.2, Kernestof, således:
»h) Et drama, en roman, en saga eller en novellesamling læst som fælles værk.« 8. I bilag 8, Dansk som andetsprog, basis, indsættes i pkt. 4.2, Faglig dokumentation, efter »efterfølgende samtale med lærer og«: »evt.«.
 9. I bilag 9, Dansk som andetsprog, niveau G, affattes i pkt. 4.2, Prøveformer, afsnittet under »2) Prøven i skriftlig fremstilling« således:
»Prøvens varighed er 3 timer og 30 minutter.
Der gives 24 timers forberedelsestid, og der udleveres et teksthæfte til eksaminanden ved forberedelsestidens begyndelse.
Dette teksthæfte må ikke medbringes ved prøven.
Ved prøvens begyndelse udleveres et nyt identisk teksthæfte samt opgaveformuleringer.
Eksaminanden må som hjælpemiddel alene bruge ordbøger og tekstbehandling, herunder grammatik- og stavekontrol.« 10. I bilag 9, Dansk som andetsprog, niveau G, ophæves i pkt. 4.2, Prøveformer, afsnittet »Selvstuderende«.
 11. I bilag 9, Dansk som andetsprog, niveau G, affattes i pkt. 4.3, Bedømmelseskriterier, afsnittet under »2) Prøven i skriftlig fremstilling« således:
 »Der lægges vægt på, at eksaminanden:
a) har en skriveidé b) kan skrive sammenhængende og med begyndelse og slutning c) kan skrive i et sprog, herunder ordforråd og syntaks, der er forståeligt og hensigtsmæssigt i forhold til kommunikationssituationen d) kan svare relevant på opgavespørgsmålet.
Der gives én karakter.« 12. I bilag 10, Dansk som andetsprog, niveau F, ophæves i pkt. 3.1, Didaktiske principper: »Udadvendte aktiviteter med fokus på både sprog og indhold indgår som en del af undervisningen.« 13. I bilag 10, Dansk som andetsprog, niveau F, indsættes i pkt. 3.2, Arbejdsformer, herunder skriftligt arbejde, som tredje afsnit:
»Udadvendte aktiviteter med fokus på både sprog og indhold indgår som en del af undervisningen.« 14. I bilag 11, Dansk som andetsprog, niveau E, ophæves i pkt. 3.1, Didaktiske principper: »Udadvendte aktiviteter med fokus på både sprog og indhold indgår som en del af undervisningen.« 15. I bilag 11, Dansk som andetsprog, niveau E, indsættes i pkt. 3.2, Arbejdsformer, herunder skriftligt arbejde, som sidste punktum: »Udadvendte aktiviteter med fokus på både sprog og indhold indgår som en del af undervisningen.« 16. I bilag 12, Dansk som andetsprog, niveau D, affattes litra f i pkt. 2.1, Faglige mål, således:
»f) skrive analyserende, diskuterende og kommenterende på et elementært niveau i forskellige genrer i et overvejende korrekt og sammenhængende sprog« 17. I bilag 12, Dansk som andetsprog, niveau D, ophæves i pkt. 3.1, Didaktiske principper: »Udadvendte aktiviteter med fokus på både sprog og indhold indgår som en del af undervisningen.« 18. I bilag 12, Dansk som andetsprog, niveau D, indsættes i pkt. 3.2, Arbejdsformer, herunder skriftligt arbejde, som sidste punktum: »Udadvendte aktiviteter med fokus på både sprog og indhold indgår som en del af undervisningen.« 19. I bilag 12, Dansk som andetsprog, niveau D, ophæves i pkt. 4.3, Bedømmelseskriterier, afsnittet »Den skriftlige prøve«, og i stedet indsættes:
»Prøven i skriftlig fremstilling Der lægges vægt på, at eksaminanden kan:
a) skrive i et overvejende korrekt og sammenhængende sprog b) anvende viden om ordklasser, sætningsanalyse og sproglig karakteristik af tekster c) skrive analyserende, diskuterende og kommenterende på et elementært niveau i forskellige genrer d) svare relevant på opgavespørgsmålet i forhold til emne, målgruppe og medie e) kommunikere nuanceret, klart og relevant.
Der gives én karakter.« 20. I bilag 13, Engelsk, basis, indsættes i pkt. 4.2, Faglig dokumentation, efter »Listen«: »og billedmaterialet«.
 21. I bilag 14, Engelsk, niveau G, indsættes i pkt. 4.2, Prøveformer, efter »skal indeholde et«: »billedmateriale samt et«.
 22. I bilag 15, Engelsk, niveau F, indsættes i pkt. 2.1, Faglige mål, efter litra k som nyt litra under »Sprog og sprogbrug«:
»l) genkende forskellige typer af tekster« Litra l-q bliver herefter litra m-r.
 23. I bilag 16, Engelsk, niveau E, indsættes i pkt. 2.1, Faglige mål, efter litra p som nye litra:
»q) genkende forskellige typer af tekster r) vælge hensigtsmæssige skrivestrategier og anvende viden om skriveprocessens faser« Litra q-t bliver herefter litra s-v.
 24. I bilag 17, Engelsk, niveau D, indsættes i pkt. 2.1, Faglige mål, efter litra r som nyt litra:
»s) anvende tekstanalytiske grundbegreber« Litra s-v bliver herefter litra t-w.
 25. I bilag 17, Engelsk, niveau D, indsættes i pkt. 4.3, Bedømmelseskriterier, efter litra b som nyt litra under »Den mundtlige prøve«:
»c) demonstrere tekstforståelse« Litra c-d bliver herefter litra d-e.
 26. I bilag 24, Matematik, basis, ændres i pkt. 4.2, Faglig dokumentation, »og regning med enheder« til: », regning med enheder og geometriske figurer«.
 27. I bilag 26, Matematik, niveau F, ophæves litra f under »Geometri« i pkt. 2.2, Kernestof.
 28. I bilag 28, Matematik, niveau D, indsættes i pkt. 2.2, Kernestof, efter afsnittet om »Tal og algebra«:
»Geometri a) Trigonometriske beregninger i retvinklede trekanter« 29. I bilag 28, Matematik, niveau D, affattes litra e i pkt. 4.3, Bedømmelseskriterier, under »Den skriftlige prøve« således:
»e) opstille og anvende en matematisk model.« 30. I bilag 43, Grundlæggende it, niveau G, indsættes i pkt. 4.3, Bedømmelseskriterier, efter litra a-c:
»Eksaminandens synopsis indgår ikke i bedømmelsen.« 31. I bilag 52, Introducerende undervisning, affattes pkt. 1, Formål, således:
»1. Formål Formålet med introducerende undervisning er at tilgodese den kursist, der har ønske og behov for at komme i gang med uddannelse, men som står usikker og fremmed over for undervisning, gennem at styrke og fremme kursistens forudsætninger, motivation og lyst til uddannelse.
Hensigten er, at kursisten bliver afklaret om sine personlige, almene og faglige ressourcer i forhold til fag, uddannelse og erhverv.« 32. I bilag 52, Introducerende undervisning, affattes pkt. 2.1, Mål, således:
»2.1 Mål Kursisten får:
a) afklaring i forhold til faglige behov og niveauer b) kendskab til egne læringskompetencer c) personlig afklaring i forhold til uddannelse d) indsigt i et eller flere fags indhold og metoder e) vejledning i forbindelse med valg af uddannelse og erhverv i bred forstand.« 33. I bilag 52, Introducerende undervisning, affattes pkt. 2.2, Indhold, således:
»2.2 Indhold a) undervisningen afdækker kursistens faglige forudsætninger og skaber afklaring hos kursisten om dennes uddannelsesmæssige muligheder, idet elementer af uddannelses- og erhvervsvejledning integreres i forløbet b) undervisningen indeholder en bred introduktion til et eller flere fag c) introduktionen belyser fagenes identitet, metode og betydning ud fra en given kontekst d) kursisternes forudsætninger og erfaringer medtænkes i planlægningen og afviklingen af forløbet samt afspejles i indholdet.« 34. I bilag 52, Introducerende undervisning, ændres i pkt. 3.3, It, »faget« til: »fag«.
§ 2 Bekendtgørelsen træder i kraft den 1. august 2012.
