Et pengeinstitut har ikke pligt til at oplyse en kautionist om  

 forløbet omkring det kautionerede, med mindre det er aftalt.
Og det kan ikke  

 afvises, at det i særlige tilfælde må påhvile pengeinstituttet at indrage  

 kautionisten i forhandlinger om engagementets fortsættelse eller afvikling.
 Tilsynets skrivelse af 24. marts 1986 vedrørende pengeinstitutters  

 overholdelse af bank- og sparekasselovens § 41.
 På spørgsmålet, hvorledes det er muligt for en kautionist at kontrollere  

 et pengeinstituts overholdelse af bank- og sparekasselovens § 41 om  

 meddelelse til kautionisten om misligholdelse af den sikrede fordring,  

 udtalte tilsynet:
»..., at pengeinstitutter ikke har pligt til at udsende  

 kontoudskrifter til kautionisten, medmindre det er aftalt, at kautionisten  

 løbende skal have tilsendt kontoudskrift.
Det tilføjes, at en sådan aftale  

 normalt vil forudsætte skyldnerens godkendelse, og at pengeinstituttet vil  

 kunne beregne sig særskilt gebyr for udsendelsen.
Et pengeinstitut har som hovedregel heller ikke pligt til på anden måde at  

 holde kautionisten løbende underrettet om, at lånevilkårene overholdes.
Det  

 må således være kautionisten selv, der eventuelt ved forespørgsel i  

 pengeinstituttet - må sikre sig, hvorvidt lånet bliver afviklet i  

 overensstemmelse med vilkårene.
 Det tilføjes, at tilsynet ikke kan afvise, at der i særlige tilfælde må  

 påhvile et pengeinstitut en pligt til - udover hvad der følger af bank- og  

 sparekasselovens § 41 - at medinddrage kautionisten i forhandlinger om  

 vilkårene for et kautionssikret engagements fortsættelse eller  

 afvikling«.
