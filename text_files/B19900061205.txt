I henhold til § 5, stk. 1, i lov om statsstøtte til visse private skoler, jf. lovbekendtgørelse nr. 659 af 25. oktober 1988, fastsættes:
 § 1.  Revisionen udføres af en statsautoriseret  

 revisor eller en registreret revisor.
 § 2.  Revisonen omfatter skolens årsregnskab, jf.  

 kapitel 5 i Undervisnings- og Forskningsministeriets bekendtgørelse nr. 734  

 af 30. november 1989 om statstilskud til frie grundskoler og private  

 gymnasieskoler mv. (tilskudsbekendtgørelsen).
 Stk. 2.  Revisionen udføres i overensstemmelse med god  

 offentlig revisionsskik, jf. § 3 i lov om revision af statens regnskaber m.m.
Stk. 3.  Revisor attesterer skolens årsregnskab.
Det  

 skal af påtegningen på regnskaberne mv. fremgå, at regnskaberne er revideret  

 i overensstemmelse med reglerne i denne bekendtgørelse.
Forbehold skal fremgå  

 af påtegningen.
§ 3.  Revisionen tilrettelægges af revisor under  

 hensyn til reglerne i denne bekendtgørelse og skolens administrative struktur  

 og forretningsgang, herunder den interne kontrol og andre forhold af  

 betydning for regnskabsaflæggelsen.
Der skal foretages uanmeldt  

 beholdningseftersyn mindst een gang årligt.
Stk. 2.  Som grundlag for revisionens gennemførelse  

 udarbejdes en revisionsplan.
Der foretages sædvanligvis revision i årets løb.  

 Revisionen kan udføres med stikprøvevise undersøgelser.
 Stk. 3.  Ved revisionen efterprøver revisor:
 § 4.  Revisionen omfatter kontrol med, at lønudgifter  

 mv. til det pædagogiske personale ved skolen er i overensstemmelse med  

 gældende regler.
 Stk. 2.  Revisionen i henhold til stk. 1, der bør  

 udføres ved stikprøvevise undersøgelser, omfatter kontrol med følgende:
 Stk. 3.  Revisor kontrollerer, om skolens oplysninger om  

 elevtal til brug for beregning af rammetilskud er i overensstemmelse med  

 skolens regnskab for elevbetalingen.
Stk. 4.  Revisor kontrollerer, om de af skolen  

 indberettede oplysninger til brug for fastsættelsen af rammetilskud er  

 opgjort korrekt eller indeholder fejlagtige størrelser.
Beretning herom og  

 angivelse af eventuelle differencer anføres i revisionsprotokollen.
 § 5.  Revisor skal have adgang til at gennemgå skolens  

 regnskabsmateriale og bestyrelsens forhandlingsprotokol og har i øvrigt  

 adgang til alle de oplysninger, som revisor finder af betydning for  

 udførelsen af sit hverv.
§ 6.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med forvaltningen af skolens midler, skal revisor straks underrette skolens  

 bestyrelse.
Revisor påser, at bestyrelsen inden 3 uger sender indberetning  

 til Kulturministeriet, Direktoratet for Folkeoplysning, Frie Grundskoler  

 m.v., ledsaget af revisors bemærkninger.
 Stk. 2.  Bliver revisor under sin revision eller på  

 anden måde opmærksom på, at fortsættelse af skolens drift er usikker af  

 økonomiske grunde, skal revisor straks underrette skolens bestyrelse.  

 Bestyrelsens redegørelse til ministeriet, jf. tilskudsbekendtgørelsens § 35,  

 stk. 2, skal ledsages af revisors bemærkninger.
§ 7.  Revisor fører en revisionsprotokol.
I  

 revisionsprokollen indføres beretning om, hvilket revisionsarbejde der er  

 udført, og om alle væsentlige forhold, der har givet anledning til  

 bemærkninger.
Endvidere foretages notering om foretagne uanmeldte  

 beholdningseftersyn.
 Stk. 2.  Genpart af revisionsprotokollen indsendes til  

 Kulturministeriet, Direktoratet for Folkeoplysning, Frie Grundskoler m.v.,  

 sammen med årsregnskab mv.
 § 8.  Revisionen af årsregnskabet skal omfatte kontrol  

 med, at skolens oplysninger, jf. indberetning til brug for fastsættelse af  

 rammetilskud, har været opgjort korrekt.
 Stk. 2.  Ved revisionen af årsregnskabet indføres i  

 revisionsprotokollen beretningen om den udførte revision, herunder erklæring  

 om:
§ 9.  Revisor kontrollerer, at skolens udgiftsbehov  

 som grundlag for rammetilskud er i overensstemmelse med reglerne i kapitel 3  

 i tilskudsbekendtgørelsen.
Kontrollen udføres ved stikprøvevise  

 undersøgelser.
Stk. 2.  Revisor attesterer skolens udgiftsbehov.
Det  

 skal af attestationen fremgå, at skolens oplysninger er kontrolleret i  

 overensstemmelse med reglerne i stk. 1 og stk. 3. Forbehold skal fremgå af  

 påtegningen.
 Stk. 3.  Revisors opgaver fremgår af bilaget.
 Ikrafttræden mv.
 § 10.  Bekendtgørelsen træder ikraft den 8. september  

 1990 og har virkning for revision af årsregnskaber for 1990 og de følgende år  

 og for kontrol af skolernes udgiftsbehov fra og med tilskudsåret 1990-91.
 Stk. 2.  Bekendtgørelse nr. 524 af 23. august 1988 om  

 revision ved friskoler og private grundskoler mv., private gymnasier,  

 studenter- og hf-kursus, der får statstilskud efter lov om statsstøtte til  

 visse private skoler (revisionsinstruks) og instruks for kontrol af skolernes  

 udgiftsbehov ophæves med virkning for revision af skolernes årsregnskaber for  

 1990 og følgende år.
Undervisnings- og Forskningsministeriet,  

 den 27. august 1990 Bertel Haarder / Christian Hess Bilag Revisors opgaver i forbindelse med attestation af udgiftsbehovet er  

 følgende:
1. Udgiftsbehov for frie grundskoler og  

 grundskoleafdelinger ved private gymnasier Revisor kontrollerer:
- at udgiftsbehovet er opgjort pr. 1. september, jf.  

 tilskudsbekendtgørelsens § 24, stk. 2, - at skolens elevtal, baseret på cpr.-numre, som anvendes ved udregningen  

 af udgiftsbehovet, herunder antallet af kostelever, er i overensstemmelse med  

 de af skolens leder underskrevne indberetninger til Danmarks Statistik og  

 Undervisnings- og Forskningsministeriets Datakontor til brug for  

 bidragsopkrævningen om indmeldte elever, - at skolens normerede løntimetal er opgjort efter reglerne i  

 tilskudsbekendtgørelsens §§ 12-16, og at der kun indgår særlige timer i det  

 omfang, der foreligger fornøden godkendelse eller anden hjemmel, - at beregningen af skolens gennemsnitlige skalaløn pr. løntime er i  

 overensstemmelse med reglerne i tilskudsbekendtgørelsens § 17, herunder at  

 beregningen er sket på grundlag af indplaceringen efter gældende regler, - om antallet af lønudløsende timer er i overensstemmelse med skolens fag-  

 og timeplan, kursusplan el. lign. uoverensstemmelse skal kunne forklares ud  

 fra de gældende regler.
2. Udgiftsbehov for private gymnasier, studenter- og  

 hf-kursus Revisor kontrollerer:
- at udgiftsbehovet er opgjort pr. 1. september, jf.  

 tilskudsbekendtgørelsens § 24, stk. 2, - at skolens elevtal, baseret på cpr.-numre, herunder antallet af  

 kostelever, er i overensstemmelse med de af skolens leder underskrevne  

 indberetninger til Danmarks Statistik og Undervisnings- og  

 Forskningsministeriets Datakontor til brug for bidragsopkrævningen om  

 indmeldte elever, - at skolens normerede løntimetal er opgjort efter reglerne i  

 tilskudsbekendtgørelsens § 19, - at beregningen af skolens gennemsnitlige skalaløn pr. løntime er i  

 overensstemmelse med reglerne i tilskudsbekendtgørelsens § 20, herunder at  

 beregningen er sket på grundlag af indplaceringen efter gældende regler, - om antallet af lønudløsende timer er i overensstemmelse med skolens fag-  

 og timeplan, kursusplan el. lign.
Eventuel uoverensstemmelse skal forklares  

 ud fra de gældende regler.
