Fremsat den 30. marts 2006 af  

 Morten Helveg Petersen (RV), Marianne Jelved (RV),  

 Naser Khader (RV),  

 Martin Lidegaard (RV) og Margrethe Vestager (RV) Forslag til folketingsbeslutning om  

 anvendelse af åbne standarder for software i det offentlige Folketinget pålægger regeringen at sikre, at det offentliges  

 brug af informationsteknologi, herunder brug af software, er baseret på åbne  

 standarder.
 Regeringen bør senest den 1. januar 2008 indføre og vedligeholde  

 et sæt af åbne standarder, der kan tjene til inspiration for øvrige  

 offentlige  

 myndigheder. Åbne standarder bør herefter være en del af grundlaget for det  

 offentliges udvikling og indkøb af it-software med henblik på at fremme  

 konkurrencen.
 Regeringen bør sikre, at alle digitale informationer og data, som  

 det offentlige udveksler med borgere, virksomheder og institutioner, findes i  

 formater, der er baseret på åbne standarder.
Bemærkninger til forslaget Beslutningsforslaget er en delvis genfremsættelse af  

 beslutningsforslag nr.
B 64, folketingsåret 2004-05, 1. samling (se  

 Folketingstidende 2004-05, 1. samling, forhandlingerne side 3521 samt tillæg  

 A  

 side 4786 og 4788).
 Den offentlige sektors indkøb af informationsteknologi bør ske  

 på grundlag af forvaltningens vurdering af, hvorledes drift og service sker  

 mest  

 effektivt, forsvarligt og driftsøkonomisk.
 Det er imidlertid en politisk opgave for det første at sikre, at  

 der er fastlagt en strategi for det offentliges indkøb og anvendelse af  

 software, således at den generelt er til gavn for brugere, borgere og  

 virksomheder.
For det andet er det en politisk opgave at sikre, at det  

 offentliges anvendelse af informationsteknologi sikrer enhver borgers  

 demokratiske ret til frit at kunne modtage digitale informationer fra det  

 offentlige og til frit at kunne sende digitale informationer til samme.
Disse  

 to politiske mål kan alene opnås, hvis den offentlige sektor stiller krav om,  

 at software, der anvendes i den offentlige sektor og ved kommunikation med  

 den  

 offentlige sektor, baseres på åbne standarder.
 For det tredje er det en politisk opgave at sikre rammerne for  

 fri konkurrence.
For det fjerde er krav om åbne standarder af afgørende betydning  

 i disse år, hvor kommuner og amter sammenlægger deres it-systemer som følge  

 af  

 kommunalreformen.
Heri skal indgå, at alle offentlige hjemmesider, intranet  

 og  

 it-baserede arbejdsværktøjer bør være tilgængelige for personer med handicap,  

 jf. de retningslinjer, som anbefales af Kompetencecenteret it for alle, som  

 hører under IT- og Telestyrelsen.
 For det femte er der væsentlige erhvervspolitiske perspektiver  

 forbundet med indførelse af åbne standarder i den offentlige forvaltning.
 For det sjette vil der formentlig være betragtelige økonomiske  

 fordele på lang sigt ved indførelse af åbne standarder i den offentlige  

 forvaltning.
Den offentlige it-politik bør sikre den offentlige sektor den  

 bedst mulige software til de lavest mulige priser.
Heri indgår parametre som  

 funktionalitet, stabilitet og sikkerhed.
Den offentlige it-politik bør  

 medvirke  

 til, at der sikres et konkurrencepræget marked for software i Danmark.
Åbne standarder betyder, at standarden er veldokumenteret  

 med den fuldstændige specifikation offentligt tilgængelig, frit  

 implementerbar uden økonomiske, politiske eller juridiske begrænsninger på  

 implementering og anvendelse og standardiseret  

 og vedligeholdt i et åbent forum (en såkaldt standardiseringsorganisation)  

 via  

 en åben proces.
Der forventes i de kommende år en betydelig vækst i den  

 offentlige sektors anvendelse af digital forvaltning og dermed en generelt  

 større anvendelse af it og internet såvel i den offentlige sektor som mellem  

 den offentlige sektor og den private sektor.
For at de forventede gevinster  

 ved  

 den digitale forvaltning kan opnås, kræves der åbenhed i forbindelse med  

 valget  

 af it og åbenhed i kommunikation, udveksling af data og elektroniske  

 dokumenter  

 samt systemer, der kan tale sammen, således at borgere, virksomheder og det  

 offentlige kan kommunikere indbyrdes. Åbenhed er således et fundamentalt krav  

 såvel i relation til at fremme konkurrencen som til at understøtte det  

 demokratiske  

 aspekt af informationsteknologi.
Derfor bør regeringen senest den 1. januar  

 2008 indføre og vedligeholde et sæt af åbne standarder.
Som udgangspunkt må den offentlige sektors indkøb og anvendelse  

 af software være baseret på åbne standarder.
Kun i de tilfælde, hvor der ikke  

 findes et anvendeligt system, der er baseret på åbne standarder, bør den  

 offentlige sektor indkøbe og anvende software, der er baseret på lukkede  

 formater.
I sådanne undtagelsestilfælde må der anføres en særskilt  

 begrundelse  

 i en sådan form, at den offentlige forvaltning kan vurdere, om der ved en  

 senere lejlighed kan stilles krav om indførelse af åbne standarder.
Af  

 beslutningsforslaget følger ikke noget krav om, at ældre systemer omlægges  

 til  

 åbne standarder.
Men regeringen pålægges at vedligeholde obligatoriske  

 udvekslingsformater i forlængelse af Videnskabsministeriets arbejde med de  

 såkaldte referenceprofiler samt at definere de regler, der skal gælde for  

 begrundelser for at fravige kravet om åbne standarder.
Alle skal som udgangspunkt kunne kommunikere med den offentlige  

 sektor uden krav om valg af en eller enkelte leverandørers software.
Det er  

 ikke altid tilfældet i dag, hvor den offentlige sektors anvendelse af  

 software  

 fra primært én leverandør kan betyde, at personer, der anvender andre typer  

 af  

 software fra andre leverandører, kan have vanskeligheder med at kommunikere  

 med  

 den offentlige sektor uden at være tvunget til at bruge en bestemt type  

 software.
Det gælder i særlig grad ministerierne, hvorfor det i fremtiden bør  

 sikres, at der som minimum er ét åbent format i kommunika-tionen med  

 borgerne.
 I dag understøtter den offentlige sektors valg af software  

 baseret på lukkede standarder et marked uden eller med meget lidt  

 konkurrence.  

 Krav om åbenhed  og således ikke krav om fravalg eller tilvalg af  

 særlige  

 leverandører eller softwaretyper  vil fremme tiltrængt konkurrence til  

 fordel  

 for hele samfundet.
Offentlige myndigheder skal blive bedre til at udveksle data og  

 informationer.
Enighed om åbne standarder vil kunne betyde, at virksomheder  

 og  

 myndigheder kan »stå på skuldrene« af hinanden i stedet for, at de nye større  

 kommuner og regioner udvikler hver deres systemer, der ikke kan tale sammen.  

 Dette forstærkede samarbejde kan yderligere bruges til, at virksomheder får  

 nemmere ved at udvikle nye løsninger til den offentlige sektor, således at  

 åbne  

 standarder kan indebære betydelige innovationsmuligheder for dansk  

 softwareindustri.
Skriftlig fremsættelse Morten Helveg Petersen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om anvendelse af åbne standarder for software i det  

 offentlige.
(Beslutningsforslag nr.
B 103).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
