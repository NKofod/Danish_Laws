En entreprenør hvade anlagt en voldgiftssag mod bygherrerne, der i  

 svarskiftet blandt andet nedlagde påstand om betaling af et nærmere angivet  

 beløb.
Den klagende entreprenør stillede ikke den krævede sikkerhed,  

 hvorefter voldgiftsretten tilkendegav, at den af entreprenøren anlagte sag  

 måtte anses som bortfaldet.
Sagen blev herefter berammet til foretagelse til  

 behandling af bygherrernes modkrav, men entreprenøren udeblev.
 Modkravet blev afgjort på grundlag af det af bygherrerne anførte, jfr.  

 reglerne i § 24(1).
I anledning af en tvist mellem B ApS - i det følgende kaldet B - og K ApS  

 og direktør A - i det følgende kaldet KA - om B's tilgodehavende i anledning  

 af en entreprise gennemført på de da indklagedes ejendom x-gade 107 A, x-by,  

 - KA's Hotel - har B ved klageskrift af 26. juni 1992 indbragt sagen for en i  

 medfør af »Regler for behandling af voldgitfssager ved voldgiftsretten  

 for Bygge- og Anlægsvirksomhed« nedsat voldtgiftsret bestående af  

 civilingeniør Jens Wichmand Jørgensen, arkitekt m.a.a.
Erik Jørgensen og  

 landsdommer Vagn Rasmussen, sidstnævnte som formand.
I klageskriftet nedlagde B påstand om betaling af 1.211.671,22 kr. med  

 nærmere angivne renter.
Endvidere blev der nedlagt påstand om frigivelse af  

 et nærmere angivet depot.
 I svarskriftet af 28. august 1992 nedlagde KA bl.a. påstand om frifindelse  

 samt selvstændig påstand om betaling af et nærmere angivet beløb, jf. nærmere  

 nedenfor.
I skrivelser af 1. juli 1992 blev B's daværende advokat anmodet om i  

 medfør af de ovennævnte reglers § 9 at stille sikkerhed for de udgifter  

 voldgiften skønnes at ville foranledige.
Den 4. september 1992 blev advokaten  

 opfordret til at afgive replik inden 4 uger og den 11. november 1992 blev  

 advokaten anmodet at afgive replik inden 14 dage og inden samme frist betale  

 depot for voldgiftsrettens omkostninger.
Den 16. december 1992 og den 15.  

 januar 1993 fik advokaten tilsvarende anmodninger med frist på henholdsvis 14  

 og 10 dage.
Efter at advokaten i skrivelse af 18. januar 1993 havede meddelt,  

 at han udtrådte af sagen er B ved Voldgiftsnævntes skrivelse af 16. februar  

 1993 anmodet at afgive replik og betale depot senest den 1. marts.
 Da der uanset de givne påkrav ikke blev stillet sikkerhed eller afgivet  

 replik, meddelte Voldgiftsnævnet efter forelæggelse for voldgiftsrettens  

 formand den 18. marts 1993 B, at han var sindet at efterkomme en af advokaten  

 for KA fremsat anmodning, således at sagen for B's vedkommende fremmes i  

 henhold til de ovennævnte reglers § 24. I skrivelse hedder det endvidere:
»Det skal understreges, at klagerens krav i en situation, hvor  

 klageren ikke har stillet sikkerhed for omkostningerne ved behandling af  

 sagen, ikke tages under påkendelse og alene vil blive behandlet i det omfang  

 det har betydning for pådømmelsen af indklagedes selvstændige krav.
Dette  

 indebærer, at voldgiftsretten ikke vil gå ud over de påstande, der er nedlagt  

 af indklagede.« B blev opfordret til at fremkomme med bemærkninger inden 8 dage med  

 tilkendegivelse om, at der efter denne frist udløb ville blive iværksat  

 berammelsesprocedure i medfør af reglernes § 24.
Da der ikke blev modtaget svar på ovennævnte skrivelse og B således ikke  

 har stillet den pligtige sikkerhed i medfør af reglernes § 9, anses B's sag  

 for bortfaldet.
Sagen blev herefter berammet til foretagelse i medfør af § 24  

 for så vidt angår KA's selvstændige påstand.
 Ved den mundtlige forhandling den 14. juli 1993 udeblev B trods lovlig  

 forkyndt indekaldelse.
 KA har nedlagt følgende selvstændige på påstande:
 1. Investeringsselskabet tilpligtes at betale 610.198,05 kr., subsidiært  

 et efter voldgiftsretten sskøn fastsat mindre beløb med procesrente fra den  

 4. sep.1991.
 2. K ApS og direktør A kendes berettiget til at oppebære indeståendet på  

 konto 3136-03904-0 hos C Bank for hel eller delvis fyldestgørelse af  

 ovenstående krav.
 KA's påstand 1 fremkommer således:
 Den 19. okt 1990 blev der mellem sagens parter indgået en  

 entreprisekontrakt, hvoraf bl.a. fremgår, at B påtager sig ansaret for  

 ombygnings- og inventarleverancen ifølge hele entreprisegrundlaget for  

 indretning af hotelvirksomhed på bygherrens ejendom x-gade 107 A, nemlig  

 incl. entreprisebeskrivelse, møbelbeskrivelse samt indretningstegninger af  

 hotellet.
Der er foretaget syn og skøn ved de af Voldgiftsnævnet udmeldte syns- og  

 skønsmænd arkitekt maa.
Tom Poulsen og tømrermester Kjeld Christensen.
Der er  

 afgivet skønserklæringer af 13. dec. 1991, 27. maj 1992 og oktober 1992.
Ad I.
Mangelskrav.
Ad pkt.
A og B:
 Kravene er anerkendt af B i klageskriftet.
Ad. okt.
C:
 Ifølge syns- og skønserklæring af 13.dec.1991 blev der i svaret på  

 spørgsmål 5 om hvilke delarbejder udbedring, der resterer for kontraktsmæssig  

 faglig forsvarlig udførelse af tagarbejdet, blev det i svaret anført, at der  

 blev konstateret nogle nærmere angivne mangler.
 I spørgsmål 6 blev der spurgt om hvilken skønnet udgift, der må forventes  

 at medgå for kontraktmæssig færdiggørelse og udbedring af følgeskader.
 I den nævnte erklæring svarede syns- og skønsmændene, at  

 »Udførelse/Færdiggørelse af de i svar 5 nævnte mangler og udbedring af  

 følgeskader skønnes at kunne udføres for ca. 2.000.000 kr. incl. moms.
 I en skrivelse af 9. januar 1992 har B.K.Consult opgjort billigste  

 licitationsresultat vedrørende tagrenovering til 181.450 kr. (excl. moms).  

 Til licitationsresultatet er tillagt diverse uforudsete udgifter, ca. 10 %,  

 med 18.000 kr. samt teknikeromkostninger med 21.800 kr. og »Tryk, porto  

 og kopier« med 6.000 kr, således at de samlede udgifter opgøres til ialt  

 227.250 kr. excl. moms eller med 25 % moms: 284.062.50 kr.
Ad pkt.
D.
 I syns- og skønserklæring af 13. dec.1991 hedder det i svaret på spørgsmål  

 1, om det af B udførte arbejds/præsterede leverancer opfylder alle  

 kontraktsmæssige krav til B-ydelserne, blandt andet:
»Elevator: Det blev oplyst at elevatoren har mange  

 driftsforstyrrelser.
Kontrakt.jvf. bilag A 17 pkt. 3 vedrører tilsyneladende  

 alene forventede arbejder i henhold til arbejdstilsynet lovlig  

 genibrugtagning af eksisterende elevator og alm. service.
Elevatoren er  

 godkendt af arbejdstilsynet.
Dog er ikke alle arbejder som nævnt i bilag A 17  

 udført jvf. erklæringsbilag 2. Det skal bemærkes, at de ikke udførte arbejder  

 kan være medvirkende til driftsforstyrrelserne, men herudover har elevatoren  

 givetvis behov for en gennemgribende teknisk istandsættelse.« I det nævnte erklæringsbilag er givet en redegørelse for udført og ikke  

 udført arbejde.
 Til dokumentation af kravet er fremlagt en række fakturaer fra D og E.
Ad.
E og F.
Kravene er opgjort i to bilag med vedhæftede fakturaer.
En del af kravene  

 vedrører indkøb som det påhvilede B at foretage, men som efter aftale blev  

 overladt til KA, således som det nærmere fremgår af fremlagte skrivelser af  

 22. april 1991.
 Det i bilaget vedrørende regningsbeløb betalt af KA opgjorte beløb er  

 fratrukket udgifter til tagventilation, der er omfattet af syns- og  

 skønserklæringen.
 Ad II Erstatningskrav.
 I ovennævnte kontrakt under punkt ad 15 hedder det:
 »Projektet er aftalt færdiggjort til senest den 07.02.1991 kl. 16.00,  

 ....
 Bygherren accepterer alene forsinkelse af projektets færdiggørelse i det  

 omfang og såfremt forsinkelse ikke skyldes fejl eller forsømmelse fra B's  

 og/eller de af B antagne underentreprenørers side, idet B forpligter sig til  

 på enhver måde hurtigst muligt at fremme projektet både f.s.v.a opstart og  

 frem til færdiggørelse jvf. i øvrigt AB 72 § 15.
 Såfremt intet bygherrerelevant forhold har forsinket projektets opstart og  

 færdiggørelse, er det aftalt, at er projektet ikke færddiggjort den  

 07.02.1991, og dette skyldes et forhold, der kan bebrejdes B eller B's folk,  

 godtgør B bygherren kontant bod kr. 2.000,00 kr for hver påbegyndt  

 arbejdsdag, færsiggørelse af mangler efter den 07.02.1991.
 Uanset nævnte bods størrelse i givet fald, forbeholder bygherren sig  

 ethvert relevant erstatningskrav ifflg. dansk rets almindelige regler, også  

 ved evt. forsinkelse fra B's side.
Færdiggørelse betyder: Fysisk færdiggørelse af det aftalt projekt til  

 bygherrens ibrugtagen.« I skrivelse af 18. februar 1991 fra KA's advokat til B reklamerede over  

 entreprisens manglende færdiggørelse og det anførtes, at forsinkelsen har  

 påført bygherren relativt betydelige ekstraomkostninger til Bank m.v.  

 Advokaten forbeholder sig relevant modkrav for bygherren.
I skrivelse af 20. marts 1991 fra samme påtales den manglende  

 færdiggørelse påny.
Det samme sker i en skrivelse af 2. april 1991, hvor det  

 gøres gældende, at tidsplanen er i misligeholdelse over for bygherren.
Den 29. maj 1991 blev der afholdt afleveringsforretning.
I referatet af  

 afleveringsforretningen hedder det bl.a.:
»Advokat F oplyste indledningsvis at afleveringsforretningen var indkaldt til d.d. med skrivelse fra  

 advokat F til B af 05.05.91 på grundlag af forudgående skriftlig  

 færdigmelding fra B til bygherren af 09.05.91.
at bygherren tillige med arkitekt G finder så mange konstaterbare synlige  

 mangler ved det færdigmeldte entreprisearbejde, at bygherren d.d. måtte  

 afvise, at aflevering kunne findested, jfr.
AB 72 § 17, stk.4. ..........
 Samtlige:mangelspunkter på listen blev accepteret af B(under løbende  

 konferering forud B og underentreprenørerne imellem ad punkt for punkt), med  

 dog alene følgende forbehold: ..........
 Generelt:
 Ventilationsanlægget vedr. fløjen mod gade: B afviser mangelspåtale, da  

 ventilationsanlægget ifølge B under entrepriseforløbet er udtaget af  

 entreprisen, og senere forsent bestilt af bygherre, således at færdiggørelse  

 ikke har kunnet nås under hovedentreprisen, B vil dokumentere det nævnte  

 hurtigst muligt. ..........
 Med nævnte forhold/tilføjelser blev mangelslisten godkendt af B.
 (advokat F fremlagde til B foreløbige oversigter over udlæg KA havde haft  

 for B og mindre ydelse fra B/modregningsberettigede beløb for bygherren samt  

 bilag vedrørende 7 hotelværelser der har været eller fortsat er lukket på  

 grund af diverse mangler) ..........
 Under henvisning til manglesliste bygherren skønner manglerne iflg.  

 mangelsliste til kr. 300.000,00 + moms) og de nævnte fremlagte bilag  

 tilkendegav advokat F, at bygherren ikke på nuværende tidspunkt anså sig  

 forpligtet til at frigive yderligere betalingsbeløb over for B.
 Advokat F tilkendegav også over for B, at bygherren kræver dagbøder  

 tillige med relevant erstatning derudover i henhold til dansk rets  

 almindelige regler herom som følge af allerede flere gange påberådt væsentlig  

 forsinkelse med entreprisens færdiggørelse fra B's side, uden at forsinkelsen  

 kan bebrejdes bygherren.
 Arkitekt H tilkendegav at finde bygherren afvisning af aflevering for  

 uberettiget, ligesom arkitekt H fandt manglende grundlag for både dagbøder og  

 erstatning derudover.
 Advokat F oplyste, B's manglende færdiggørelse af ventalitationsanlægget  

 på hotellet er p.t. årsag til, at bygherren ikke fra magistraten kan opnå  

 ibrugtagningstilladelse for hotellet.......
 Advokat F foresprugte B vedrørende hvornår afhjælpning af påtalte mangler  

 kunne opstartes/færdigudføres?....
B tilkendegav derpå over for bygherren ikke at være villig/i stand til at  

 aftale frist for hverken påbegyndelse eller færdiggørelse af  

 mangelsafhjælpning. ........« I skrivelse af 30.maj 1991 fra B til advokat I, der efter det oplyste  

 repræsenterede en række underentreprenører, blev der givet meddelelse om den  

 ikke godkendte afleveringsforretning og de udleverede mangelslister.
I  

 skrivelsen hedder det endvidere:
 »Da byggeriet langt fra er færdigt, har vi endnu ikke mulighed for at  

 kritisere underentreprenøernes regninger endeligt.... ....
 Imellem B og hver af underentreprenørerne er indgået entreprisekontrakt,  

 hvor det bl.a. fremgår, at B har et dagbodskrav på ikke under kr. 2.000 pr.  

 overskreden dag.
 Dette krav alene udgør dd. kr. 222.000 pr. underentreprenør, idet  

 byggetiden foreløbigt er overskreden med 111 dage. (Perioden 7.2.91 til  

 29.5.91). ..........
Hertil kommer evt. yderligere erstatningskrav fra bygherren, der vil blive  

 videreført af B, som krav mod underentreprenørerne. ..........« Den 4. september 1991 blev der meddelt ibrugtagningstilladelse.
Det er oplyst, at den under afleveringsforretningen bebudede dokumentation  

 vedrørende ventilationsanlægget aldrig er modtaget.
Ibrugtagningetilladelse  

 beroede indtil det sidste på ventilationsanlægget og dørpartiet mod gaden.
 Dagbodskravet er opgjort som angivet foran.
Det yderligere ertatningskrav er som følge af de konstaterede mangler.
Det  

 er oplyst, at kravet er fastsat skønsmæssigt, men på grundlag af beregninger  

 foretaget af revisor.
 Ad påstand 2:
 I kontraktens § 6 hedder det:
»B stiller sikkerhed i henhold til AB 72 § 25, stk. 1 for 10 % af  

 entreprisesummen excl. merværdiafgift i form af kontantdepot... i C Bank....,  

 således at halvdel af sikkerhedsstillelse frigives over for B eller ordre ved  

 projektets aflevering til bygherre, jvf.
AB § 17, hvorefter alene  

 restsikkerheden indestår til frigivelse iflg.
AB § 25 stk. 3. Depotet  

 præseres på vilkår som anfordringsgaranti over for K«.
KA har til støtte for påstanden anført, at det er dokumenteret, at der har  

 været væsentlig magler ved byggeriet og inventarleverancen.
Der forlå først  

 ibrugtagningstilladelse den 4. september 1991, indtil hvilket tidspunkt der  

 er beregnet dagbøder og herefter nedlagt påstand om renter.
Efter at  

 bygherren ved afleveringsforretningen ikke ville modtage byggeriet, afviste B  

 færdiggørelse.
B har anerkendt syns- og skønsmandens opgørelse.
Posterne  

 under punkt C - D er dokumenteret i omfang det er muligt.
M.h.t. dagbodskravet henvises til at der er tale om en kontraktlig dagbod.  

 Der er indtil afleveringsforretningen gentagne gange reklameret overfor B,  

 der har vidst at der var dagbodskrav, således som det også fremgår af  

 skrivelsen til underentreprenørernes advokat.
Den dokumenterbare  

 færdiggørelse er ibrugtagningstilladelse.
Ved vurderingen af erstatningskravet for driftstab m.v. som følge af  

 manglerne, må der tages hensyn titl at B under afleveringsforretning har  

 afvist at færdiggøre byggeriet.
Bestemmelsen i AB 72 § 22, stk. 5, bør i et  

 så specielt tilfælde fortolkes indskrænkende.
Der er tale om forsætligt  

 forhold fra B's side.
I kontrakten er der også udtrykkeligt forbehold for  

 erstatning efter dansk ret almindelige regler.
På grund af B's manglende svar  

 har KA ikke haft lejlighed til nærmere at dokumentere kravet.
Den manglende  

 reaktion og udeblivelse ved den mundtlige forhandling må komme B til skade.
 KA må nu være berettiget til at hæve det depot, der er stillet af B til  

 sikkerhed for entreprisens gennemførelse.
 V o l d g i f t s r e t t e n u d t a l e r:
 Da B er udeblevet fra den mundtlige forhandling og undladt at svare på  

 KA's selvstændige påstand, må han ifølge reglernes § 24 finde sig i, at sagen  

 afgøres på grundlag af det den anden part oplyste eller anførte og af de  

 pålysninger voldgiftsretten selv måtte have tilvejebragt.
 Posterne I.A. og B er anerkendt af B.
 Med hensyn til de øvrige poster der indgår i KA's krav finder  

 voldgiftsretten, at disse, efter det af KA oplyste og den forelagte  

 dokumentaion og de anførte synspunter, der ikke er imødegået af B, må tages  

 til følge.
 Specielt med hensyn til erstatningskravet som følge af manglerne bemærkes,  

 at der er lagt vægt på erstatningsbestemmelsen i kontrakten »ad §  

 15«, der i mangel af imødegåelse må danne grundlag for afgørelsen,  

 uanset bestemmelsen i AB 72 § 22, stk. 5. Erstatningskravet er ikke nærmere  

 dokumenteret, men må tages til følge, da der ikke på grund af B's manglende  

 imødegåelse og udeblivelse fra den mundtlige forhandling ikke er fornødigt  

 grundlag for tilsidesættelse.
 KB's påstand 1 tages herefter til følge.
 Da KA herefter har et krav mod B tages KA's påstand 2 ligeledes til følge.
Med hensyn til sagens og voldgiftsrettens omkostninger forholdes som  

 nedenfor bestemt.
Specielt bemærkes, at KA endeligt må afholde udgifterne til  

 syns- og skønserklæringen fra okt. 1992, der ikke ses at have haft betydning  

 for sagen, således som denne foreligger for voldgiftsretten.
T h i b e s t e m m e s B ApS tilpligtes at betale K ApS og direktør A 610.189,05 kr. med  

 procesrente fra den 4. september 1991 til betaling sker.
 K ApS og direktør A kendes berettiget til at oppebære indeståendet på  

 konto 3136-03904-0 hos C Bank for hel eller delvis fyldestgørelse af  

 ovenstående krav.
 I sagsomkostninger til K ApS og direktør A betaler B 32.000 kr. samt de  

 med voldgiftsagens behandling forbundne omkostninger med 35.000 kr.
At efterkomme inden 14 dage efter forkyndelsen af denne kendelse København 13. juli 1993 Jens Wichmand Jørgensen Vagn Rasmussen Erik Jørgensen p. v. c.
