Varemærket DICLON, ansøgt registreret for varer i klasse 5, ikke  

 fundet forveksleligt med de registrerede varemærker DICLOCIL og DICLOCILA,  

 begge omfattende alle varer i klasse 5 År 1993, den 11. oktober afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 14. juli 1989 indleverede DuraScan Medical Products A/S, Odense,  

 v/Larsen & Birkeholm A/S Skandinavisk Patentbureau en ansøgning om  

 registrering af varemærket DICLON (ordmærke) for varer i klasse 5, nemlig et  

 lægemiddel til behandling af gigtlidelser og andre inflammatoriske  

 smertetilstande.
 Ansøgningen blev den 28. november 1990 bekendtgjort i Dansk  

 Varemærketidende.
 Ved skrivelse af 25. januar 1991 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
 Som indsigelsesbegrundelse anførtes følgende:
 »Indsigelse nedlægges under henvisning til varemærkelovens § 14, stk.  

 1, nr. 6, idet det ansøgte mærke VA 5177/89 DICLON i navnet DuraScan Medical  

 Products A/S, Danmark, findes at være forveksleligt med følgende varemærker i  

 navnet Bristol-Myers Squibb Company, U.S.A.:
VR 3344/1965 DICLOCIL VR 3433/1982 DICLOCILA Ovennævnte to registreringer angår »alle varer« i klasse 5, og  

 da ansøgningen angår »et lægemiddel til behandling af gigtlidelser og  

 andre inflammatoriske smertetilstande« i samme klasse, er der tale om en  

 direkte varekollision, der medfører en skærpet vurdering af selve  

 mærkeligheden.
I relation til mærkeligheden skal understreges, at såvel de registrerede  

 mærker som det ansøgte mærke har bog staverne DICLO- som de første 5  

 bogstaver, og der er derfor tale om den væsentligste del af mærkerne både  

 visuelt og fonetisk.
Der findes iøvrigt ikke andre varemærker i klasse 5 med  

 forleddet DICLO- og som følge deraf forekommer det utvivlsomt, at der er  

 risiko for forveksling.
Hertil kommer, at indsigerne har anvendt varemærket  

 DICLOCIL i mere end 20 år og også af den grund ville det være urimeligt, om  

 ansøgerne kunne registrere DICLON for kolliderende varer.
Direktoratet anmodes efter omstændighederne høfligst om at afslå  

 ansøgningen VA 5177/89 DICLON, men såfremt ansøgerne ikke umiddelbart trækker  

 sagen tilbage og såfremt Direktoratet matte være i tvivl med hensyn til  

 forvekslingsrisikoen, anmoder jeg høfligst om at matte få lejlighed til at  

 udtale mig påny, i hvilken forbindelse det skulle glæde mig at høre fra  

 Direktoratet.' I skrivelse af 24. maj 1991 begærede ansøgeren indsigelsen afvist med  

 følgende begrundelse:
»Indsigerne gør gældende, at det ansøgte mærke er forveksleligt med  

 deres to registrerede mærker DICLOCIL og DICLOCILA.
Dette afvises.
Mærket DICLON er et relativt kort ord, bestående af seks bogstaver og to  

 stavelser.
Heroverfor har man indsigernes mærker, der består af henholdsvis  

 otte bogstaver, fordelt på tre stavelser, og ni bogstaver fordelt på fire  

 stavelser.
Man får således Det vil her ses, at det ansøgte DICLON ud over den første stavelse DI ikke  

 har nogen stavelser til fælles med indsigernes to mærker DICLOCIL/DICLOCILA.
Ansøgerne oplyser, at den aktive substans i det præparat, der ønskes  

 beskyttet under varemærket DICLON, har betegnelsen »Diclofenac«.  

 Til orientering vedlægges en kopi fra the Merck Index, Tenth Edition, s. 447.  

 Et opslag i Lægemiddelkataloget fra 1989 viser, at indsigerne i Danmark  

 forhandler præparatet Diclocil.
For god ordens skyld vedlægges kopi af s. 564  

 af det nævnte Lægemiddelkatalog.
Det vil her ses, at mærket Diclocil anvendes  

 for syrestabilt og penicillinasestabilt penicillin til systemisk anvendelse,  

 og det nævnte præparat indeholder 0,5 g eller 1 g dicloxacillinum (som  

 natriumsalt). Vi vedlægger kopi fra the Merck Index, Tenth Edition, s. 448,  

 der oplyser alle de kemiske enkelt- heder vedrørende den kemiske substans  

 dicloxacillin.
Det turde herefter være klart, at elementet DICLO i alle de  

 her omhandlede mærker, nemlig DICLON, DICLOCIL, DICLOCILA henviser til, at  

 den kemiske sammensætning af præparaterne bl.a. indeholder to kloratomer.  

 Ansøgerne gør gældende, at indsigerne ikke gennem deres to registreringer har  

 opnået eneret til at anvende elementet DICLO som varemærke eller bestanddel  

 deraf, i hvert fald ikke, når man som her, befinder sig inden for klasse  

 5-området, hvor der traditionelt anvendes mærker, der kan være stærkt  

 suggestive, for så vidt angår virkningen eller sammensætningen af de  

 præparater, der tænkes markedsført under de omhandlede mærker.
En gennemgang  

 af det danske Varemærkeregister vil da også vise, at der findes i alt otte  

 RINN-betegnelser, der alle indeholder elementet DICLO som første led.
For god  

 ordens skyld vedlægges en kopi af Skriptor Danskt Lexikon l991.
Indsigerne henviser til, at deres to registreringer for DICLOCIL og  

 DICLOCILA angår »alle varer« i klasse 5. Man gør gældende, at da  

 der er tale om en direkte varekollision, må dette medføre en skærpet  

 vurdering af selve mærkeligheden.
For god ordens skyld skal vi gøre opmærksom  

 på, at vi her befinder os inden for lægemiddelklassen, dvs. inden for et  

 vareområde, hvor der ifølge gældende dansk praksis kræves større grad af  

 lighed, før der statueres forvekslelighed, end tilfældet er for andre  

 vareklasser.
Ansøgerne meddeler, at deres produktnavn DICLON er godkendt af  

 Sundhedsstyrelsen.
Det vil sige, at DICLON/DICLOCIL begge af  

 Sundhedsstyrelsen er godkendt som produktnavne.
Sluttelig skal vi for god  

 ordens skyld gøre opmærksom på, at Direktoratet da heller ikke under sin  

 behandling af vore klienters ansøgning har fundet anledning til at fremdrage  

 indsigernes to mærker DICLOCIL/DICLOCILA.
På den anførte baggrund tillader vi os at forvente, at Direktoratet vil  

 afvise den fremkommne indsigelse og lade vore klienters mærke DICLON  

 registrere.' Patentdirektoratet traf afgørelse i sagen den 13. august 1991 og afviste  

 indsigelsen med følgende begrundelse:
»Da der er varesammenfald, er det afgørende for, om mærkerne kan  

 anses for forvekslelige, om der er mærkelighed.
Der findes ikke andre  

 varemærker, der begynder med Diclo-, men der findes en del Rinn-navne, der  

 begynder med denne forstavelse, og den må derfor anses for relativ svag, når  

 det drejer sig om klasse 5 varer.
Det kan også af det indsendte materiale  

 ses, at det produkt, der forhandles under Diclocil indeholder Dicloxacillinum  

 (som natriumsalt).
For så vidt angår ordet Diclocila er dette et firstavelsesord, og det må  

 anses for at ligge langt fra ordet Diclon både lydligt og synsmæssigt.
Der er  

 derfor ikke mærkelighed mellem ordene Diclon og Diclocila.
For så vidt angår ordet Diclocil er dette et trestavelsesord, medens  

 Diclon kun er på to stavelser.
Dette bevirker en meget forskellig udtale,  

 idet der i ordet Diclon er tryk på clon, medens der i Diclocil er tryk på  

 cil.
Det bevirker også at der er visuel forskel mellem de to mærker, at  

 Diclocil har otte bogstaver, selvom begge ord begynder med Diclo.
Der er  

 derfor ej heller mærkelighed mellem ordet Diclon og Diclocil.
Da mærkerne herefter ikke kan anses for forvekslelige, kan indsigelsen  

 ikke tages til følge.« Denne afgørelse har klageren ved skrivelse af 10. oktober 1991 indbragt  

 for Patentankenævnet.
 I skrivelse af 1. april 1992 anførtes som klagebegrundelse følgende:
»Der lægges for det første vægt på, at der er tale om fuldstændig  

 varelighed, eftersom de to registreringer begge angår »alle varer«  

 i klasse 5, medens ansøgningen i samme klasse angår »et lægemiddel til  

 behandling af gigtlidelser og andre inflammatoriske smertetilstande«.  

 Vurderingen af om der foreligger forvekslelighed foretages ud fra en samlet  

 bedømmelse af mærkelighed og varelighed.
Det fremgår af Rigmor Carlsens bog  

 »Varemærker - Registreringspraksis« fra 1980, at hvis to mærker er  

 identiske eller klart forvekslelige, vil der snarere blive statueret  

 varesammenfald end i tilfælde, hvor der måske er nogen tvivl om  

 mærkeligheden.
Den modsatte situation foreligger i det aktuelle tilfælde,  

 hvor varerne er identiske og følgelig bør der snarere statueres mærkelighed i  

 nærværende tilfælde, end i tilfælde, hvor der kunne herske tvivl om  

 vareligheden.
Der må altså anlægges en forholdsvis streng vurdering af  

 mærkeligheden.
Der lægges desuden vægt på, at der her er tale om varemærker indenfor  

 området klasse 5 og når der netop er tale om lægemidler, er det  

 overordentligt vigtigt, at der ikke er nogen risiko for, at der bliver taget  

 fejl af to varemærker.
Forveksling af to lægemidler kan have katastrofale  

 følger, og der er rent faktisk tale om en stor forvekslingsrisiko f.eks. i  

 forbindelse med indtelefonering af recepter og udskrivning af disse.
Der skal  

 i denne forbindelse henvises til de aktuelle fejltagelser, der har fundet  

 sted og som har været nævnt i dagspressen og i fagpressen.
Der har netop  

 været tale om ordinering eller indgivelse af et forkert præparat, og der ses  

 ikke at burde være tale om nogen lempeligere praksis på lægemiddelområdet,  

 end på andre områder.
Snarere tværtimod.
Der kan i denne forbindelse henvises til Patentankenævnets afgørelse i  

 sagen J. nr.
V 12/1990, der vedrørte varemærkerne HEXAKEN og NEXAPEN.
Den 10.  

 september 1991 udtalte Ankenævnet følgende:
»Begge varemærker vedrører lægemidler i klasse 5 omend til forskellig  

 medicinsk brug.
Der foreligger følgelig vare- artslighed i henseende til  

 klassen.
Efter en samlet be- dømmelse heraf og af spørgsmålet om mærkelighed,  

 findes indsigelsen at burde tages til følge.« Når varemærkerne HEXAKEN og NEXAPEN trods forskel mellem varerne blev  

 anset for at være forvekslelige, bør der i den foreliggende situation, hvor  

 varerne er identiske, desto mere anlægges en lignende betragtning på  

 varemærkerne DICLON og DICLO- CIL/DICLOCILA.
Med hensyn til mærkeligheden lægges der naturligvis også vægt på, at de  

 første 5 bogstaver i mærkerne er identiske.
Der er naturligt tale om den  

 væsentligste og mest dominerende del af mærkerne, både visuelt og fonetisk.  

 Det bør også understreges, at der ikke findes andre varemærker indenfor  

 klasse 5 med forleddet DICLO- og som følge heraf er der klart risiko for  

 forveksling.
Jeg skal i denne forbindelse ikke undlade at nævne, at den nye  

 varemærkelovs § 4 netop tager hensyn til tilfælde af denne art, hvor det for  

 forbrugerne er nærliggende at antage, at der er en forbindelse mellem  

 varemærkerne, jfr. § 4, stk. 1, nr. 2. Det er utvivlsomt, at forbrugerne der  

 stifter bekendtskab med 3 produkter under varemærkerne DICLON DICLOCIL DICLOCILA vil antage, at der er en nærmere forbindelse mellem varemærkerne og det  

 uanset, at forleddet DICLO- kan være suggestivt i relation til et præparat  

 som »dicloxacillinum«.
Der kan ikke ved sammenligningen af mærkerne  

 ses bort fra en suggestiv for- stavelse, der tværtimod er med til at nærme  

 mærkerne til hinanden, ikke mindst da der er tale om forleddet, som fremhævet  

 ovenfor, hvilket dominerer de efterfølgende bogstavelser eller stavelser.
Det er naturligvis heller ikke uden betydning, at varemærket DICLOCIL  

 aktuelt anvendes i Danmark for et lægemiddel.
Faktisk har væremærket været i  

 brug i Danmark siden 1973 og der er tale om et betydeligt lægemiddel med en  

 stor omsætning.
Således omsattes der i 1988 for 5,5 mio. kr., i 1989 for 7,0  

 mio. kr. og i 1990 for 7,7 mio. kr.
Til orientering vedlægges kopier af  

 fakturaer, der dokumenterer salget af DICLOCIL præparatet siden 1983 og  

 uanset hvilket præparat, der måtte blive markedsført under varemærket DICLON  

 indenfor området »lægemidler til behandling af gigtlidelser og andre  

 inflammatoriske smertetilstande«, vil der være tale om præparater, der  

 trænger sig ind på det amerikanske selskabs område og snylter på den  

 indarbejdede goodwill og skaber risiko for forveksling, såvel i forbindelse  

 med lægers, sygeplejerskers og apotekeres bestilling, ordinering eller  

 tildeling af lægemidler som i forbindelse med forbrugernes eget valg af  

 disse, når der måtte befinde sig flere præparater i samme medicinskab.
Til slut skal jeg blot endnu en gang tillade mig at fremføre, at  

 Direktoratets afgørelse dateret den 13. august 1991 findes at være truffet på  

 et forkert grundlag og det henstilles derfor høfligst til Patentankenævnet,  

 at afgørelsen under hensyntagen til ovennævnte anbringender ændres, således  

 at ansøgning VA 5177/89 om registrering af ordet DICLON afslås.' Ansøgeren imødegik klagen ved skrivelse af 25. august 1992 og anførte i  

 skrivelsen følgende:
»Det er fortsat vor opfattelse, at ansøgers mærke DICLON ikke er  

 forveksleligt med de to tidligere registrerede mærker VR 3344 1965 DICLOCIL  

 og VR 3433 1982 DICLOCILA.
Ansøgers mærke DICLON er et relativt kort ord,  

 bestående af seks bogstaver og to stavelser.
Klagerens mærker derimod består  

 af henholdsvis otte bogstaver, fordelt på tre stavelser, og ni bogstaver  

 fordelt på fire stavelser.
Stiller man mærkerne op under hinanden får man  

 således Det vil her ses, at det ansøgte mærke ud over den indledende stavelse DI  

 ikke har nogen stavelser til fælles med klagerens to mærker.
Til de her anførte visuelle forskelle kommer tillige store fonetiske  

 forskelle.
Ansøgers mærke vil blive udtalt med klart tryk på sidste stavelse  

 CLON, medens klagers mærker vil blive udtalt med tryk på henholdsvis CIL/CI.
Klageren henviser til, at der ikke inden for klasse 5 findes andre mærker  

 på det danske Register med forleddet DICLO-, hvorfor der klart skulle være  

 risiko for forveksling.
Dette må vi ligeledes afvise.
Et opslag på Registeret  

 viser, at der findes adskillige RINN-navne, der begynder med forstavelsen  

 DICLO.
For god ordens skyld vedlægges en kopi af Skriptor Danskt Lexikon  

 1991.
Ansøger har oplyst, at den aktive substans i det præparat, der ønskes  

 beskyttet under varemærket DICLON, har betegnelsen diklofenak.
Af  

 Lægemiddelkataloget fremgår det, at klagers produkt DICLOCIL har betegnelsen  

 dicloxacillin.
Vi vedlægger kopi fra the Merck Index, Tenth Deition, s. 448,  

 der oplyser alle de kemiske enkeltheder vedr14rende den kemiske substans  

 dicloxacillin.
Det turde herefter være klart, at elementet DICLO i alle de  

 her omhandlede mærker, nemlig DICLON, DICLOCIL, DICLOCILA, er stærkt  

 suggestiv og henviser til, at den kemiske sammensætning af præparaterne bl.a.  

 indeholder to kloratomer.
På den ovenfor anførte baggrund må mærkebestanddelen DICLO anses for svag,  

 når talen er om varer i klasse 5, og vi mener ikke, at klager gennem sine to  

 varemærkeregistreringer har opnået nogen eneret til brug af forstavelsen  

 DICLO som varemærke eller del deraf.
Hvad angår klagerens henvisning til  

 reglen i den nye varemærkelovs § 4, stk. 1, nr. 2, må det antages, at den kun  

 kan finde anvendelse over for stærke mærker/mærkebestanddele.
Klageren lægger vægt på, at der her er tale om varemærker indenfor klasse  

 5-området, og at det netop der er vigtigt, at der ikke er nogen risiko for,  

 at der bliver taget fejl af to varemærker.
Vi skal her tillade os at henvise  

 til tidligere dansk praksis inden for klasse 5 og vedlægger til nærmere  

 belysning heraf kopi af Rigmor Carlsens bog Registreringspraksis, ss. 51- 52,  

 hvor det bl.a. hedder:
»Lægemiddelområdet er således specielt ved, at der stilles større  

 krav end normalt for at statuere forvekslelighed end for andre produkter.
Man  

 kunne i og for sig med lige så stor ret hævde, at forveksling af mærker og  

 dermed af produkter kan få alvorligere konsekvenser, når det drejer sig om  

 lægemidler, end når det drejer sig om vaskemidler eller strømper, men  

 Højesterets praksis er på dette punkt ganske klar og må følges af  

 direktoratet med hensyn til disse varer.« Ansøgers mærke DICLON anvendes for et lægemiddel til behandling af  

 gigtlidelser og andre inflammatoriske smertetilstande.
Der er tale om et  

 stærkt specialiceret præparat, der kun udleveres mod recept.
Også på denne  

 baggrund må vi afvise, at der skulle være fare for, at et forkert præparat  

 udleveres til en patient, når der samtidig henses til, at der jo er tale om  

 veluddannet personale, nemlig f.eks. læger, sygeplejersker, farmaceuter eller  

 apoteksassistenter.
Vi kan iøvrigt oplyse, at Sundhedsstyrelsen der - netop af  

 sikkerhedsgrunde - anlægger et særdeles strengt syn på spørgsmålet om  

 forvekslelighed, har godkendt ansøgers produktnavn DICLON side om side med  

 klagerens mærke DICLOCIL.
Vi må således endnu engang afvise, at der i den  

 konkrete sag kan være risiko for forveksling.
Både klagers og ansøgers  

 præparater er receptpligtige, dvs. præparaterne ordineres af læger og  

 udleveres af farmaceuter.
Af lægemiddelkataloget fremgår ligeledes, at  

 dispenseringsformerne for de to præparater er helt forskellige.
Endelig er al  

 receptpligtig medicin forsynet med en etiket, der tydeligt angiver, hvad  

 produktet skal bruges til, og hvorledes det skal indtages.
Vi kan iøvrigt oplyse, at ansøger har været på markedet med sit  

 DICLON-præparat i næsten to år.
Den årlige omsætning er på ca. 4,5 mio. kr.  

 Der er ikke rapporteret om et eneste tilfælde af forveksling af ansøgers og  

 klagers præparater.
Klageren oplyser, at varemærket DICLOCIL har været i brug i Danmark siden  

 1973, og det oplyses, at omsætningen i årene 1988, 1989 og 1990 har været  

 henholdsvis 5,5 mio. kr., 7,0 mio.kr. og 7,7 mio.kr.
Man gør på denne  

 baggrund gældende, at »...uanset hvilket præparat, der måtte blive  

 markedsført under varemærket DICLON inden for området »lægemidler til  

 behandling af gigtlidelser og andre inflammatoriske smertetilstande«,  

 vil der være tale om præparater, der trænger sig ind på det amerikanske  

 selskabs område og snylter på den indarbejdede goodwill og skaber risiko for  

 forveksling...'.
Vi vedlægger kopier af Lægemiddelkataloget vedrørende de to præparater  

 DICLON/DILOCIL.
Heraf fremgår det, at DICLOCIL bruges for »et  

 syrestabilt og penicillinasestabilt penicillin til systemisk  

 anvendelse«.
DICLON er som tidligere nævnt et stærkt specialiseret  

 gigtpræparat.
Der er således tale om helt forskellige behandlingsområder.
Vi  

 må derfor afvise, at der kan være tale om, at ansøger skulle søge at trænge  

 sig ind på klagerens område og snylte på dennes indarbejdede goodwill.
På baggrund af ovenstående påstår vi klagen tilsidesat og ansøgningen  

 hjemvist til Direktoratet med henblik på registrering.' Patentankenævnet har behandlet sagen på sit møde den 25. juni 1993.
For klageren mødte cand.jur.
Kaj L.
Henriksen.
 For ansøgeren mødte varemærkekonsulent Lilli Christensen.
 Sagen procederedes under henvisning til de skriftlige indlæg og eksempler  

 fra registreringspraksis.
 Ankenævnet skal udtale:
I henhold til de af Patentdirektoratet anførte grunde og idet det over for  

 Ankenævnet anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
