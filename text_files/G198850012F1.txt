Formålet med registeret er registrering og databehandling af analyse- og undersøgelsesresultater fra klinisk-mikrobiologisk afdeling, herunder overførsel af resultaterne til afdelinger og læger.
Endvidere anvendes registeret til fremstilling af statistik over resultaterne, samt produktionsopgørelser til brug ved administration og styring af behandlingsressourcer i sygehusvæsenet.
Personkreds: Registeret må kun indeholde oplysninger om personer, for hvilke en sygehusafdeling eller læge har rekvireret en laboratorieundersøgelse, samt om ansatte, der deltager i analyser og undersøgelser, og om andre personer, som sygehusvæsenet har kontakt med i forbindelse med udførelsen af analyser og undersøgelser.
 Ikrafttrædelsesdato: 01/02/1988.
