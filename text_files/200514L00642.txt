Betænkning afgivet af Arbejdsmarkedsudvalget den 1. marts  

 2006 Betænkning over Forslag  

 til lov om ændring af lov om forbud mod forskelsbehandling på arbejdsmarkedet  

 m.v.
(Undtagelse for unge under 18 år) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 7. december 2005 og var til 1.  

 behandling den 18. januar 2006. Lovforslaget blev efter 1. behandling henvist  

 til  

 behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 14. oktober 2005 dette udkast  

 til udvalget, jf. alm. del  bilag 22. Den 7. december 2005 sendte  

 beskæftigelsesministeren  

 de indkomne høringssvar og et notat herom til udvalget.
Spørgsmål Udvalget har stillet 2 spørgsmål til beskæftigelsesministeren  

 til skriftlig besvarelse, som denne har besvaret. 1 af udvalgets spørgsmål og  

 beskæftigelsesministerens svar herpå er optrykt i bilag 2 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Enhedslistens medlem af udvalget stemmer for lovforslaget, idet  

 Enhedslisten opfatter beskæftigelsesministerens svar på spørgsmål 1 som en  

 bekræftelse på, at afskedigelse ved det fyldte 18. år fortsat afgøres ud fra  

 bestemmelserne i hovedaftalen, funktionærloven og gældende overenskomster.
 Siumut, Tjóðveldisflokkurin, Fólkaflokkurin og Inuit var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Æ n d r i n g s f o r s l a g Af  

 	  

  

 beskæftigelsesministeren,  

  

 tiltrådt af  

  

 udvalget:
Til § 1 1)  

  

 I  

  

 nr. 2  

  

 indsættes efter det foreslåede §  

 5 a, stk. 5, som  

  

 stk. 6:
»Stk. 6.  

  

 Forbuddet mod  

 forskelsbehandling på grund af alder med hensyn til ansættelse, lønvilkår og  

 afskedigelse finder ikke anvendelse for unge under 15 år, hvis ansættelse  

 ikke  

 er reguleret af en kollektiv overenskomst.« [Indføjelse af undtagelse for unge under 15 år eller unge  

 omfattet af undervisningspligten] Til § 2 2)  

  

 Datoen »1. marts 2006« ændres til:  

 »1. april 2006«.
[Ændret ikrafttræden] Bemærkninger Til nr. 1 Efter fremsættelsen er Beskæftigelsesministeriet blevet  

 kontaktet af Danske Mediers Arbejdsgivere, der har gjort opmærksom på, at  

 lovforslaget ikke tager højde for ansættelsesvilkårene for gruppen af  

 lønmodtagere på 13 og 14 år, for hvem der ikke indgås kollektive  

 overenskomster.
Regeringen mener ikke, at lovgivningen bør forudsætte  

 overenskomstdækning for unge under 15 år/unge omfattet af  

 undervisningspligten:  

 Arbejdsmiljøretligt behandles unge under 15 år som en selvstændig gruppe,  

 idet  

 udgangspunktet er, at unge under 15 år/unge omfattet af undervisningspligten  

 ikke må beskæftiges ved arbejde jf. lovens kapitel 10. I samme kapitel gives  

 beskæftigelsesministeren mulighed for at fastsætte regler om, at unge, der er  

 fyldt 13 år, kan have lettere arbejde inden for nærmere afgrænsede områder.  

 Sådanne regler findes i kapitel 5 i bekendtgørelse om unges arbejde.  

 Bekendtgørelsen fastsætter særlige begrænsninger for arbejdstid, ligesom der  

 er  

 udarbejdet en positivliste over arbejde for den berørte gruppe (se  

 bekendtgørelsens bilag 4). Som eksempel på arbejde, de unge må udføre, nævnes  

 udbringning af aviser og bogopsætning på biblioteker.
Af bekendtgørelsen  

 fremgår det endvidere, at arbejdsgiveren er forpligtet til at gøre de unges  

 forældre eller værge bekendt med beskæftigelsen.
Rammerne for beskæftigelsen  

 af  

 unge under 15 år er altså relativt intenst reguleret.
Her tænkes ikke mindst  

 på  

 forpligtelsen til at orientere forældre eller værge om beskæftigelsen.
Arbejdsretten har i en dom af 18. januar 1988 (Sag 87.418)  

 behandlet spørgsmålet om, hvorvidt der kan kræves overenskomst for unge på  

 13-14  

 år.
Sagen vedrørte Aalborg Stiftstidende og spørgsmålet om, hvorvidt man var  

 forpligtet til at indgå overenskomst for bladbude på mellem 13 og 14 år:  

 Arbejdsretten  

 udtalte:
  

 	  

 »det omhandlede  

 arbejde, der udføres i de unges fritid, er af så begrænset omfang, at det  

 vanskeligt  

 kan anses for erhvervsarbejde i traditionel forstand«   

 	  

 »selv om de unges  

 arbejdsforhold delvis er reguleret, kan indgåelse af en overenskomst vel have  

 visse fordele, men betyder samtidig, at de unge bliver omfattet af det  

 fagretlige system, som kun i ringe omfang passer til deres arbejdsretlige  

 status og kan føre til, at de bliver indblandet i arbejdskampe, hvilket ikke  

 kan antages at være i overensstemmelse med så unge menneskers tarv«   

 	  

 »Det må derfor i hvert  

 fald kræves, at der fra børnenes forældres side foreligger et udbredt ønske  

 herom.
I det foreliggende tilfælde er der varslet strejke for at opnå  

 overenskomst for Aalborg Stiftstidendens bladbude begrænset til Aalborg  

 Kommune, og kun en mindre del af disse er organiseret i fagforeningen.  

 Arbejdsretten finder det derfor ikke godtgjort, at der er den fornødne  

 faglige  

 interesse i konflikten.« Regeringen deler Arbejdsrettens synspunkt om, at det fagretlige  

 system kun i ringe omfang passer til de unges arbejdsretlige status, og at  

 det  

 ikke kan antages at være i overensstemmelse med de unge menneskers tarv.
 Af beskæftigelsesdirektivets artikel  

 6, stk. 1, litra a, fremgår det, at der kan tilvejebringes særlige  

 vilkår  

 for beskæftigelse for unge, herunder betingelser vedrørende aflønning og  

 afskedigelse, for at fremme deres erhvervsmæssige integration, hvis dette er  

 objektivt og rimeligt begrundet inden for rammerne af national ret.  

 Begrundelsen for forslaget om, at unge under 15 år fortsat skal kunne  

 aflønnes,  

 ansættes og afskediges med henvisning til deres alder, er, at unges  

 erhvervsmæssige  

 integration herved støttes, da de får mulighed for at få arbejdserfaring.  

 Af de anførte grunde er det i den sammenhæng uhensigtsmæssigt at kræve  

 overenskomstdækning som for de over 15-årige.  

 På den baggrund  

 er det regeringens opfattelse, at dette ændringsforslag er objektivt og  

 rimeligt begrundet i legitime formål i dansk ret, og derfor er i  

 overensstemmelse med artikel 6, stk. 1, litra a.
Til nr. 2 Det foreslås, at loven træder i kraft den 1. april 2006.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kim Mortensen (S)  

  

  nfmd.  

  

 Jytte Andersen (S)   

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 98 Bilagsnr.
Titel 1 Høringssvar og høringsnotat, fra beskæftigelsesministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Ændringsforslag fra beskæftigelsesministeren 5 1. udkast til betænkning Oversigt over spørgsmål og svar vedrørende L 98 Spm.nr.
Titel 1 Spm. om ministerens kommentar til LOs høringssvar,  

 herunder om det vil være lovligt at afskedige en ansat, når denne fylder 18  

 år, til beskæftigelsesministeren, og ministerens svar herpå 2 Spm. om, hvorvidt der i en række overenskomster er aftalt  

 en særlig aflønning af ansatte under 18 år, til beskæftigelsesministeren, og  

 ministerens svar herpå Bilag 2 1 af udvalgets spørgsmål til  

 beskæftigelsesministeren og dennes svar herpå Spørgsmålet er optrykt efter ønske fra S og EL:
 Spørgsmål 1:
 Ministerens kommentarer udbedes  

 til LOs høringssvar vedrørende det forhold, at det ifølge lovforslagets  

 bemærkninger vil være lovligt at afskedige en ansat, når denne fylder 18 år.
 Svar:
Lovforslaget sikrer, at forskelsbehandlingsloven ikke er til  

 hinder for afskedigelse, fordi en ansat fylder 18 år.
Hvorvidt en  

 afskedigelse  

 kan anfægtes af andre grunde, tages der med lovforslaget ikke stilling til.
