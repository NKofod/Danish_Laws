Bekendtgørelse om ikrafttræden af  

 lov om elforsyning, lov om ændring af lov om elforsyning og lov om  

 ændring af lov om varmeforsyning § 1. I medfør af §§ 93, 94 og 96 i lov nr.  

 375 af 2. juni 1999 om elforsyning bestemmes, at lovens kapitel 1, §§ 6, 7 og  

 9, kapitel 3-8 samt kapitel 10-15 træder i kraft den 30. december 1999.  

 I medfør af § 2 i lov nr. 1110 af 29. december 1999 om ændring  

 af lov om elforsyning bestemmes, at lovens § 1, nr. 2 og nr. 8-12  

 træder i kraft den 30. december 1999.
 Stk. 2. Følgende regler ophæves:
 1)	Lov nr. 54 af 25. februar 1976 om elforsyning, som senest  

 ændret ved lov nr. 89 af 10. februar 1998, med undtagelse af §§ 9a, 9e  

 og 9f.
 2)	Bekendtgørelse nr. 108 af 23. marts 1977 om  

 driftsmæssige afskrivninger og henlæggelser m.v. i  

 elforsyningsvirksomheder.
 3)	Bekendtgørelse nr. 625 af 15. december 1977 om  

 regnskabsføring og budgettering for elforsyningsvirksomheder.
 4)	Bekendtgørelse nr. 125 af 26. februar 1990 om regler for  

 anmeldelse af priser og andre betingelser for levering af elektricitet.
 5)	Bekendtgørelse nr. 604 af 15. juli 1993 om elforsyningslovens  

 anvendelsesområde.
 6)	Bekendtgørelse nr. 787 af 25. september 1995 om regler for  

 anmeldelse af priser og andre betingelser for levering af elektricitet.
 7)	Bekendtgørelse nr. 874 af 20. november 1995 om overskud,  

 sideordnet virksomhed og energirådgivning i  

 elforsyningsvirksomheder.
 8)	§§ 1-9, §§ 13-19 og § 21 i bekendtgørelse nr. 231 af 21.  

 april 1998 om adgang til elforsyningsnettet m.v.
 9)	Bekendtgørelse nr. 92 af 11. februar 1999 om ændring af  

 bekendtgørelse om adgang til elforsyningsnettet m.v.
 Stk. 3. Følgende regler opretholdes:
 1)	Bekendtgørelse nr. 1003 af 14. februar 1995 om mindstelagre  

 af brændsel ved elforsyningsvirksomheder.
 2)	§§ 10-12, § 20, §§ 22-27 samt bilag 1 i bekendtgørelse nr.  

 231 af 21. april 1998 om adgang til elforsyningsnettet m.v.
 § 2. Vindmøller på land er undtaget  

 fra kravet om særlig godkendelse efter § 11, såfremt disse er  

 typegodkendt i medfør af bekendtgørelse nr. 270 af 2. maj 1991  

 om typegodkendelse og certificering af vindmøller, jf. lovens § 2,  

 stk. 4.
 Stk. 2. Øvrige anlæg på land med en  

 eleffekt på 5 megawatt eller derunder er ligeledes undtaget fra kravet  

 om særlig tilladelse efter § 11, jf. lovens § 2, stk. 4.
 § 3. Kraftvarmeanlæg med en eleffekt  

 på 25 megawatt eller derunder, som er godkendt efter lov nr. 382 af 13.  

 juni 1990 om varmeforsyning, som senest ændret ved lov nr. 379 af 2.  

 juni 1999, er undtaget fra kravet om særlig godkendelse efter § 11 i  

 lov nr. 375 af 2. juni 1999 om elforsyning, jf. lovens § 2, stk. 4.
 Stk. 2. Kommuner kan uden opfyldelse af selskabskravet i  

 § 4, stk. 2, i lov nr. 375 af 2. juni 1999 om elforsyning drive virksomhed  

 med de i stk. 1 omtalte anlæg.
 § 4. Følgende aktiviteter udført af  

 personale ansat i en netvirksomhed er undtaget fra § 47, jf. lovens § 2, stk.  

 4:
 1)	Aflæsning af varmemålere for varmekunder i  

 netvirksomhedens forsyningsområde.
 2)	Udarbejdelse af datagrundlag for varmeafregning i netvirksomhedens  

 forsyningsområde.
 § 5. Ansøgninger fremsendt før den  

 30. december 1999, som vedrører elproduktionsanlæg på  

 havet, er undtaget fra bestemmelserne i §§ 14 og 15, jf. lovens § 2, stk. 4,  

 og § 106.
 § 6. I medfør af § 2, stk. 1, i lov nr. 379  

 af 2. juni 1999 om ændring af lov om varmeforsyning bestemmes, at loven  

 træder i kraft den 30. december 1999.
 § 7. Sager som er under behandling i  

 Elprisudvalget og Gas- og Varmeprisudvalget på tidspunktet for  

 bekendtgørelsens ikrafttræden samt sager vedrørende §§  

 9a, 9e og 9f i lov nr. 54 af 25. februar 1976 om elforsyning, som senest  

 ændret ved lov nr. 89 af 10. februar 1998, behandles af Energitilsynet,  

 jf. § 78, stk. 3, og §§ 103 og 106 i lov nr. 375 af 2. juni 1999 om  

 elforsyning og § 2, stk. 2, i lov nr. 379 af 2. juni 1999 om ændring af  

 lov om varmeforsyning.
 Stk. 2. De regler, som var gældende på  

 tidspunktet for sagernes indlevering, skal lægges til grund ved  

 Energitilsynets behandling af sagerne.
 § 8. Denne bekendtgørelse træder i kraft den 30.  

 december 1999.
