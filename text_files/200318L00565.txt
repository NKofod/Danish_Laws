Ændringsforslag stillet den 1. juni 2004 uden for  

 tillægsbetænkningen Ændringsforslag til 3. behandling af Forslag til lov om  

 ændring af udlændingeloven og integrationsloven (Ændring af reglerne om familiesammenføring med børn,  

 herunder begrænsning af adgangen til familiesammenføring med børn for  

 personer,  

 der er dømt for seksuelle overgreb eller vold m.v. mod børn, skærpelse af  

 betingelserne for opholdstilladelse til udenlandske religiøse forkyndere  

 m.v.,  

   begrænsning af adgangen til ægtefællesammenføring for personer,  

 der  

 er dømt for vold m.v. mod en tidligere ægtefælle eller samlever, m.v.) [af  

 integrationsministeren (Bertel Haarder)] Af  

 	  

    

  

 Elsebeth Gerner Nielsen  

  

 (RV):
Til § 1 8)  

  

 Efter nr. 1 indsættes som nyt  

 nummer:
 »01.  

  

 I  

  

 § 9, stk. 1,  

  

 indsættes efter nr. 3 som  

 nyt nummer:
»4)  

 	  

    

 et nærtstående  

 familiemedlem til en i Danmark fastboende person, såfremt den i Danmark  

 fastboende  

 person er dansk statsborger og er hjemvendt her til landet efter at være  

 blevet  

 bortført til udlandet som mindreårigt barn.«« [Familiesammenføring for nærtstående til tidligere bortført] Bemærkninger Til nr. 8 Mange mødre oplever desværre, at deres børn bliver kidnappet af  

 en udenlandsk far.
De danske myndigheder har ofte svært ved at hjælpe disse  

 mødre og har i en række år ikke haft det fornødne beredskab til at bidrage  

 til  

 en genforening af mødre og børn.
På den baggrund virker det dobbelt  

 urimeligt,  

 hvis disse børn som voksne reelt forhindres i at vende tilbage til Danmark.  

 Det  

 sker imidlertid i øjeblikket, idet den danske stat kan forhindre danske  

 statsborgere i at få familiesammenføring med deres udenlandske ægtefæller.  

 Med  

 ændringsforslaget sikres det, at alle danske børn, der er blevet bortført til  

 udlandet, altid kan vende tilbage til Danmark sammen med deres egen familie  

 (ægtefælle og børn). Reelt betyder forslaget, at tilknytningskravet og  

 alderskravet ikke gøres gældende over for denne gruppe.
Det er dybt  

 uretfærdigt, hvis et barn, fordi det har været bortført, skal straffes  

 yderligere for sin manglende tilknytning til Danmark.
 Forslagsstilleren er bekendt med, at ændringsforslaget har  

 tilslutning fra Socialdemokratiet og Socialistisk Folkeparti.
