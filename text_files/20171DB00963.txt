Betænkning afgivet af Kulturudvalget den 9. maj 2018 Betænkning over Forslag til folketingsbeslutning om etablering af en sprogtermbank [af Alex Ahrendtsen (DF) m.fl.]:
1. Udvalgsarbejdet Beslutningsforslaget blev fremsat den 17. januar 2018 og var til 1. behandling den 2. marts 2018. Beslutningsforslaget blev efter 1. behandling henvist til behandling i Kulturudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Terminologigruppen i Danmark.
Spørgsmål Udvalget har stillet 3 spørgsmål til kulturministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af DF) indstiller beslutningsforslaget til forkastelse.
Enhedslistens medlemmer af udvalget kan ikke stemme for forslaget på nuværende tidspunkt.
Ved førstebehandlingen af forslaget udtrykte Enhedslistens ordfører sig positivt om intentionerne bag forslaget, men stillede også en række væsentlige spørgsmål, f.eks. om omkostningerne ved at etablere og drive en sprogbank samt om erfaringerne fra andre nordiske lande, som allerede har indført en sprogtermbank (Sverige, Norge og Finland).
 I forbindelse med udvalgsbehandlingen har ministeren i svar til udvalget meddelt, at ministeren har anmodet Dansk Sprognævn om at besvare disse spørgsmål i forbindelse med afrapporteringen fra det sprogteknologiske udvalgsarbejde, som netop er blevet igangsat.
 Enhedslisten ønsker derfor at afvente besvarelse af de stillede spørgsmål.
 Et mindretal i udvalget (DF) indstiller beslutningsforslaget til vedtagelse.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Alex Ahrendtsen (DF) Karin Nødgaard (DF) nfmd.
Kristian Thulesen Dahl (DF) Peter Skaarup (DF) Morten Marinus (DF) Jan Erik Messmann (DF) Britt Bager (V) Jan E.
Jørgensen (V) Michael Aastrup Jensen (V) Bertel Haarder (V) Hans Christian Schmidt (V) Anni Matthiesen (V) Christina Egelund (LA) Leif Mikkelsen (LA) Naser Khader (KF) Annette Lind (S) Daniel Toft Jakobsen (S) Flemming Møller Mortensen (S) Jan Johansen (S) Mogens Jensen (S) Orla Hav (S) fmd.
Søren Søndergaard (EL) Christian Juhl (EL) Rasmus Nordqvist (ALT) Carolina Magdalene Maier (ALT) Zenia Stampe (RV) Marianne Jelved (RV) Jacob Mark (SF) Pia Olsen Dyhr (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
