 1. Lokaler og anlæg med fornødne birum, herunder  

 lærerværelser og lignende, må kun benyttes til de formål, hvortil de er  

 stillet til rådighed, i de tidsrum og på de vilkår, der er aftalt.
 2. Ansvaret for benyttelse af lokalerne og anlæggene  

 påhviler den, for hvem de er stillet til rådighed.
 3. Lokaler og anlæg, herunder inventar og  

 undervisningsmateriel, skal efterlades i samme stand, hvori de er modtaget.
 4. Meddelelse om eventuelle mangler eller  

 beskadigelser på lokaler og anlæg, inventar og undervisningsmateriel skal  

 straks ved mangelens konstatering gives til institutionens leder eller en  

 repræsentant for denne.
 5. Rygning må finde sted, såfremt det er foreneligt  

 med lokalets eller anlæggets indretning.
 6. Hvor der for særlige lokaler og anlæg er udarbejdet  

 specielle regler og instrukser, skal disse overholdes.
 7. Såfremt lokalerne og anlæggene i den periode, hvori  

 de er anvist i henhold til lov om fritidsundervisning m.v., undtagelsesvis  

 skal benyttes til deres primære formål, må meddelelse herom være givet med  

 mindst 8 dages varsel til den, der har fået stillet lokalet eller anlægget  

 til rådighed.
