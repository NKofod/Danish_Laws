I henhold til § 17, stk. 3, § 22, stk. 1, § 35, § 39, stk. 1 og 2, § 40, § 41, stk. 1, § 43, § 44, § 46, § 49, § 49a, stk. 1 og 2, § 49c, § 73,  § 75, stk. 1 og § 84 i lov om arbejdsmiljø, jf.
lovbekendtgørelse nr. 646 af 18. december 1985, som ændret ved lov nr. 220 af 22. april 1987 og lov nr. 380 af 13. juni 1990, samt efter bemyndigelse fra miljøministeren i henhold til § 7, § 27, stk.
3 og § 36, stk. 4 i lov nr. 356 af 6. juni 1991 om miljø og genteknologi fastsættes; Område og definitioner § 1.  Bekendtgørelsen omfatter arbejde med, herunder  

 udvikling af, genetisk modificerede organismer, jf. bilag 1 i:
 § 2.  Udover reglerne i denne bekendtgørelse gælder  

 arbejdsmiljølovgivningens almindelige regler samt regler, der i medfør af  

 anden lovgivning måtte være fastsat om genteknologi.
 § 3.  Ved genetisk modificerede organismer forstås  

 efter denne bekendtgørelse planter, dyr, mikroorganismer, cellekulturer og  

 virus, hvori der forekommer nye sammensætninger af det genetiske materiale,  

 som ikke opstår på naturlig måde, jf. bilag 1.
 Stk. 2.  Genetisk modificerede organismer fremstillet  

 ved traditionelle forædlingsmetoder er ikke omfattet af bekendtgørelsen.
 § 4.  Undtaget fra bekendtgørelsen er udstilling eller  

 anden informationsformidling m.v. som miljøministeren i henhold til § 7, stk.  

 4 i lov om miljø og genteknologi har bestemt kan foregå udenfor  

 klassificerede laboratorier og laboratorieområder.
 Stk. 2.  Direktøren for Arbejdstilsynet kan bestemme, at  

 arbejde med de genetisk modificerede organismer, som miljøministeren undtager  

 i henhold til § 2, stk. 4 i lov om miljø og genteknologi, ligeledes undtages  

 fra bekendtgørelsen.
 § 5.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 Laboratorier m.m.
Klassifikation af laboratorier § 6.  Laboratorier og laboratorieområder, hvori der  

 skal udføres arbejde med genetisk modificerede organismer skal forinden brug  

 klassificeres af Arbejdstilsynet.
Ved klassifikation forstås Arbejdstilsynets  

 godkendelse af, at et laboratorium eller et laboratorieområde opfylder de for  

 den enkelte klasse fastsatte krav.
 Stk. 2.  Klassifikationen sker i 4 klasser i  

 overensstemmelse med bilag 2.
 Stk. 3.  Laboratorier og laboratorieområder, hvori der  

 skal arbejdes med genetisk modificerede planter og dyr, samt drivhuse,  

 dyrestalde, akvarier og lignende klassificeres dog efter en konkret vurdering  

 og efter forhandling med Miljøstyrelsen.
 Stk. 4.  Direktøren for Arbejdstilsynet kan fastsætte  

 regler om eller bestemme at bestemte forsøg i undervisningsøjemed med  

 genetisk modificerede organismer kan gennemføres udenfor klassificerede  

 laboratorier og laboratorieområder.
 § 7.  Anmeldelse til klassifikation efter § 6 indgives  

 til Arbejdstilsynet og skal indeholde oplysninger om de forhold, der er  

 angivet i bilag 2. Herudover kan Arbejdstilsynet kræve oplysninger om de  

 tekniske hjælpemidler og beskrivelser af de bygningsmæssige forhold.
 § 8.  Arbejdet i et klassificeret laboratorium eller  

 laboratorieområde skal altid udføres i overensstemmelse med kravene til den  

 pågældende laboratorieklasse, jf. bilag 2.
 Stk. 2.  Hvis et allerede klassificeret laboratorium  

 eller laboratorieområde ønskes klassificeret i en lavere klasse eller ikke  

 længere ønskes klassificeret skal dette anmeldes til Arbejdstilsynet.
Risikovurdering, anmeldelse og godkendelse af forskningsprojekter § 9.  Den, der vil påbegynde et forskningsprojekt  

 eller andre laboratorieopgaver, hvori der indgår arbejde med genetisk  

 modificerede organismer, skal foretage en samlet vurdering, inden dette  

 iværksættes, jf. bilag 3, del A og B, af mulige farer for sikkerhed og  

 sundhed ved de biologiske systemer.
 Stk. 2.  Vedkommende skal ud fra den i stk. 1 nævnte  

 vurdering bedømme, hvilken laboratorieklasse arbejdet skal udføres i.
 Stk. 3.  Arbejdet må kun udføres i et laboratorium eller  

 laboratorieområde, der mindst er klassificeret til arbejde af den pågældende  

 karakter.
 § 10.  Den, der vil påbegynde et forskningsprojekt  

 eller andre laboratorieopgaver, hvori der indgår arbejde med genetisk  

 modificerede organismer, skal indgive anmeldelse til Arbejdstilsynet.
Stk. 2.  Arbejdstilsynet forelægger anmeldelser af  

 forskningsprojekter eller andre laboratorieopgaver for Miljøstyrelsen, hvis Stk. 3.  Anmeldelsen skal indeholde oplysninger som  

 angivet i bilag 4, del A.
Anmeldelsen bortfalder efter 5 år, med mindre den  

 fornys.
 § 11.  Arbejdet kan, med mindre Arbejdstilsynet har  

 givet anden besked, iværksættes 60 dage efter indsendelsen af anmeldelsen  

 eller tidligere efter aftale med Arbejdstilsynet, jf. dog § 12.
 Stk. 2.  Direktøren kan bestemme, at arbejde med visse  

 genetisk modificerede organismer kan iværksættes, når anmeldelsen er  

 indsendt.
 § 12.  Arbejde, der er omfattet af bilag 5, må kun  

 iværksættes efter godkendelse af Arbejdstilsynet.
 Stk. 2.  Anmeldelse til godkendelse efter stk. 1 skal  

 indeholde:
Anlæg til storskalaforsøg Godkendelse af storskalaanlæg § 13.  Storskalaanlæg, hvori der skal udføres arbejde  

 med genetisk modificerede organismer, skal godkendes af Arbejdstilsynet.  

 Godkendelse sker efter forhandling med Miljøstyrelsen og skal foreligge, før  

 arbejdet påbegyndes.
 Stk. 2.  Storskalaanlæg, hvori der skal udføres arbejde  

 med genetisk modificerede organismer i gruppe II, jf. § 15, stk. 2, skal  

 opfylde de krav, der fremgår af bilag 7.
 § 14.  Anmeldelse til godkendelse af storskalaanlæg  

 efter § 13 indgives til Arbejdstilsynet og skal indeholde oplysninger om de  

 forhold, der er angivet i bilag 6.
Risikovurdering, anmeldelse og godkendelse af storskalaforsøg § 15.  Den, der vil påbegynde et storskalaforsøg,  

 hvori der indgår genetisk modificerede organismer, skal, inden dette  

 iværksættes, foretage en samlet vurdering, jf. bilag 3, del A, af mulige  

 farer for sikkerhed og sundhed ved de biologiske systemer.
 Stk. 2.  Vedkommende skal ud fra den i stk. 1 nævnte  

 vurdering bedømme, om den anvendte organisme tilhører gruppe I eller gruppe  

 II, jf. bilag 3, del C.
 § 16.  Den der vil påbegynde et storskalaforsøg, hvori  

 der indgår genetisk modificerede organismer i gruppe I, skal indgive  

 anmeldelse til Arbejdstilsynet.
Stk. 2.  Anmeldelsen skal indeholde oplysninger som  

 angivet i bilag 4, del B.
Anmeldelsen bortfalder efter 5 år, med mindre den  

 fornys.
 Stk. 3.  Arbejdet kan, med mindre Arbejdstilsynet har  

 givet anden besked, iværksættes 60 dage efter indsendelsen af anmeldelsen  

 eller tidligere efter aftale med Arbejdstilsynet.
§ 17.  Storskalaforsøg, hvori der indgår genetisk  

 modificerede organismer i gruppe II, må kun iværksættes efter godkendelse af  

 Arbejdstilsynet.
Godkendelse sker efter forhandling med Miljøstyrelsen.
 Stk. 2.  Anmeldelse til godkendelse efter stk. 1 skal  

 indeholde de oplysninger, der er nævnt i bilag 4, del C.
Produktion Godkendelse af produktionsanlæg § 18.  Produktionsanlæg, hvori der skal udføres  

 arbejde med genetisk modificerede organismer, skal godkendes af  

 Arbejdstilsynet.
Godkendelsen skal foreligge, før arbejdet påbegyndes.
 Stk. 2.  Produktionsanlæg, hvori der skal udføres  

 arbejde med genetisk modificerede organismer i gruppe II, jf. § 20, stk. 2,  

 skal opfylde de krav, der fremgår af bilag 7.
 § 19.  Anmeldelse til godkendelse af produktionsanlæg  

 efter § 18 indgives til Arbejdstilsynet og skal indeholde oplysninger om de  

 forhold, der er angivet i bilag 6.
Risikovurdering, anmeldelse og godkendelse af produktion § 20.  Den, der vil påbegynde en produktion, hvori der  

 indgår genetisk modificerede organismer, skal inden denne iværksættes,  

 foretage en samlet vurdering, jf. bilag 3, del A, af mulige farer for  

 sikkerhed og sundhed ved de biologiske systemer.
 Stk. 2.  Vedkommende skal ud fra den i stk. 1 nævnte  

 vurdering bedømme, om den anvendte organisme tilhører gruppe I eller gruppe  

 II, jf. bilag 3, del C.
 Stk. 3.  Opdelingen i gruppe I og gruppe II anvendes  

 ikke for genetisk modificerede dyr og planter.
 § 21.  Produktion, hvori der indgår genetisk  

 modificerede organismer, må kun iværksættes efter godkendelse af  

 Arbejdstilsynet.
 Stk. 2.  Anmeldelse til godkendelse efter stk. 1 skal  

 indeholde de oplysninger, der er nævnt i bilag 8.
 Stk. 3.  Direktøren for Arbejdstilsynet kan fastsætte  

 regler om en anmeldeordning for produktion, hvori der indgår genetisk  

 modificerede organismer i gruppe I.
Substitution § 22.  En donor og et vært-vektorsystem må ikke  

 anvendes, hvis det kan erstattes af mindre farlige donorer og  

 vært-vektorsystemer.
 Stk. 2.  Når brugen af en erstatningsdonor eller et  

 erstatningsvært-vektorsystem vil medføre ikke uvæsentlige forskelle i  

 tekniske egenskaber eller udgifter, skal der foretages en samlet afvejning af  

 de tekniske og økonomiske konsekvenser over for de sikkerheds- og  

 sundhedsmæssige hensyn.
 Stk. 3.  Arbejdstilsynet kan forlange dokumentation for  

 de i stk. 1 og 2 nævnte forhold.
Fælles bestemmelser § 23.  Ved beskæftigelse af ansatte med arbejde med  

 genetisk modificerede organismer, skal arbejdsgiveren lade udarbejde  

 skriftlige arbejdsinstruktioner og sikkerhedsforskrifter.
 Stk. 2.  Der skal udarbejdes beredskabsplaner, hvis der  

 foreligger særlig fare for sikkerhed og sundhed.
 § 24.  Direktøren for Arbejdstilsynet kan kræve at  

 anmeldelserne efter §§ 7, 10, 14, 16, 17, 19 og 21 skal ske på særlige  

 skemaer, der rekvireres hos Arbejdstilsynet.
 § 25.  Enhver væsentlig ændring af oplysningerne efter  

 §§ 7, 10, 14, 16, 17, 19 og 21 skal hurtigst muligt anmeldes til  

 Arbejdstilsynet.
 Stk. 2.  Klassifikationen efter § 6 og godkendelserne  

 efter §§ 12, 13, 17, 18 og 21 anses for fortsat gældende, indtil  

 Arbejdstilsynet har meddelt andet.
§ 26.  I det omfang, det må anses for nødvendigt for  

 bedømmelsen af sikkerheden ved genteknologisk arbejde, eller når forholdene i  

 øvrigt giver anledning dertil, kan Arbejdstilsynet kræve yderligere  

 oplysninger.
Arbejdstilsynet kan kræve oplysningerne vurderet af særligt  

 sagkyndige, jf. arbejdsmiljølovens § 21.
 § 27.  Det skal fremgå af en anmeldelse, at  

 sikkerhedsorganisationen har været inddraget for så vidt angår sikkerheds- og  

 sundhedsmæssige forhold.
 Stk. 2.  Oplysninger af væsentlig økonomisk betydning  

 kan dog undlades forelagt for sikkerhedsorganisationen, såfremt oplysningerne  

 ikke har væsentlig betydning for vurderingen af de sikkerheds- og  

 sundhedsmæssige forhold.
 § 28.  En klassifikation efter § 6 og en godkendelse  

 efter §§ 12, 13, 17, 18 og 21 kan betinges af nærmere fastsatte vilkår,  

 ligesom en klassifikation og en godkendelse kan gøres tidsbegrænset.
 Stk. 2.  Arbejdstilsynet kan tilbagekalde en  

 klassifikation efter § 6, og en godkendelse efter §§ 13, 17, 18 og 21, hvis  

 vilkårene ikke overholdes eller nye oplysninger, der har væsentlig betydning  

 for sikkerhed og sundhed, gør det nødvendigt.
 Stk. 3.  Hvis Arbejdstilsynet senere får oplysninger i  

 hænde, som vil kunne indvirke væsentligt på de risici, der er forbundet med  

 et arbejde med genetisk modificerede organismer, kan arbejdstilsynet kræve,  

 at sikkerhedsforanstaltningerne ved arbejdet ændres eller at arbejdet  

 suspenderes eller bringes til ophør.
 § 29.  Arbejdstilsynet meddeler klassifikation efter §  

 6 og godkendelse efter §§ 13, 17, 18 og 21 skriftligt senest 90 dage efter  

 indsendelsen af anmeldelsen.
 Stk. 2.  Ved beregning af fristen i stk. 1 skal den tid,  

 hvori Arbejdstilsynet afventer yderligere oplysninger, som Arbejdstilsynet  

 måtte have anmodet anmelderen om, ikke medregnes.
Tilsyn § 30.  Arbejdstilsynet påser overholdelsen af denne  

 bekendtgørelse og de i medfør heraf stillede krav i forbindelse med en  

 klassifikation eller en godkendelse m.v.
Dispensation og klage § 31.  Direktøren for Arbejdstilsynet kan, hvor  

 særlige forhold foreligger, tillade fravigelser fra bestemmelserne i denne  

 bekendtgørelse.
 § 32.  Arbejdstilsynets afgørelser efter denne  

 bekendtgørelse kan påklages efter § 81 i lov om arbejdsmiljø.
Straf § 33.  Med mindre højere straf er forskyldt efter lov  

 om arbejdsmiljø eller anden lovgivning straffes med bøde eller hæfte den,  

 der:
 Stk. 2.  For så vidt angår overtrædelser af lov om miljø  

 og genteknologi eller af forskrifter udstedt med hjemmel heri, er straf af  

 hæfte dog betinget af, at der foreligger de omstændigheder, som er nævnt i  

 denne lovs § 36, stk. 2.
Stk. 3.  For overtrædelse af §§ 6, 12, 13, 17, 18 og 21  

 kan der pålægges en arbejdsgiver bødeansvar, selv om overtrædelsen ikke kan  

 tilregnes ham som forsætlig eller uagtsom.
For bødeansvaret fastsættes ingen  

 forvandlingsstraf.
Stk. 4.  Er en overtrædelse begået af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.  

 Bestemmelsen om statens bødeansvar finder dog kun anvendelse på overtrædelser  

 af forskrifter, der er fastsat med hjemmel i lov om arbejdsmiljø.
Ikrafttræden og overgangsbestemmelser § 34.  Bekendtgørelsen træder i kraft den 23. oktober  

 1991.
 Stk. 2.  For igangværende arbejder, hvor der anvendes  

 somatiske dyrehybridomaceller, f.eks. til fremstilling af monoklonale  

 antistoffer, skal anmeldelse senest fremsendes den 1. april 1992.
 Stk. 3.  Arbejdsministeriets bekendtgørelse nr. 578 af  

 1. september 1987 om genteknologi og arbejdsmiljø ophæves den 23. oktober  

 1991.
 § 35.  Klassifikationer, godkendelser og  

 dispensationer givet af direktøren for Arbejdstilsynet inden den 23. oktober  

 1991 forbliver gældende, se dog § 25.
Arbejdsministeriet, den 11. oktober 1991 Knud Erik Kirkegaard / Henrik Grove Bilag 1 Teknikker til genetisk modifikation, jf. § 3 Inden for rammerne af definitionen på genetisk modificerede organismer i  

 § 3 forekommer genetisk modifikation i det mindste ved anvendelse af følgende  

 teknikker:
 Følgende teknikker betragtes ikke som førende til genetisk modifikation,  

 med mindre de indebærer brug af rekombinant DNA-molekyler eller genetisk  

 modificerede organismer:
 Bekendtgørelsen finder ikke anvendelse på organismer, som er fremstillet  

 ved anvendelse af følgende teknikker til genetisk modifikation, forudsat, at  

 de ikke indebærer brug af genetisk modificerede organismer, som vært- eller  

 parentalorganismer:
Bilag 2 Klassifikation af laboratorier og laboratorieområder, jf. § 6.
 Klassifikationen foretages i 4 klasser i forhold til:
Ved anmeldelse til klassifikation skal der oplyses om disse forhold.  

 Desuden skal laboratoriet eller laboratorieområdets adresse, beliggenhed og  

 matrikel nr. oplyses.
Eventuelle forskellige afdelinger skal beskrives.  

 Endvidere skal oplyses om navn og kvalifikationer på de personer, der er  

 ansvarlige for arbejdet med genetisk modificerede organismer, herunder de  

 personer, der er ansvarlige for tilsyn og drift, samt deres uddannelse og  

 kvalifikationer.
 Arbejdsinstruktioner og sikkerhedsforskrifter efter § 23, stk. 1 og  

 eventuelle beredskabsplaner efter § 23, stk. 2 skal desuden vedlægges.
 Kravene i klasse 2, 3 og 4 omfatter foruden de krav, der er nævnt i den  

 aktuelle klasse også kravene, der er nævnt i den eller de foregående klasser.  

 Ved klassifikation af et klasse 3 eller 4 laboratorium kan der ud over de  

 generelle krav, der stilles i bilaget, blive stillet særlige krav afhængigt  

 af det konkrete projekt, der skal udføres i laboratoriet.
 En vandret streg betyder, at kravet fra den lavere klasse ikke skal  

 overføres til den højere klasse, idet det vil være i modstrid med andre krav  

 i denne klasse.
 Definitioner:
 Biologisk aktivt materiale:
 Ved »biologisk aktivt materiale« forstås donorer, værter,  

 genetisk modificerede celler og organismer, eller væv heraf samt virus.
 Laboratorium og laboratorieområder:
Det arbejdsrum (laboratorium) eller de arbejdsrum (laboratorieområder),  

 hvori biologisk aktivt materiale håndteres.
Dvs. lokaler, hvori der foregår  

 arbejde under en eller anden form med biologisk aktivt materiale.
Når der er  

 tale om et laboratorieområde, skal de omfattede lokaler ligge i umiddelbar  

 nærhed af hinanden.
I dette bilag benævnes både »laboratorium« og  

 »laboratorieområde« som laboratorium.
 Autoklavering:
 Ved autoklavering forstås en behandling med mættet vanddamp ved 12C i 20  

 minutter eller andre kombinationer af temperatur og tid, der har mindst samme  

 inaktiverende effekt på biologisk materiale.
 Desinfektion:
Ved desinfektion forstås en reduktion af antallet af skadevoldende  

 mikroorganismer i en sådan grad, at spredning af sikkerheds- eller  

 sundhedsmæssig betydning ikke vil forekomme.
Desinfektion foretages oftest  

 ved varmepåvirkning eller kemisk påvirkning.
Bilag 3 Risikovurdering m.v.
Del A Vurdering af de biologiske systemer, jf. §§ 9, 15, stk. 1 og 20, stk.  

 1.
 Ved vurdering af mulige farer for sikkerhed og sundhed ved de biologiske  

 systemer skal følgende parametre i det omfang, de er relevante tages i  

 betragtning:
 ad. 1) Karakteristik af donor-, vært- eller (eventuelt) parental(e)  

 organisme(r).
 ad. 2. Karakteristik af de modificerede organismer.
 ad. 3) Sundhedshensyn.
 ad. 4) Overvågningstekniker.
Del B Kriterier for valg af laboratorieklasse for forskningsprojekter og  

 andre laboratorieopgaver, jf. § 9.
 Hvis det vurderes, jf. bilag 3, del A, at de biologiske systemer ikke  

 indebærer nogen kendt eller kun en minimal fare, skal arbejdet udføres i  

 laboratorieklasse 1.
 Hvis det vurderes, at de biologiske systemer indebærer en moderat fare,  

 skal arbejdet udføres i laboratorieklasse 2.
 Hvis det vurderes, at de biologiske systemer indebærer fare for alvorlige  

 eller potentielt dødelige sygdomme, skal arbejdet udføres i laboratorieklasse  

 3.
 Hvis det vurderes, at de biologiske systemer indebærer større fare for  

 alvorlige eller potentielt dødelige sygdomme, eller større fare for  

 uhelbredelige alvorlige eller potentielt dødelige sygdomme, skal arbejdet  

 udføres i laboratorieklasse 4.
Del C Kritierier for klassificering af genetisk modificerede organismer i  

 gruppe I, jf. §§ 15, stk. 2 og 20, stk. 2.
 2. Vektor/indsat genmateriale.
 Organismer, der ikke opfylder ovenstående kriterier 1)-4) klassificeres  

 som gruppe II.
Bilag 4 Anmeldelse af forskningsprojekter og storskalaforsøg Del A Anmeldelse af forskningsprojekter og andre laboratorieopgaver, jfr. §  

 10.
 Anmeldelsen skal indeholde følgende oplysninger om projektet/opgaven,  

 laboratoriet og de biologiske systemer, såsom vært, vektor, donor, genetisk  

 modificeret organisme:
 1. Projektet:
 2. Laboratoriet:
 3. Involverede personer:
 4. Donor og det genetiske materiale, der ønskes  

 indbygget:
 5. Genetisk modificerede organismer:
 6. Arbejdsbeskrivelser:
 7. Projektvurdering:
 Redegørelse for vurderingen efter § 9 af mulige farer for sikkerhed og  

 sundhed ved alle dele af de anvendte biologiske systemer og vurdering af,  

 hvilken laboratorieklasse arbejdet skal udføres i.
Del B Anmeldelse af storskalaforsøg med gruppe I organismer, jf. § 16, stk.  

 2.
 Anmeldelsen skal indeholde oplysninger som nævnt i bilag 4, del A, pkt.  

 1, 4, 5 og 6.
 Der skal desuden oplyses om:
Del C Anmeldelse af storskalaforsøg med gruppe II organismer, jf. § 17,  

 stk. 2.
 Anmeldelsen skal indeholde oplysninger som nævnt i 4, del B.
Der skal desuden oplyses om; Bilag 5 Godkendelse af forskningsprojekter og andre laboratorieopgaver, jf. §  

 12, stk. 1.
Følgende forskningsprojekter og andre laboratorieopgaver skal godkendes,  

 før de påbegyndes; Bilag 6 Anmeldelse af anlæg til storskalaforsøg og produktion, jf. §§ 14 og  

 19.
 Anmeldelsen skal i nødvendigt omfang indeholde oplysninger om de  

 beskyttelsesforanstaltninger, der planlægges etableret til sikring mod de  

 risici, der er forbundet med brugen af anlægget.
 3. Oplysninger om anlæggets indretning, tekniske  

 hjælpemidler og drift.
Bilag 7 Krav til storskala- og produktionsanlæg til gruppe II organismer, jf.  

 §§ 13, stk. 2 og 18, stk. 2.
 Kravene til indeslutningsforanstaltningerne for organismer fra gruppe II,  

 fremgår af de nedenfor anførte kategorier, afhængigt af den pågældende  

 organisme og det pågældende arbejde.
Hver enkelt operation i processen skal bedømmes.
Hver operations  

 karakteristika er afgørende for, hvilken fysisk indeslutning, der skal  

 anvendes.
Dette vil gøre det muligt at udvælge og tilrettelægge den proces og  

 de anlægs- og driftsprocedurer, som bedst egner sig til at sikre en  

 tilstrækkelig og sikker indeslutning.
To vigtige faktorer, som må tages i  

 betragtning ved udvælgelse af indeslutningsudstyr, er risikoen for og  

 virkningerne af svigt i det anvendte udstyr.
Jo alvorligere konsekvenserne af  

 et muligt svigt bliver jo strengere krav til fremstillingspraksis vil kunne  

 stilles for at nedsætte risikoen for svigt.
Bilag 8 Anmeldelse af arbejde med produktion, jf. § 21, stk. 2.
Anmeldelsen skal indeholde de nedenfor specificerede oplysninger i  

 nødvendigt omfang til brug for Arbejdstilsynets vurdering af sundhedsfaren  

 ved arbejdet.
Er det ikke teknisk muligt eller anses det ikke for nødvendigt  

 at give visse af oplysningerne, skal grundene hertil angives.
 Den detaljeringsgrad, som kræves ved besvarelsen af de enkelte punkter vil  

 variere efter arten og omfanget af den foreslåede produktion.
 Specielt vil det normalt ikke være nødvendigt at give detaljerede  

 biologiske oplysninger om værtsorganismer, der tidligere er anerkendt som  

 gruppe I.
 Er nogle af de krævede oplysninger tidligere indgivet til Arbejdstilsynet,  

 kan anmeldelsen henvise til disse oplysninger.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 90/219, EF-Tidende 1990 L 117 s.l.
