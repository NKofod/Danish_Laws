Bekendtgørelse om beregningen af  

 forsørgelsesevnen i familiesammenføringssager og om  

 kommunalbestyrelsens udtalelse om referencens forsørgelsesevne I medfør af udlændingelovens § 9, stk. 11, 2. pkt.,  

 og § 19, stk. 1, nr. 4, 2. pkt., jf. lovbekendtgørelse nr.  

 73 af 2. februar 1999 som ændret ved lov nr. 140 af 17. marts 1999,  

 fastsættes:
Kapitel 1 Definitioner § 1. Ved ansøgere forstås i denne  

 bekendtgørelse udlændinge, der har indgivet ansøgning om  

 opholdstilladelse eller forlængelse af opholdstilladelse i  

 medfør af udlændingelovens § 9, stk. 1, nr. 2, litra  

 d, § 9, stk. 1, nr. 3, § 9, stk. 1, nr. 4, eller  

 § 9, stk. 2, nr. 1, jf. § 11, stk. 2, og  

 udlændinge, hvis opholdstilladelse kan inddrages i medfør af  

 udlændingelovens § 19, stk. 1, nr. 4.
 Stk. 2. Ved referencer forstås i denne  

 bekendtgørelse den eller de herboende personer, som efter  

 udlændingelovens § 9, stk. 3 eller 4, skal godtgøre at  

 være i stand til at forsørge ansøgeren eller  

 ansøgerne.
 § 2. Ved bruttoindkomst og bruttoydelse  

 forstås i denne bekendtgørelse indkomst og ydelse uden fradrag  

 af skat, arbejdsmarkedsbidrag, ATP-bidrag, den særlige  

 pensionsopsparing og eventuelle andre kollektive pensionsbidrag.
 § 3. Ved den samlede månedlige  

 bruttoindkomst forstås i denne bekendtgørelse summen af den  

 månedlige bruttoindkomst opgjort efter kapitel 3 hos de personer, hvis  

 månedlige bruttoindkomst skal medregnes ved beregningen efter kapitel  

 2.
 § 4. Ved forsørgelsesbeløb  

 forstås i denne bekendtgørelse det beløb opgjort efter  

 kapitel 2, som den samlede månedlige bruttoindkomst mindst skal svare  

 til, for at det kan anses for godtgjort, at referencen eller referencerne er  

 i stand til at forsørge ansøgeren eller ansøgerne.
Kapitel 2 Beregning af, hvornår forsørgelsesevnen  

 anses for godtgjort (forsørgelsesbeløbet) § 5. Har referencen ikke forsørgelsespligt  

 over for andre personer eller alene forsørgelsespligt over for  

 mindreårige børn, anses det for godtgjort, at referencen er i  

 stand til at forsørge ansøgeren, når referencen har en  

 månedlig bruttoindkomst, der mindst svarer til summen af de  

 månedlige bruttoydelser, som referencen og ansøgeren tilsammen  

 ville kunne modtage efter lov om aktiv socialpolitik § 25, stk. 1,  

 nr. 1 eller 2, eller § 27. Er referencen eller ansøgeren ikke  

 fyldt 60 år, lægges det til grund, at den pågældende  

 ville kunne modtage en månedlig bruttoydelse efter lov om aktiv  

 socialpolitik § 25, stk. 1, nr. 1 eller 2, uanset om den  

 pågældende ikke er fyldt 25 år, jf. dog stk. 3.
 Stk. 2. Ved beregningen af forsørgelsesbeløbet  

 efter stk. 1 lægges det til grund, at referencen og  

 ansøgeren ikke har indkomst og formue, og at betingelsen i lov om  

 aktiv socialpolitik § 27, stk. 1, nr. 2, og betingelsen i lov om  

 aktiv socialpolitik § 27, stk. 2, om, at den pågældende  

 ikke er berettiget til børnetilskud, er opfyldt.
 Stk. 3. Er ansøgeren ikke fyldt 18 år, skal den  

 månedlige bruttoydelse, som den pågældende ville kunne  

 modtage efter lov om aktiv socialpolitik, ikke medregnes ved beregningen af  

 forsørgelsesbeløbet efter stk. 1.
 § 6. Ved Udlændingestyrelsens  

 afgørelse om, hvorvidt ansøgerens opholdstilladelse skal  

 inddrages eller nægtes forlænget, jf. udlændingelovens  

 § 19, stk. 1, nr. 4, jf. § 11, stk. 2, anses det for  

 godtgjort, at referencen fortsat er i stand til at forsørge  

 ansøgeren, når referencen og ansøgeren tilsammen har en  

 månedlig bruttoindkomst, der mindst svarer til det i § 5 angivne  

 forsørgelsesbeløb.
 § 7. Har referencen forsørgelsespligt over  

 for andre personer end mindreårige børn, anses det for  

 godtgjort, at referencen er i stand til at forsørge ansøgeren,  

 når referencen har en månedlig bruttoindkomst, der mindst svarer  

 til summen af det i § 5 angivne forsørgelsesbeløb og den  

 månedlige bruttoydelse, som den eller de personer, som referencen har  

 forsørgelsespligt over for, ville kunne modtage efter lov om aktiv  

 socialpolitik § 25, stk. 1, nr. 1 eller 2, eller § 27.  

 § 6 finder tilsvarende anvendelse.
 § 8. Har en person, som referencen har  

 forsørgelsespligt over for, ved en garantierklæring  

 påtaget sig at medvirke til at forsørge ansøgeren, jf.  

 § 19, anses det for godtgjort, at referencen og den  

 pågældende person er i stand til at forsørge  

 ansøgeren, når referencen og den pågældende person  

 tilsammen har en månedlig bruttoindkomst, der mindst svarer til det i  

 § 7 angivne forsørgelsesbeløb.
 § 9. Skal referencen godtgøre at  

 være i stand til at forsørge flere ansøgere, anses det  

 for godtgjort, at referencen er i stand til at forsørge  

 ansøgerne, når referencen har en månedlig bruttoindkomst,  

 der mindst svarer til summen af de månedlige bruttoydelser, som  

 referencen og hver af ansøgerne tilsammen ville kunne modtage efter  

 lov om aktiv socialpolitik § 25, stk. 1, nr. 1 eller 2, eller  

 § 27. § 5, stk. 1, 2. pkt., og stk. 2 og 3, og  

 §§ 6-8 finder tilsvarende anvendelse.
 § 10. Skal flere referencer godtgøre at  

 være i stand til at forsørge ansøgeren, anses det for  

 godtgjort, at referencerne er i stand til at forsørge  

 ansøgeren, når referencerne tilsammen har en månedlig  

 bruttoindkomst, der mindst svarer til summen af de månedlige  

 bruttoydelser, som hver af referencerne og ansøgeren tilsammen ville  

 kunne modtage efter lov om aktiv socialpolitik § 25, stk. 1, nr. 1  

 eller 2, eller § 27. § 5, stk. 1, 2. pkt., og stk. 2 og  

 3, og §§ 6-9 finder tilsvarende anvendelse.
 § 11. Har referencen, ansøgeren eller en  

 person, som referencen har forsørgelsespligt over for,  

 forsørgelsespligt over for mindreårige børn, skal den  

 månedlige bruttoydelse, som de pågældende mindreårige  

 børn ville kunne modtage efter lov om aktiv socialpolitik, ikke  

 medregnes ved beregningen af forsørgelsesbeløbet efter  

 §§ 5-10. Tilsvarende gælder for andre personer end  

 mindreårige børn, som ansøgeren eller en person, som  

 referencen har forsørgelsespligt over for, har  

 forsørgelsespligt over for.
 Stk. 2. Bruttoindkomsten for personer som nævnt i  

 stk. 1 medregnes ikke ved opgørelsen af den samlede  

 månedlige bruttoindkomst.
Kapitel 3 Opgørelse af den månedlige  

 bruttoindkomst § 12. Referencens månedlige bruttoindkomst  

 opgøres under de i stk. 2-7 nævnte betingelser som summen  

 af referencens månedlige indkomst i form af 1)	lønindkomst, 2)	positiv indkomst ved selvstændig erhvervsvirksomhed, 3)	følgende offentlige ydelser:
a)	efterløn og delefterløn i henhold til lov om  

 arbejdsløshedsforsikring m.v., b)	folkepension, førtidspension og invaliditetsydelse i henhold  

 til lov om social pension, c)	dagpenge på grund af sygdom, herunder tilskadekomst, og ved  

 graviditet, barsel og adoption i henhold til lov om dagpenge ved sygdom eller  

 fødsel, og d)	orlovsydelser i henhold til lov om orlov, 4)	løbende erstatning for tab af erhvervsevne i henhold til lov  

 om forsikring mod følger af arbejdsskade, løbende privat  

 pension, ventepenge og lignende indkomst, der har sammenhæng med  

 referencens tidligere tjenesteforhold, 5)	løbende ægtefælle- og børnebidrag, 6)	udbytte fra aktier, anparter o.l. fra selskaber, der er  

 skattepligtige efter selskabsskatteloven, og 7)	positiv renteindkomst.
 Stk. 2. Indkomst som nævnt i stk. 1 opgøres  

 uden fradrag af skat, arbejdsmarkedsbidrag, ATP-bidrag, den særlige  

 pensionsopsparing og eventuelle andre kollektive pensionsbidrag.
 Stk. 3. Indkomst som nævnt i stk. 1 medregnes kun  

 ved opgørelsen af referencens månedlige bruttoindkomst, hvis den  

 pågældende indkomst udgør mindst 1.200 kr. om  

 året.
 Stk. 4. Indkomst som nævnt i stk. 1 medregnes kun  

 ved opgørelsen af referencens månedlige bruttoindkomst, hvis  

 referencen modtager den pågældende indkomst eller har andel i en  

 selvstændig erhvervsvirksomheds overskud på tidspunktet for  

 opgørelsen af bruttoindkomsten, og kun i det omfang referencen  

 må antages fortsat at ville modtage den pågældende indkomst  

 eller at have andel i en selvstændig erhvervsvirksomheds overskud, jf.  

 dog stk. 6, og § 13, stk. 4, 1. pkt.
 Stk. 5. Lønindkomst, jf. stk. 1, nr. 1, medregnes  

 ikke ved opgørelsen af referencens månedlige bruttoindkomst, i  

 det omfang lønindkomsten er finansieret ved offentlige tilskud.
 Stk. 6. Offentlige ydelser som nævnt i stk. 1, nr.  

 3, litra c og d, medregnes kun ved opgørelsen af referencens  

 månedlige bruttoindkomst, hvis referencen er og må antages  

 fortsat at være lønmodtager eller selvstændig  

 erhvervsdrivende.
 Stk. 7. Ved opgørelsen af referencens månedlige  

 bruttoindkomst efter stk. 1-6, medregnes udenlandsk indkomst som  

 nævnt i stk. 1, og udenlandsk indkomst, der må sidestilles  

 hermed.
 § 13. Opgørelsen af referencens  

 lønindkomst, jf. § 12, stk. 1, nr. 1, sker på grundlag  

 af referencens lønsedler eller anden tilsvarende dokumentation for den  

 pågældendes lønindkomst for de seneste 3 måneder,  

 jf. dog stk. 2 og 4. Lønindkomsten opgøres som et  

 månedligt gennemsnit af referencens lønindkomst inden for de  

 seneste 3 måneder, jf. stk. 3.
 Stk. 2. Opgørelsen af referencens lønindkomst  

 sker på grundlag af referencens lønsedler eller anden  

 tilsvarende dokumentation for den pågældendes lønindkomst  

 for de seneste 12 måneder, hvis referencens lønsedler eller  

 anden tilsvarende dokumentation for den pågældendes  

 lønindkomst for de seneste 3 måneder ikke giver et retvisende  

 billede af lønindkomsten, jf. dog stk. 4. Lønindkomsten  

 opgøres i de i 1. pkt. nævnte tilfælde som et  

 månedligt gennemsnit af referencens lønindkomst inden for de  

 seneste 12 måneder, jf. stk. 3.
 Stk. 3. Det månedlige gennemsnit af referencens  

 lønindkomst opgøres ved at dele referencens samlede  

 lønindkomst inden for de i stk. 1 og 2 nævnte perioder med  

 antallet af måneder i de i stk. 1 og 2 nævnte perioder.
Stk. 4. Har referencen skiftet arbejde eller stilling eller  

 fået ændret lønvilkår inden for de i stk. 1 og  

 2 nævnte perioder, medregnes referencens tidligere lønindkomst  

 ved opgørelsen af referencens lønindkomst efter stk. 1 og  

 2, uanset at betingelserne i § 12, stk. 4, ikke er opfyldt.
Har  

 referencen skiftet arbejde eller stilling eller fået ændret  

 lønvilkår inden for de i stk. 1 og 2 nævnte perioder,  

 og har dette medført en lønnedgang, sker opgørelsen af  

 referencens lønindkomst dog på grundlag af referencens  

 lønseddel eller anden tilsvarende dokumentation for den  

 pågældendes lønindkomst for den seneste måned.
§ 14. Opgørelsen af referencens positive  

 indkomst ved selvstændig erhvervsvirksomhed, jf. § 12,  

 stk. 1, nr. 2, sker på grundlag af erhvervsvirksomhedens  

 driftsøkonomiske årsregnskaber for de seneste 3  

 regnskabsår, jf. dog stk. 3. Udløber erhvervsvirksomhedens  

 seneste regnskabsår tidligere end 6 måneder før  

 tidspunktet for opgørelsen af referencens indkomst, sker  

 opgørelsen tillige på grundlag af et perioderegnskab for  

 perioden efter tidspunktet for udløbet af det seneste  

 regnskabsår frem til seneste månedsafslutning før  

 tidspunktet for nævnte opgørelse.
Er erhvervsvirksomhedens  

 driftsøkonomiske årsregnskaber og perioderegnskab ikke forsynet  

 med en erklæring uden forbehold fra en statsautoriseret eller  

 registreret revisor i overensstemmelse med forskrifterne herom, medregnes  

 referencens indkomst ved erhvervsvirksomheden ikke ved opgørelsen af  

 referencens månedlige bruttoindkomst.
Stk. 2. Referencens positive indkomst ved selvstændig  

 erhvervsvirksomhed opgøres i de i stk. 1 nævnte  

 tilfælde som et månedligt gennemsnit af erhvervsvirksomhedens  

 årlige overskud uden fradrag af skat som opgjort i  

 erhvervsvirksomhedens driftsøkonomiske årsregnskaber for de  

 seneste 3 regnskabsår.
Sker opgørelsen af referencens indkomst  

 tillige på grundlag af et perioderegnskab, opgøres referencens  

 indkomst som et månedligt gennemsnit af erhvervsvirksomhedens overskud  

 uden fradrag af skat for de nævnte 3 regnskabsår med tillæg  

 af erhvervsvirksomhedens overskud uden fradrag af skat som opgjort i  

 perioderegnskabet.
Stk. 3. Ligger tidspunktet for påbegyndelsen af  

 referencens selvstændige erhvervsvirksomhed inden for de seneste 3  

 regnskabsår, sker opgørelsen af referencens positive indkomst  

 ved erhvervsvirksomheden på grundlag af erhvervsvirksomhedens  

 foreliggende driftsøkonomiske årsregnskaber.
Stk. 1, 2. og  

 3. pkt., finder tilsvarende anvendelse.
Foreligger der ikke mindst et  

 driftsøkonomisk årsregnskab for erhvervsvirksomheden, medregnes  

 referencens indkomst ved erhvervsvirksomheden ikke ved opgørelsen af  

 referencens månedlige bruttoindkomst.
Stk. 4. Referencens positive indkomst ved selvstændig  

 erhvervsvirksomhed opgøres i de i stk. 3, 1. og 2. pkt.,  

 nævnte tilfælde som et månedligt gennemsnit af  

 erhvervsvirksomhedens årlige overskud uden fradrag af skat som opgjort  

 i erhvervsvirksomhedens foreliggende driftsøkonomiske  

 årsregnskaber.
Stk. 2, 2. pkt., finder tilsvarende anvendelse.
 Stk. 5. Er referencen medejer af en selvstændig  

 erhvervsvirksomhed, opgøres referencens positive indkomst ved  

 erhvervsvirksomheden som referencens andel af erhvervsvirksomhedens overskud  

 uden fradrag af skat, jf. stk. 2 og 4.
 § 15. Opgørelsen af referencens indkomst  

 som nævnt i § 12, stk. 1, nr. 3-5, sker på grundlag af  

 særskilt dokumentation for den pågældende indkomst for den  

 seneste måned.
§ 16. Opgørelsen af referencens indkomst  

 som nævnt i § 12, stk. 1, nr. 6 og 7, sker på grundlag  

 af særskilt dokumentation for den pågældende indkomst for  

 de seneste 12 måneder.
Indkomsten opgøres som et månedligt  

 gennemsnit af indkomsten i de seneste 12 måneder.
 § 17. Reglerne i §§ 13-16 kan fraviges ved  

 opgørelsen af referencens månedlige bruttoindkomst, hvis  

 referencens seneste årsopgørelse eller anden dokumentation for  

 referencens indkomst eller formue giver et mere retvisende billede af  

 referencens forsørgelsesevne.
 § 18. Ved opgørelsen af den månedlige  

 bruttoindkomst for en ansøger omfattet af § 6 finder reglerne i  

 dette kapitel tilsvarende anvendelse.
 Stk. 2. Skal referencen godtgøre at være i stand  

 til at forsørge flere ansøgere omfattet af § 6,  

 opgøres hver af ansøgernes månedlige bruttoindkomst efter  

 reglerne i dette kapitel.
§ 19. En person, som referencen har  

 forsørgelsespligt over for, kan afgive en garantierklæring over  

 for Udlændingestyrelsen, hvorved den pågældende  

 påtager sig at medvirke til at forsørge ansøgeren eller  

 ansøgerne.
Dette gælder dog ikke mindreårige børn,  

 som referencen har forsørgelsespligt over for.
 Stk. 2. Ved opgørelsen af den månedlige  

 bruttoindkomst for en person som nævnt i stk. 1 finder reglerne i  

 dette kapitel tilsvarende anvendelse.
 § 20. Skal flere personer som referencer  

 godtgøre at være i stand til at forsørge  

 ansøgeren, opgøres hver af referencernes månedlige  

 bruttoindkomst efter reglerne i dette kapitel.
Kapitel 4 Kommunalbestyrelsens udtalelse om referencens  

 forsørgelsesevne § 21. Kommunalbestyrelsen afgiver efter anmodning  

 fra Udlændingestyrelsen inden for den af Udlændingestyrelsen  

 fastsatte frist herfor en udtalelse om, hvorvidt referencen eller  

 referencerne efter reglerne i kapitel 2 og 3 er i stand til at  

 forsørge ansøgeren, til brug for 1)	Udlændingestyrelsens afgørelse om meddelelse af  

 opholdstilladelse efter udlændingelovens § 9, stk. 1, nr. 2,  

 litra d, § 9, stk. 1, nr. 3, § 9, stk. 1, nr. 4, eller  

 § 9, stk. 2, nr. 1, eller 2)	Udlændingestyrelsens afgørelse om inddragelse eller  

 nægtelse af forlængelse i medfør af udlændingelovens  

 § 19, stk. 1, nr. 4, 1. pkt., jf. § 11, stk. 2, af en  

 opholdstilladelse efter udlændingelovens § 9, stk. 1, nr. 2,  

 litra d, § 9, stk. 1, nr. 3, § 9, stk. 1, nr. 4, eller  

 § 9, stk. 2, nr. 1, der er betinget af, at referencen eller  

 referencerne godtgør at være i stand til at forsørge  

 ansøgeren.
§ 22. Udlændingestyrelsen anmoder  

 kommunalbestyrelsen om den i § 21 nævnte udtalelse, såfremt  

 Udlændingestyrelsen har truffet bestemmelse om, at der skal stilles  

 krav om, at referencen eller referencerne er i stand til at forsørge  

 ansøgeren.
Udlændingestyrelsen undlader dog at anmode  

 kommunalbestyrelsen om udtalelsen, hvis det er åbenbart, at referencen  

 eller referencerne er i stand til at forsørge ansøgeren, eller  

 hvis det er åbenbart, at referencen eller referencerne ikke er i stand  

 til at forsørge ansøgeren.
 Stk. 2. Udlændingestyrelsen kan anmode  

 kommunalbestyrelsen om en ny udtalelse efter § 21, såfremt dette  

 anses for påkrævet.
 § 23. Den i § 21 nævnte udtalelse  

 afgives af kommunalbestyrelsen i den kommune, hvor referencen eller  

 referencerne bor eller opholder sig, jf. dog stk. 2.
Stk. 2. Bor eller opholder referencerne sig i flere kommuner,  

 afgives udtalelsen af kommunalbestyrelsen i den af de pågældende  

 kommuner, hvor ansøgeren bor eller opholder sig, eller hvor det  

 på grundlag af den indgivne ansøgning må antages, at  

 ansøgeren vil tage bopæl eller ophold.
Bor eller opholder  

 ansøgeren sig i en anden kommune end en af de kommuner, hvor  

 referencerne bor eller opholder sig, eller må det på grundlag af  

 den indgivne ansøgning antages, at ansøgeren vil tage  

 bopæl eller ophold i en anden kommune end en af de kommuner, hvor  

 referencerne bor eller opholder sig, eller vides det ikke, hvor  

 ansøgeren vil tage bopæl eller ophold, afgives udtalelsen af  

 kommunalbestyrelsen i den kommune, hvor den ældste af referencerne bor  

 eller opholder sig.
 Stk. 3. Bor eller opholder referencen eller referencerne,  

 ansøgeren eller ansøgerne og personer, som referencen eller  

 referencerne har forsørgelsespligt over for, sig i flere kommuner,  

 videregiver kommunalbestyrelsen i den eller de kommuner, hvor de  

 pågældende bor eller opholder sig, på anmodning fra den  

 kommunalbestyrelse, der efter stk. 2 afgiver den i § 21  

 nævnte udtalelse, oplysninger og dokumentation vedrørende de i  

 § 24 nævnte forhold.
§ 24. Kommunalbestyrelsens udtalelse, jf.  

 § 21, skal indeholde oplysninger om 1)	forsørgelsesbeløbet, jf. kapitel 2, med en angivelse  

 af, hvorledes dette beløb er beregnet, og 2)	den samlede månedlige bruttoindkomst, jf. kapitel 3, med en  

 angivelse af, hvorledes denne er opgjort.
 Stk. 2. Udgør den samlede månedlige  

 bruttoindkomst et beløb, der mindst svarer til  

 forsørgelsesbeløbet, skal kommunalbestyrelsens udtalelse  

 indeholde en indstilling om, at det kan anses for godtgjort, at referencen  

 eller referencerne er i stand til at forsørge ansøgeren.  

 Udgør den samlede månedlige bruttoindkomst et beløb, der  

 er mindre end forsørgelsesbeløbet, skal kommunalbestyrelsens  

 udtalelse indeholde en indstilling om, at det ikke kan anses for godtgjort,  

 at referencen eller referencerne er i stand til at forsørge  

 ansøgeren.
Stk. 3. Kommunalbestyrelsens udtalelse vedlægges  

 referencens eller referencernes 1)	lønsedler eller anden tilsvarende dokumentation for den  

 pågældendes lønindkomst inden for den periode, som  

 opgørelsen af lønindkomsten efter § 13  

 vedrører, 2)	driftsøkonomiske årsregnskaber for de seneste 3  

 år og eventuelt perioderegnskab for den pågældendes  

 selvstændige erhvervsvirksomhed, 3)	vedtægter eller aftale for den pågældendes  

 selvstændige erhvervsvirksomhed, der er oprettet som sameje,  

 interessentskab eller kommanditselskab, 4)	særskilte dokumentation for indkomst som nævnt i  

 § 12, stk. 1, nr. 3-5, for den seneste måned, 5)	særskilte dokumentation for indkomst som nævnt  

 § 12, stk. 1, nr. 6 og 7, for de seneste 12 måneder, og 6)	seneste årsopgørelse.
 Stk. 4. Stk. 3 finder tilsvarende anvendelse for  

 ansøgere omfattet af § 6 og personer, der har afgivet en  

 garantierklæring over for Udlændingestyrelsen, jf. § 19.
 § 25. Udlændingestyrelsen lægger  

 kommunalbestyrelsens udtalelse, jf. § 21, til grund ved  

 afgørelsen af, om det kan anses for godtgjort, at referencen eller  

 referencerne er i stand til at forsørge ansøgeren.  

 Udlændingestyrelsen kan dog undlade at lægge kommunalbestyrelsens  

 udtalelse til grund, hvis grundlaget for udtalelsen er eller senere viser sig  

 at være urigtigt, eller hvis udtalelsen ikke er afgivet i  

 overensstemmelse med § 24.
 Stk. 2. Udlændingestyrelsen træffer i de i  

 stk. 1, 2. pkt., nævnte tilfælde afgørelse om,  

 hvorvidt det kan anses for godtgjort, at referencen eller referencerne er i  

 stand til at forsørge ansøgeren, jf. herved § 22,  

 stk. 2.
 § 26. Kommunalbestyrelsens udtalelse, jf.  

 § 21, kan ikke indbringes for anden administrativ myndighed.
Kapitel 5 Ikrafttræden § 27. Bekendtgørelsen træder i kraft dagen efter  

 bekendtgørelse i Lovtidende.
