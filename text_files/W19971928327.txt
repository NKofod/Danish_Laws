Børn og unge-udvalgets kompetence ved ændring af opholdssted Det giver undertiden anledning til tvivl, i hvilket omfang børn- og  

 ungeudvalget skal træffe afgørelse i sager om ændring af opholdssted for børn  

 og unge, der er anbragt uden for hjemmet.
Og i hvilke tilfælde, det er  

 kommunalbestyrelsen, der træffer afgørelse.
 Ifølge bistandslovens § 66d, stk. 1, træffer kommunalbestyrelsen  

 beslutning om valg af opholdssted i overensstemmelse med den i § 66b eller §  

 123 nævnte plan.Kommunalbestyrelsen fører løbende tilsyn med barnets eller  

 den unges forhold under opholdet uden for hjemmet og træffer bestemmelse om  

 ændret opholdssted, behandling, uddannelse m.v. under opholdet, i det omfang  

 det må anses for nødvendigt under hensyn til formålet med anbringelsen.
 Det følger af bistandslovens § 66d, stk. 2, at såfremt der ikke foreligger  

 samtykke fra forældremyndighedens indehaver og den unge, der er fyldt 15 år,  

 til en ændring af opholdsstedet, jf. stk. 1, forelægges sagen til afgørelse i  

 børn og unge-udvalget efter § 35.
Bestemmelsen i § 66d, stk. 2 har i praksis givet anledning til tvivl.
Der  

 skal derfor i det følgende gøres rede for hvornår en sag skal forelægges til  

 afgørelse i børn og unge-udvalget og hvilken prøvelse udvalget i så fald skal  

 foretage.
Formålsbestemt ændring af opholdssted Lovens udgangspunkt er, at en påtænkt ændring af opholdssted kun skal  

 forelægges børn og unge-udvalget i de tilfælde, hvor samtykke hertil ikke kan  

 opnås.
Dog er det i bemærkningerne til lovforslaget præciseret, at § 66d,  

 stk. 2 kun finder anvendelse på de »egentlige flyttesituationer, hvor  

 ændringen af opholdsstedet er bestemt af det formål, der søges opnået ved  

 anbringelsen.
Bestemmelsen omfatter således ikke de flytninger, der  

 nødvendiggøres af udefrakommende begivenheder, såsom lukning af  

 døgninstitution eller plejefamiliens ophør som plejefamilie, ligesom  

 indlæggelse af barnet eller den unge på sygehus heller ikke er en ændring af  

 opholdsstedet i bestemmelsens forstand«.
Der henvises til lovforslag nr.  

 L 214, fremsat i Folketinget den 29. januar 1992, side 32ff.
Selv om der alene er tale om eksempler, bidrager bemærkningerne til  

 lovforslaget således med retningslinier for den vurdering man i det konkrete  

 tilfælde må foretage, når man skal afgøre, om sagen skal forelægges for børn  

 og unge-udvalget eller ej: det afgørende er, om flytningen må antages at være bestemt af  

 udefrakommende begivenheder eller om flytningen antager en kortvarig,  

 midlertidig karakter eller om flytningen må antages at være bestemt af  

 formålet med anbringelsen.
Kun i sidstnævnte tilfælde skal sagen forelægges  

 børn og unge-udvalget.
 Man kan eksempelvis forestille sig den situation, at en institution eller  

 plejefamilie ikke ønsker at have et barn mere, enten fordi man er kørt fast  

 med barnet og trænger til luftforandring eller fordi barnet har nogle  

 problemer som ikke kan løses på opholdsstedet.
Disse situationer kan ikke sidestilles med ovennævnte eksempler på  

 udefrakommende begivenheder, idet der er tale om en flytning, der sker ud fra  

 barnets behov og barnets problemer, hvorfor flytningen snarere må betegnes  

 som formålsbestemt.
Flytningen bør derfor besluttes i børn og unge-udvalget.
Prøvelse af både anbringelsesgrundlag og ændring af opholdssted Er der tale om ændring af opholdssted i bestemmelsens forstand, forelægges  

 sagen til afgørelse i børn og unge-udvalget efter § 35. I SM 0-65-96 fandt  

 Ankestyrelsen, at henvisningen til § 35 i § 66d, stk. 2 betyder, at  

 betingelserne for, at et børn og unge-udvalg kan beslutte at ændre  

 opholdsstedet for et anbragt barn uden forældremyndighedens samtykke var,  

 dels at betingelserne for en tvangsmæssig anbringelse er opfyldt, dels at  

 flytningen er nødvendig af hensyn til formålet med anbringelsen.
Børn og  

 unge-udvalget skal samtidig fastsætte en ny genbehandlingsfrist i  

 overensstemmelse med reglen i § 35a.
Ovenstående indebærer for det første, at den formelle procedure,  

 foreskrevet i sager om anbringelse efter § 35, skal følges ved behandling af  

 en sag om ændring af opholdssted efter § 66d, stk. 2. Det vil sige, at det  

 ikke alene er de formelle regler i § 124, § 125 og § 127, der udtrykkeligt  

 henviser til § 66d, stk. 2, der finder anvendel-se.
Reglerne i § 66b om  

 handleplan og § 123 om forvaltningens indstilling og redegørelse finder  

 ligeledes anvendelse.
Dernæst skal der ske en prøvelse i børn og unge-  

 udvalget af, om betingelserne for en anbringelse uden for hjemmet efter § 35  

 er opfyldt, som ved enhver tvangsmæssig anbringelse u- den for hjemmet.
Dette  

 betyder, at der skal ske en tilbundsgående prøvelse af, om der af en af de i  

 § 35, stk. 1, nr. 1-4 nævnte grunde, er åbenbar risiko for, at barnets eller  

 den unges sundhed eller udvikling lider alvorlig skade ved ophold i hjemmet,  

 og af om det er godtgjort, at problemerne ikke kan løses i hjemmet eventuelt  

 med støtteforanstaltninger.
Det skal understreges, at prøvelsen skal ske  

 efter § 35 stk. 1, selv om forældremyndighedsindehaverens manglende samtykke  

 alene vedrører flytningen.
Endelig skal der vedrørende selve flytningen ske en overordnet prøvelse i  

 børn og unge-udvalget af, om flytningen er nødvendig af hensyn til formålet  

 med anbringelsen.
Heri ligger, at børn og unge-udvalget skal tage stilling  

 til, om formålet med anbringelsen tilsiger en flytning, idet formålet ikke  

 længere kan tilgodeses på barnets aktuelle opholdssted.
Prøvelsen er alene  

 overordnet, idet børn og unge-udvalget ikke samtidig skal påse hvilket  

 anbringelsessted, der bedst muligt kan tilgodese formålet med anbringelsen.  

 Kompetencen til at træffe beslutning om det konkrete anbringelsessted  

 tilkommer ikke børn og unge-udvalget, men derimod kommunalbestyrelsen.
 Det skal afslutningsvis understreges, at manglende efterprøvelse af om  

 betingelserne i § 35 er opfyldt, medfører at beslutningen om ændring af  

 opholdssted er ugyldig.
Reglen i bistandslovens § 66d er, som det fremgår af ovenstående,  

 kompliceret.
I den netop vedtagne lov om social service, som indeholder  

 reglerne om tvangsfjernelse, er reglen om flytning forenklet således, at der  

 alene skal ske en efterprøvelse af den tvangsmæssige anbringelse.
Denne  

 forenklede regel træder dog først i kraft den 1. juli 1998.
