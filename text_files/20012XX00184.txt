Skriftlig fremsættelse (13. marts  

 2002) Økonomi- og erhvervsministeren Herved tillader jeg mig for Folketinget at  

 fremsætte:
Forslag til lov om ændring af lov om udnyttelse  

 af vedvarende energikilder m.v. (Ophævelse af regler om  

 solvarmepligt) (Lovforslag nr.
L 157).
Lovforslaget har til formål at ophæve  

 bestemmelser om pligtmæssig etablering af solvarmeanlæg.
Med  

 bestemmelserne, der blev vedtaget under den tidligere regering, blev der  

 tilvejebragt hjemmel for ministeren til at fastsætte regler om  

 solvarmepligt ved nybyggeri i kommunale og selvejende institutioner,  

 erhvervsbygninger og visse større sommerhuse beliggende uden for  

 fjernvarmeområderne.
 Jeg har tidligere orienteret Folketingets Energipolitiske  

 Udvalg om, at regeringen snarest vil fremsætte  et lovforslag, hvori  

 bestemmelserne om solvarmepligt foreslås ophævet.
Jeg vil gerne understrege, at regeringen ser positivt  

 på udbredelsen af solvarmeanlæg.
Regeringen er dog af den  

 opfattelse, at det må være den enkelte bygningsejer, der selv  

 træffer beslutning om etablering af solvarmeanlæg.
 Jeg skal i øvrigt henvise til lovforslaget med  

 bemærkninger og anbefale forslaget til Folketingets velvillige  

 behandling.
