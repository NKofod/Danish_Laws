 I henhold til § 2, stk. 1, 3 og 4 i undervisningsministeriets  

 bekendtgørelse nr. 380 af 31. juli 1978 om optagelse og om uddannelsesaftaler  

 m.v. for elever i de erhvervsfaglige grunduddannelser fastsættes:
Ansøgningsfrist 1. Fristen for indsendelse af de i bekendtgørelsens §  

 2, stk. 1 nævnte ansøgninger om optagelse i basisuddannelsen fastsættes til  

 den 15. april.
Såfremt denne dato er en lørdag, en søndag eller en helligdag  

 udsættes fristen til den nærmeste følgende hverdag.
Ansøgningen skal være de  

 pågældende skole i hænde senest denne dag.
 Optagelse.
 2. Overstiger antallet af ansøgere antallet af  

 uddannelsespladser, foretager skolen en lodtrækning mellem de  

 optagelsesberettigede.
 3. Elever der efter de pågældende regler har indgivet  

 ansøgning med henblik på optagelse i 1978, men som på grund af det i 1978-79  

 gældende kronologiske optagelsesprincip fortsat er på venteliste til  

 optagelse i en basisuddannelse optages før alle andre, såfremt de i øvrigt  

 opfylder optagelsesbetingelserne.
4. Ansøgere, der melder sig efter ansøgningsfristens  

 udløb, vil kunne optages, såfremt der er ledige uddannelsespladser, når de  

 rettidigt indkomne ansøgninger er behandlede.
Disse ansøgere optaget i den  

 rækkefølge ansøgninger er modtaget af skolen, jfr. bekendtgørelsens § 2, stk.  

 5.
 5. Skolen kan i særlige tilfælde optage elever efter  

 skoleårets begyndelse, jfr. bekendtgørelsens § 3, stk. 1. Optagelse senere  

 end 15 undervisningsdage efter dette tidspunkt kan kun foretages med  

 direktoratets godkendelse.
 6. Ansøgning indsendes til den skole som er godkendt  

 til undervisning i basisåret inden for det valgte hovederhvervsområde og som  

 ligger nærmest ved ansøgerens bopæl, jfr. bekendtgørelsens § 2, stk. 1.
 7. Optagelse sker normalt på den skole, i hvis  

 lokalområde eleven har bopæl, jfr. bekendtgørelsens § 2, stk. 3. Ved  

 lokalområdet forstås i almindelighed en geografisk afgrænsning, inden for  

 hvilken eleven kan rejse fra bopæl til skole på ca. 1 time og 15 minutter.
8. Såfremt ansøgeren har bopæl uden for den nærmeste  

 skoles lokalområde, kan eleven dog optages på denne eller en  

 fjernerebeliggende skole, såfremt skolen er godkendt til optagelse af elever  

 uden for lokalområdet.
Disse elever kan optages på skolehjem i medfør af  

 undervisningsministeriets bekendtgørelse nr. 270 af 28. juni 1965 med senere  

 ændring om driftstilskud til godkendte skolehjem for lærlinge.
 Lægeerklæring.
9. Ifølge bekendtgørelsens § 2, stk. 2 skal ansøgere  

 sammen med ansøgningen indsende lægeerklæring.
Bestemmelsen hindrer ikke, at  

 en ansøgning kan imødekommes selv om erklæringen ikke foreligger på  

 ansøgningstidspunktet.
I sådanne tilfælde kan optagelsen finde sted på  

 udtrykkelig betingelse af, at eleven inden en af skolens nærmere fastsat  

 frist efter meddelelsen om elevens optagelse, indsender en lægeerklæring, som  

 ikke giver anledning til, at optagelse ikke bør ske.
 Øvrige bestemmelser.
 10. Der vil senere blive fastsat bestemmelser om  

 fortrinsstilling til et antal uddannelsespladser for visse grupper af  

 uddannelsessøgende, jfr. bekendtgørelsens § 1, stk. 4.
 11. Med hensyn til optagelsesbestemmelserne iøvrigt  

 henvises til bekendtgørelsens kapitel 1. Der vil senere blive udsendt en  

 almindelig vejledning til §§ 1-4.
 P.D.V.
M.
Johansen.
