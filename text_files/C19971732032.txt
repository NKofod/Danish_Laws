 Bekendtgørelsen om synsfri sammenkobling af bil og påhængskøretøj med en  

 tilladt totalvægt på højst 3500 kg er blevet ændret ved bekendtgørelse nr.  

 867 af 25. november 1997, der er trådt i kraft den 15. december 1997.
 Muligheden for - uden syn - at foretage montering af tilkoblingsanordning  

 og registrering til synsfri sammenkobling for højst 4 år gamle biler har  

 tidligere været baseret på, at værkstedet, der monterede  

 tilkoblingsanordningen, skulle være i besiddelse af faste prøveskilte.
 Med den ny bekendtgørelse er betingelsen lempet til, at virksomheden i  

 stedet skal være momsregistreret som autoreparationsværksted eller  

 momsregistreret til detailhandel med biler eller campingvogne.
 På den erklæring (MO83), som virksomheden udfylder i forbindelse med  

 anmeldelse til registrering af en monteret tilkoblingsanordning, skal der i  

 feltet for de faste prøveskiltes nummer i stedet angives firmaets SE-nummer.  

 Der vil senere komme et optryk af erklæring MO83, hvor der er angivet den  

 korrekte tekst.
