Skriftlig fremsættelse (27. april 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring  

 af tinglysningsloven, konkursloven og andre love (Virksomhedspant) (Lovforslag nr.
L 162).
Med lovforslaget indføres såkaldt virksomhedspant og  

 fordringspant i dansk ret.
Forslaget indebærer en modernisering af  

 pantsætningsreglerne med henblik på at give erhvervsvirksomhederne nye og  

 mere  

 fleksible muligheder for at belåne deres aktiver.
Med de nye pantsætningsregler vil der kunne ske en samlet  

 pantsætning af de til enhver tid værende aktiver inden for væsentlige  

 aktivgrupper som f.eks. kundetilgodehavender, varelagre mv. samt  

 driftsinventar  

 og driftsmateriel.
Der vil hermed kunne opnås væsentlige forbedringer af  

 virksomhedernes muligheder for at anvende erhvervsaktiver som grundlag for  

 låntagning, og det vil efter regeringens opfattelse kunne medføre bedre og  

 billigere finansiering for erhvervslivet.
De nye regler vil desuden indebære  

 en  

 administrativ lettelse for virksomhederne, idet de omhandlede aktiver  

 fremover  

 vil kunne pantsættes under ét.
 Lovforslaget bygger på betænkning nr. 1459/2005 afgivet af  

 Justitsministeriets udvalg om virksomhedspant.
 Lovforslaget indeholder følgende hovedpunkter:
Der foreslås nye regler i tinglysningsloven om  

 virksomhedspant, hvorefter indehaveren af en erhvervsvirksomhed for en række  

 aktivtypers vedkommende får mulighed for samlet at underpantsætte, hvad  

 virksomheden ejer og fremtidig erhverver.
Pantsætningen vil ikke være til  

 hinder for, at varelageret mv. udskilles af virksomheden.
På samme måde vil  

 nye  

 aktiver, som virksomheden indkøber, blive omfattet af virksomhedspantet.
Der  

 vil dermed være tale om et flydende pant i virksomhedens til  

 enhver tid  

 værende aktivmasse.
 Der er lagt vægt på, at virksomhedspant kan omfatte flest  

 mulige aktivtyper, men bl.a. ikke aktiver, for hvilke der allerede eksisterer  

 velfungerende pantsætningsordninger.
Det foreslås på den baggrund, at virksomhedspant bl.a. skal  

 kunne omfatte kundetilgodehavender, varelagre, fabriksnye biler,  

 driftsinventar  

 og driftsmateriel, goodwill, domænenavne samt patent- og varemærkerettigheder  

 mv.
Virksomhedspant vil derimod ikke kunne omfatte bl.a. fast ejendom,  

 andelsboliger, værdipapirer, pengeindeståender, kontanter, skibe og  

 luftfartøjer.
Det foreslås, at der af hensyn til det offentliges mulighed  

 for effektiv restanceinddrivelse tilvejebringes særlige regler om udlæg for  

 skatte- og afgiftskrav mv.
Det foreslås nærmere, at et virksomhedspant skal  

 respektere senere udlæg for offentligretlige krav, der er tillagt  

 udpantningsret, hvis udlægshaveren senest 3 hverdage efter udlæggets  

 foretagelse har givet meddelelse til virksomhedspanthaveren om udlægget.
Der foreslås endvidere særlige regler med henblik på at  

 sikre, at der er tilstrækkelige midler til stede til at dække omkostningerne  

 ved bobehandlingen af konkursramte virksomheder, der har virksomhedspantsat  

 deres aktiver.
Det foreslås således, at virksomhedspanthavere hæfter  

 solidarisk  

 med 50.000 kr. for de omkostninger, der er forbundet med pantsætterens  

 konkurs.  

 Det foreslås endvidere, at skifteretten kan kræve sikkerhedsstillelse for  

 hæftelsen.
Endelig foreslås det, at hvis der ikke er tinglyst virksomhedspant  

 på fristdagen, påhviler hæftelsen den eller de panthavere, der har aflyst et  

 virksomhedspant senere end 2 år før fristdagen, medmindre aflysningen under  

 hensyn til omstændighederne fremtrådte som ordinær.
Som et supplement til virksomhedspant foreslås der en mindre  

 omfattende ordning, hvorefter indehaveren af en erhvervsvirksomhed kan  

 underpantsætte alene virksomhedens udestående og fremtidige  

 kundetilgodehavender (fordringspant). Fordringspant vil kunne være mere  

 attraktivt at anvende som finansieringsgrundlag for mindre virksomheder end  

 virksomhedspant, da panthaveren efter lovforslaget ikke som ved  

 virksomhedspant  

 skal respektere senere udlæg for skatte- og afgiftskrav mv.
Fordringspant  

 indebærer heller ikke krav om sikkerhedsstillelse for omkostningerne ved  

 bobehandling af konkursramte virksomheder.
Med henblik på at modvirke misbrug af de nye  

 pantsætningsmuligheder foreslås det, at virksomhedspant og fordringspant ikke  

 kan stilles til fordel for den, der er skyldnerens eller pantsætterens  

 nærstående i konkurslovens forstand.
Bliver panthaver nærstående til  

 skyldneren  

 eller pantsætteren, efter at pantet er stillet, kan pantet ikke tjene til  

 sikkerhed for gæld, der stiftes efter dette tidspunkt, og ikke omfatte  

 aktiver,  

 der erhverves efter dette tidspunkt.
Det samme gælder, hvis en nærstående til  

 skyldneren  

 eller pantsætteren indtræder i panteretten.
Med henblik på at sikre størst mulig finansieringsmæssig  

 fleksibilitet foreslås det desuden at indsætte regler i tinglysningsloven om  

 adgang til at tinglyse såkaldte negativerklæringer i personbogen.
En  

 negativerklæring  

 går ud på, at den ene aftalepart forpligter sig til ikke at pantsætte sine  

 aktiver uden samtykke fra den anden aftalepart.
Den foreslåede regel vil  

 indebære, at der kan tinglyses dokumenter, der f.eks. hindrer tinglysning af  

 virksomhedspant i varelageret eller i kundetilgodehavender.
Det vil efter  

 forslaget også være muligt at tinglyse en negativerklæring, der hindrer, at  

 løsøre underpantsættes efter de gældende regler i tinglysningsloven om  

 underpantsætning af løsøre.
 Der foreslås endvidere en række ændringer af konkursloven  

 bl.a. med henblik på at forbedre muligheden for rekonstruktion af  

 virksomheder,  

 der har pantsat deres aktiver efter de foreslåede nye regler om  

 virksomhedspant.
Med henblik på at fremme muligheden for rekonstruktion af en  

 i øvrigt levedygtig virksomhed foreslås det, at skifteretten på begæring kan  

 bestemme, at skyldneren under en anmeldt betalingsstandsning kan sælge  

 aktiver  

 omfattet af bl.a. en omstødelig panteret, herunder virksomhedspant eller  

 fordringspant.
På denne måde skabes der mulighed for, at en virksomhed, der  

 har  

 anmeldt betalingsstandsning, vil kunne fortsætte driften og  

 rekonstruktionsbestræbelserne under betalingsstandsningen.
Det foreslås  

 endvidere, at akkordtillidsmændene i forbindelse med en tvangsakkord  

 værdiansætter et virksomhedspant samlet med udgangspunkt i, at virksomheden  

 videreføres.
Skifteretten kan bestemme, at vurderingen er bindende for  

 panthaveren, der dermed vil kunne indfries som et led i rekonstruktionen af  

 virksomheden.
Der foreslås herudover særlige regler om omstødelse af  

 virksomhedspant og fordringspant i konkurs.
Det foreslås nærmere, at en  

 udvidelse af pantesikkerheden i et virksomhedspant i omstødelsesperioden kan  

 omstødes, medmindre udvidelsen må anses for ordinær.
Der foreslås endvidere  

 særlige regler i konkursloven om omstødelse af fordringspant, der i hovedtræk  

 går ud på, at retspraksis om omstødelse af eksisterende former for  

 fakturabelåningsarrangementer kan anvendes på omstødelse af fordringspant.
 Endelig foreslås visse mindre justeringer af retsplejeloven,  

 tinglysningsafgiftsloven og høstpanteloven.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
