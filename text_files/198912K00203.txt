Nr LSF 203 Forslag til Lov om ændring af lov om folkeskolen (Afbureaukratisering,  

 deregulering m.v., herunder regler om frit skolevalg) Fremsat af Undervisnings- og forskningsministeren (Ole Vig Jensen fg.) den 14. marts 1990 Vedtaget ved tredjebehandling den 1. juni 1990 Lov nr. 435 af 13/06/1990 § 1 I lov om folkeskolen, jf. lovbekendtgørelse nr. 438 af 20. juni 1989,  

 foretages følgende ændringer:
 1. § 3, stk. 4, affattes således:
»Stk. 4. Folkeskolen kan endvidere tilbyde børn optagelse i  

 en skolefritidsordning, hvis børnene er optaget i skolen eller har nået den  

 alder, hvor de tidligst ville kunne optages i børnehaveklasse.« 2. § 4, stk. 6, affattes således:
»Stk. 6. Der gives supplerende undervisning eller anden  

 faglig støtte til elever, der har været uden undervisning i længere tid,  

 eller som har skiftet skole.
Der kan gives supplerende undervisning til  

 elever, som af anden grund har behov for midlertidig faglig støtte.« 3. I § 4, indsættes som stk. 7:
»Stk. 7. Undervisnings- og forskningsministeren kan bestemme, at der  

 skal tilbydes fremmedsprogede elever undervisning i deres modersmål.  

 Undervisnings- og forskningsministeren fastsætter nærmere regler om denne  

 undervisning.« 4. I § 6, stk. 1, indsættes som nr. 7:
»7) edb.« 5. § 6, stk. 3, som bliver stk. 4, affattes således:
»Stk. 4. Undervisnings- og forskningsministeren, i København  

 kommunalbestyrelsen, fastsætter regler om formålet med undervisningen efter  

 stk. 1, nr. 1-7.« 6. § 9, stk. 1, nr. 7, ophæves.
 7. § 9, stk. 4, affattes således:
»Stk. 4. Undervisnings- og forskningsministeren kan fastsætte  

 bestemmelse om, hvilke andre fag og emner end de i stk. 1 nævnte kommunerne  

 kan tilbyde eleverne på 8.-10. klassetrin.« 8. I § 9 indsættes som nye stykker:
 »Stk. 5. Undervisnings- og forskningsministeren, i København  

 kommunalbestyrelsen, kan fastsætte regler om undervisning efter stk. 1-4.
Stk. 6. Undervisnings- og forskningsministeren, i København  

 kommunalbestyrelsen, kan godkende, at der tilbydes eleverne undervisning i  

 andre praktisk eller kunstnerisk betonede fag eller emner.« Stk. 5 bliver herefter stk. 7.
 9. § 11, stk. 2, affattes således:
»Stk. 2. Henvisning til specialundervisning, som ikke er af  

 foreløbig karakter, sker efter pædagogisk-psykologisk rådgivning og efter  

 samråd med eleven og forældrene.« 10. § 14, stk. 1, affattes således:
 »Den ugentlige undervisningstid for eleverne er mindst:
 1) 15 timer i børnehaveklasse og på 1. og 2. klassetrin.
 2) 18 timer på 3. klassetrin.
 3) 20 timer på 4. klassetrin.
 4) 23 timer på 5. klassetrin.
5) 24 timer på 6., 7., 8. og 9. klassetrin.« 11. § 14, stk. 3, nr. 1, affattes således:
 »1) i børnehaveklassen og på 1.-3. klassetrin 5 timer,».
 12. § 14, stk. 5, 4. pkt., ophæves.
 13. § 14, stk. 7, ophæves.
 Stk. 8 bliver herefter stk. 7.
 14. § 18 ophæves.
 15. I § 19, stk. 1, 1. pkt., indsættes efter  

 »specialundervisning«: »og anden specialpædagogisk  

 bistand«, og stk. 4 ophæves.
 Stk. 5 bliver herefter stk. 4.
 16. I § 20 indsættes som stk. 5 og 6:
 »Stk. 5. Undervisning i henhold til § 7, stk. 1, § 8 og § 9 kan være  

 fælles for elever fra flere skoler.
Stk. 6. Undervisning i henhold til § 7, stk. 1, og § 9 kan  

 tilrettelægges i samarbejde med den kommunale ungdomsskole, således at  

 eleverne om nødvendigt henvises hertil.
Eleverne skal dog, hvis de ønsker  

 det, kunne modtage undervisning inden for folkeskolen i hele det ugentlige  

 timetal, der er fastsat i timeplanen, jf. § 39 a og § 39 e.« 17. § 22 affattes således:
» § 22. Ændringer i kommunens skolestruktur som følge af  

 skolenedlæggelse behandles efter bestemmelserne om procedure for vedtagelse  

 af lokalplaner i henhold til lov om kommuneplanlægning.« 18. § 23, stk. 1, affattes således:
»Ved hver selvstændig skole ansættes en leder.
Hver skole skal  

 omfatte mindst 3 sammenhængende klassetrin.
Børnehaveklasser betragtes herved  

 som yngste klassetrin.
Skoler for de 3 eller 4 yngste klassetrin kan  

 henlægges under en anden skoles ledelse, medmindre børnetallet overstiger  

 100.« 19. § 25, stk. 6, affattes således:
»Stk. 6. Bestemmelserne i stk. 1 omfatter ikke elever, som  

 undervises i en anden skole end distriktsskolen.« 20. § 27, stk. 2, affattes således:
»Stk. 2. Der kan ansættes personer med særlige  

 kvalifikationer til at undervise i enkelte fag.« 21. I § 29 ændres »særlig uddannelse« til:  

 »særlige kvalifikationer«.
 22. I § 33, stk. 2, indsættes efter 2. pkt.:
»Tilsvarende gælder endvidere børn, der modtager undervisning i en  

 døgninstitution under bistandsloven.« 23. § 36 affattes således:
 » § 36. Et barn kan efter forældrenes anmodning, jf. § 46,  

 indskrives i en skole fra begyndelsen af det kalenderår, hvor det fylder 5  

 år.
Stk. 2. Forældrene har krav på, at deres barn optages i skolen i  

 det distrikt, hvor barnet bor eller opholder sig, jf. stk. 3. Forældrene har  

 endvidere krav på, at barnet optages i en skole uden for distriktet, hvis den  

 pågældende skole erklærer sig villig til at optage barnet, og hvis det kan  

 ske inden for de overordnede økonomiske retningslinier, der er lagt af  

 kommunalbestyrelsen.
Det samme gælder, hvis forældrene fremsætter ønske om  

 skoleskift under skoleforløbet.
Stk. 3. Kommunalbestyrelsen fastlægger kommunens skoledistrikter  

 og kan træffe beslutning om, hvor mange klasser der kan oprettes ved de  

 enkelte skoler.
Børn optages i skolen i det distrikt, hvor de bor eller  

 opholder sig.
Kommunalbestyrelsen kan dog beslutte, at forældrene frit skal  

 kunne vælge mellem flere eller blandt alle kommunens skoler.
Stk. 4. Hvis kommunalbestyrelsen har besluttet, at forældrene frit  

 skal kunne vælge mellem flere eller blandt alle kommunens skoler, og det ikke  

 er muligt at opfylde alle ønsker om optagelse på en bestemt skole, skal  

 nærmestboende børn optages først.
Kommunalbestyrelsen fastlægger eventuelle  

 andre nærmere retningslinjer for fordelingen af børnene.
Stk. 5. Kommunalbestyrelsen kan bestemme, at anmodning om  

 optagelse skal indgives inden en vis frist.« 24. I § 37, stk. 1, udgår », jf. § 34, stk. 2«.
 25. § 39 c, stk. 3, 3. pkt., affattes således:
»Kommunalbestyrelsen kan endvidere beslutte, om eleverne skal have  

 stemmeret, herunder om stemmeretten skal begrænses til særlige sager.« 26. I § 39 c indsættes som stk. 7:
»Stk. 7. Elevrepræsentanterne må ikke overvære den del af  

 drøftelserne, der angår sager vedrørende enkelte elever eller lærere.« 27. Efter § 39 i i kapitel 5 b indsættes:
» § 39 j.
Bestemmelserne i §§ 39 f og 39 g finder tilsvarende  

 anvendelse ved de amtskommunale folkeskoler.« 28. I § 42 indsættes som stk. 3:
»Stk. 3. Betaling efter stk. 2 kan inddrives efter reglerne for  

 inddrivelse af personlige skatter.« 29. § 46 a affattes således:
» § 46 a.
Undervisnings- og forskningsministeren kan fravige  

 lovens bestemmelser, bortset fra bestemmelserne i kapitel 1 og kapitel 4, i  

 det omfang det anses for påkrævet for at fremme forsøgsvirksomhed eller  

 pædagogisk udviklingsarbejde eller for at bevare små skoler.« 30. § 47 ophæves.
 31. § 47 a ophæves.
 32. § 48 a ophæves.
 § 2.
 Stk. 1. Loven træder i kraft dagen efter bekendtgørelsen i  

 Lovtidende og har virkning fra den 1. august 1990, jf. dog stk. 2.
 Stk. 2. Undervisnings- og forskningsministeren fastsætter  

 tidspunktet for ikrafttrædelsen af § 1, nr. 12.
 Stk. 3. Godkendte frikommuneregulativer, som fraviger de  

 bestemmelser, der er ændret ved denne lov, bevarer deres gyldighed.
Oprindeligt fremsat forslag § 1 I lov om folkeskolen, jf. lovbekendtgørelse nr. 438 af 20. juni 1989,  

 foretages følgende ændringer:
 1. § 3, stk. 4, affattes således:
 »Stk. 4. Folkeskolen kan endvidere tilbyde børn optagelse i en  

 skolefritidsordning, hvis børnene er optaget i skolen eller har nået den  

 alder, hvor de tidligst ville kunne optages i børnehaveklasse.«.
 2. § 4, stk. 6, affattes således:
»Stk. 6. Der gives supplerende undervisning eller anden faglig støtte  

 til elever, der har været uden undervisning i længere tid eller som har  

 skiftet skole.
Der kan gives supplerende undervisning til elever, som af  

 anden grund har behov for midlertidig faglig støtte.«.
 3. I § 4, indsættes som stk. 7:
 »Stk. 7. Undervisnings- og forskningsministeren kan bestemme, at der  

 skal tilbydes fremmedsprogede elever undervisning i deres modersmål.  

 Undervisnings- og forskningsministeren fastsætter nærmere regler om denne  

 undervisning.«.
 4. I § 6, stk. 1, indsættes som nr. 7:
 »7) edb.«, og efter stk. 1 indsættes som nyt stykke:
 »Stk. 2. Kommunalbestyrelsen kan godkende, at andre emner indgår i  

 den obligatoriske undervisning.«.
 Stk. 2 og 3 bliver herefter stk. 3 og 4.
 5. § 6, stk. 3, som bliver stk. 4, affattes således:
 »Stk. 4. Undervisnings- og forskningsministeren, i København  

 kommunalbestyrelsen, fastsætter regler om formålet med undervisningen efter  

 stk. 1, nr. 1-7.«.
 6. I § 7, stk. 3, § 14, stk. 2, og § 14, stk. 5, 3. pkt.,  

 ændres »§ 6, stk. 2,» til: »§ 6, stk. 3,».
 7. § 9, stk. 1, nr. 7, ophæves.
 8. § 9, stk. 4, affattes således:
 »Stk. 4. Undervisnings- og forskningsministeren kan fastsætte  

 bestemmelse om, hvilke andre fag og emner end de i stk. 1 nævnte, kommunerne  

 kan tilbyde eleverne på 8. - 10. klassetrin.«.
 9. I § 9 indsættes som nye stykker:
 »Stk. 5. Undervisnings- og forskningsministeren, i København  

 kommunalbestyrelsen, kan fastsætte regler om undervisning efter stk. 1-4.
 Stk. 6. Undervisnings- og forskningsministeren, i København  

 kommunalbestyrelsen, kan godkende, at der tilbydes eleverne undervisning i  

 andre fag eller emner.«.
 Stk. 5 bliver herefter stk. 7.
 10. § 11, stk. 2, affattes således:
 »Stk. 2. Henvisning til specialundervisning, som ikke er af foreløbig  

 karakter, sker efter pædagogisk-psykologisk rådgivning og efter samråd med  

 eleven og forældrene.«.
 11. § 14, stk. 1, affattes således:
 »Den ugentlige undervisningstid for eleverne er mindst:
 1) 15 timer i børnehaveklasse og på 1. og 2. klassetrin.
 2) 18 timer på 3. klassetrin.
 3) 20 timer på 4. klassetrin.
 4) 23 timer på 5. klassetrin.
 5) 24 timer på 6., 7., 8. og 9. klassetrin.«.
 12. § 14, stk. 3, nr. 1, affattes således:
 »1) i børnehaveklassen og på 1.-3. klassetrin 5 timer,».
 13. § 14, stk. 5, 4. pkt., ophæves.
 14. § 14, stk. 7, ophæves.
 Stk. 8 bliver herefter stk. 7.
 15. § 18 ophæves.
 16. I § 19, stk. 1, 1. pkt., indsættes efter  

 »specialundervisning«: »og anden specialpædagogisk  

 bistand«, og stk. 4 ophæves.
 Stk. 5 bliver herefter stk. 4.
 17. I § 20 indsættes som stk. 5 og 6.:
 »Stk. 5. Undervisning i henhold til § 7, stk. 1, § 8 og § 9 kan være  

 fælles for elever fra flere skoler.
Stk. 6. Undervisning i henhold til § 7, stk. 1, og § 9 kan tilrettelægges  

 i samarbejde med den kommunale ungdomsskole, således at eleverne om  

 nødvendigt henvises hertil.
Eleverne skal dog, hvis de ønsker det, kunne  

 modtage undervisning inden for folkeskolen i hele det ugentlige timetal, der  

 er fastsat i timeplanen, jf. § 39a og § 39e.«.
 18. § 22 affattes således:
 » § 22. Ændringer i kommunens skolestruktur som følge af  

 skolenedlæggelse behandles efter bestemmelserne om procedure for vedtagelse  

 af lokalplaner i henhold til lov om kommuneplanlægning.«.
 19. § 23, stk. 1, affattes således:
»Ved hver selvstændig skole ansættes en leder.
Hver skole skal  

 omfatte mindst 3 sammenhængende klassetrin.
Børnehaveklasser betragtes herved  

 som yngste klassetrin.
Skoler for de 3 eller 4 yngste klassetrin kan  

 henlægges under en anden skoles ledelse, medmindre børnetallet overstiger  

 100.«.
 20. I § 25 indsættes efter stk. 1, som nyt stykke:
 »Stk. 2. Hvis kommunen kan anvise stisystem eller cykelvej, kan  

 kommunalbestyrelsen efter et samlet skøn over barnets alder og skolevejens  

 længde mv. forhøje kilometergrænserne efter stk. 1, nr. 1, for eleverne på  

 4.-10. klassetrin.«.
 Stk. 2-6 bliver herefter stk. 3-7.
 21. I § 25, stk. 4, der bliver stk. 5, ændres »stk. 1-3«  

 til: »Stk. 1-4«.
 22. § 25, stk. 6, der bliver stk. 7, affattes således:
 »Stk. 7. Bestemmelserne i stk. 1 omfatter ikke elever, som undervises  

 i en anden skole end distriktsskolen.«.
 23. § 27, stk. 2, affattes således:
 »Stk. 2. Der kan ansættes personer med særlige kvalifikationer til at  

 undervise i enkelte fag.«.
 24. I § 29 ændres »særlig uddannelse« til: »særlige  

 kvalifikationer«.
 25. I § 33, stk. 2, indsættes efter 2. pkt.:
 »Tilsvarende gælder endvidere børn, der modtager undervisning i en  

 døgninstitution under bistandsloven.«.
 26. § 36 affattes således:
 » § 36. Et barn kan efter forældrenes anmodning, jf. § 46,  

 indskrives i en skole fra begyndelsen af det kalenderår, hvor det fylder 5  

 år.
Stk. 2. Forældrene har krav på, at deres barn optages i skolen i det  

 distrikt, hvor barnet bor eller opholder sig, jf. stk. 3. Forældrene har  

 endvidere krav på, at barnet optages i en skole uden for distriktet, hvis den  

 pågældende skole erklærer sig villig til at optage barnet, og hvis det kan  

 ske inden for de overordnede økonomiske retningslinier, der er lagt af  

 kommunalbestyrelsen.
Det samme gælder, hvis forældrene fremsætter ønske om  

 skoleskift under skoleforløbet.
Stk. 3. Kommunalbestyrelsen fastlægger kommunens opdeling i  

 skoledistrikter og kan træffe beslutning om, hvor mange klasser, der kan  

 oprettes ved de enkelte skoler.
Kommunalbestyrelsen beslutter, om forældrene  

 frit skal kunne vælge mellem kommunens skoler eller om  

 skoledistriktsinddelingen skal være grundlaget for fordelingen af børnene.  

 Kommunalbestyrelsen fastlægger eventuelle andre nærmere retningslinier for  

 fordeling af børnene.
 Stk. 4. Hvis kommunalbestyrelsen har besluttet, at forældrene frit skal  

 kunne vælge mellem kommunens skoler, og det ikke er muligt at opfylde alle  

 ønsker om optagelse på en bestemt skole, skal nærmestboende børn optages  

 først.
 Stk. 5. Kommunalbestyrelsen kan bestemme, at anmodning om optagelse skal  

 indgives inden en vis frist.«.
 27. I § 37, stk. 1, udgår: », jf. § 34, stk. 2«.
 28. § 39c. stk. 3, 3. pkt. affattes således:
 »Kommunalbestyrelsen kan endvidere beslutte, om eleverne skal have  

 stemmeret, herunder om stemmeretten skal begrænses til særlige sager.«.
 29. I § 39c indsættes som stk. 7.
 Stk. 7. Elevrepræsentanterne må ikke overvære den del af drøftelserne, der  

 angår sager vedrørende enkelte elever eller lærere.'.
 30. Efter § 39i i kapitel 5b indsættes:
» § 39j.
Bestemmelserne i §§ 39 f og 39 g finder tilsvarende  

 anvendelse ved de amtskommunale folkeskoler.«.
 31. I § 42 indsættes som stk. 3:
 »Stk. 3. Betaling efter stk. 2 kan inddrives efter reglerne for  

 inddrivelse af personlige skatter.«.
 32. § 46a affattes således:
» § 46a.
Undervisnings- og forskningsministeren kan fravige  

 lovens bestemmelser, bortset fra bestemmelserne i kapitel 1 og kapitel 4, i  

 det omfang, det anses for påkrævet for at fremme forsøgsvirksomhed eller  

 pædagogisk udviklingsarbejde eller for at bevare små skoler.«.
 33. § 47 ophæves.
 34. § 47a ophæves.
 35. § 48a ophæves.
 § 2.
 Stk. 1. Loven træder i kraft dagen efter bekendtgørelsen i Lovtidende og  

 har virkning fra den 1. august 1990, jf. dog stk. 2.
 Stk. 2. Undervisnings- og forskningsministeren fastsætter tidspunktet for  

 ikrafttrædelsen af § 1, nr. 13.
 Stk. 3. Godkendte frikommuneregulativer, som fraviger de bestemmelser, der  

 er ændret ved denne lov, bevarer deres gyldighed.
Bemærkninger til lovforslaget Almindelige bemærkninger I det lovforslag om ændring af folkeskolelovens bestemmelser vedrørende  

 klassestørrelser, skolenedlæggelser og samlæsning m.v., som blev vedtaget den  

 16. december 1988, blev der forudsat en række yderligere ændringer af  

 folkeskoleloven.
En del af de forudsatte ændringer blev gennemført i maj 1989  

 med lovændringen om folkeskolens styrelse (oprettelse af skolebestyrelser  

 m.v.). En anden del fremsættes med dette lovforslag, der i det væsentlige  

 udmønter de resterende forslag fra betænkning nr. 1143/88 om kommunalt  

 udgiftspres og styringsmuligheder (Lotz II betænkningen). Lovforslaget  

 indeholder herudover en række forslag til yderligere afbureaukratisering og  

 deregulering af folkeskolen, som ikke har direkte forbindelse til Lotz II  

 betænkningen.
 Det foreliggende lovforslag i forbindelse med de allerede vedtagne  

 ændringer af folkeskoleloven udgør således en samlet indsats i regeringens  

 bestræbelser på at muliggøre tilpasninger i kommunerne, der kan imødekomme de  

 stigende krav til en effektiv ressourceudnyttelse og til at kunne indrette  

 sig i overensstemmelse med lokale ønsker og behov.
 Det skal fremhæves, at de frikommuneforsøg, der vedrører de bestemmelser,  

 der berøres af det foreliggende forslag, bevarer deres gyldighed.  

 Bestemmelserne vil i deres ændrede udformning blive foreslået medtaget i det  

 kommende forslag til ændring af frikommuneloven.
Lovforslaget har i lighed med de øvrige lovændringer været forhandlet i en  

 række møder med Kommunernes Landsforening, Danmarks Lærerforening og Skole og  

 Samfund.
Herudover har forslaget været forelagt bl.a.
Amtsrådsforeningen,  

 Frederiksberg og Københavns kommuner, elevorganisationerne, De Samvirkende  

 Invalideorganisationer og Det centrale Handicapråd, Socialministeriet og  

 Skatteministeriet.
Forslaget har endvidere været sendt til bl.a.
Børne- og  

 Ungdomspædagogernes Landsforbund.
1. Afbureaukratisering og deregulering En række af de bestemmelser, der bemyndiger ministeren til at udstede  

 nærmere regler på et bestemt område foreslås ophævet.
Det gælder bestemmelsen om, at ministeren kan fastsætte nærmere regler om  

 ind- og udskrivning af undervisningspligtige børn samt bestemmelsen om, at  

 ministeren kan fastsætte nærmere regler om supplerende undervisning til  

 elever, der har skiftet skole eller som har været uden undervisning i længere  

 tid.
Det samme gælder bestemmelsen om, at ministeren kan fastsætte regler om  

 spisepauser og frikvarterer, men på dette område foreslås det, at det  

 overlades til undervisnings- og forskningsministeren at fastsætte en særlig  

 ophævelsesdato.
Dette skyldes, at der her er tale om en bestemmelse med  

 implikationer for lærernes tjenestetid.
Skolefritidsordninger Det foreslås endvidere at ophæve den adgang, ministeren har til at udstede  

 nærmere regler om skolefritidsordninger.
I denne forbindelse henvises til den  

 landsdækkende undersøgelse om skolefritidsordninger, som Undervisnings- og  

 Forskningsministeriet har gennemført i 1989 og som viser, at der ikke er  

 behov for regeludstedelse på dette område.
Det foreslås derfor også at ophæve  

 den særlige revisionsbestemmelse, hvorefter undervisnings- og  

 forskningsministeren i folketingsåret 1989/90 skal fremsætte forslag til en  

 revision af lovens regler om skolefritidsordninger.
Det bemærkes, at  

 undervisnings- og forskningsministeren, såfremt der skulle opstå behov for  

 det, fortsat vil kunne udstede vejledninger og henstillinger på området.
Valgfag og obligatoriske emner En del af de eksisterende begrænsninger i kommunernes muligheder for at  

 tilbyde valgfag foreslås ophævet.
Det gælder betingelsen om, at de valgfag,  

 der kan tilbydes ud over de i loven nævnte, skal være af praktisk eller  

 kunstnerisk art.
Samtidig foreslås proceduren for godkendelse af valgfag  

 ændret, således at kommunerne ikke skal søge ministeriets godkendelse til  

 oprettelse af ethvert valgfag, som ikke er nævnt i loven.
Det foreslås i  

 stedet, at kommunerne bemyndiges til at godkende en række af ministeren  

 nærmere angivne valgfag, men at valgfag herudover fortsat skal godkendes af  

 ministeren.
 I samme forbindelse foreslås lempelser i kommunernes adgang til at vedtage  

 bestemmelser om obligatorisk undervisning i andre emner end dem, der  

 udtrykkeligt nævnes i loven.
2. Edb I henhold til folkeskolelovens § 48a ophører bestemmelsen i § 9, nr. 7,  

 hvorefter datalære kan tilbydes som valgfag, med udgangen af juli måned 1990.  

 Med henblik på at integrere edb i den daglige undervisning foreslås det, at  

 edb indgår i den obligatoriske undervisning som et emne på lige fod med de  

 øvrige obligatoriske emner.
De foreslåede ophævelser af begrænsningerne  

 vedrørende oprettelse af valgfag indebærer, at edb også vil kunne tilbydes  

 som valgfag til elever, der ønsker yderligere fordybelse i den ny teknologi.
3. Ekstraundervisning Det foreslås, at der skabes hjemmel for kommunerne til at give eleverne  

 ekstraundervisning i enkelte fag.
Samtidig foreslås lovens bestemmelser om  

 elevernes maksimale ugentlige timetal ophævet, hvorved der gives kommuner og  

 skoler adgang til en mere fleksibel undervisningstilrettelæggelse.
4. Lærerkvalifikationer Den nuværende bestemmelse i folkeskoleloven, hvorefter der kan ansættes  

 faglærere med særlig uddannelse, såfremt de tjenestemandsansatte lærere eller  

 timelærere ikke kan påtage sig undervisning i alle skolens fag, foreslås  

 ændret, således at kommunen, uden at der foreligger særlige betingelser, kan  

 ansætte personer med særlige kvalifikationer til at undervise i enkelte fag.  

 Ansættelsen kan være tidsbegrænset eller varig svarende til de hidtil  

 anvendte ansættelsesformer som faglærer eller timelærer.
Udover den  

 forbedring af ansættelsesvilkårene, som ligger i adgangen til varig  

 ansættelse betyder forslaget, at personer, der har kvalificeret sig på anden  

 måde end gennem formel uddannelse, nu kan ansættes til at undervise såvel i  

 fag som formning, hjemkundskab, håndarbejde, svømning og musik som i mere  

 boglige fag, som f.eks. fysik.
En generel undervisningskompetence forudsætter  

 dog fortsat en folkeskolelæreruddannelse.
Som en logisk konsekvens af  

 forslaget om ansættelse af personer med særlige kvalifikationer til at  

 varetage undervisning, foreslås også bestemmelsen om ansættelse af personale  

 til undervisning i fritiden eller til varetagelse af andre pædagogiske  

 opgaver end undervisning ændret, således at der også til disse opgaver kan  

 ansættes personer med særlige kvalifikationer men uden en formel uddannelse.
5. Frit skolevalg I overensstemmelse med Lotz II betænkningen foreslås det, at der gives de  

 kommuner, der ønsker det, mulighed for at indføre et egentligt frit  

 skolevalg.
Forslaget om frit skolevalg indebærer dog ikke en opgivelse af  

 forældrenes hidtidige beskyttelse mod, at deres barn placeres på en skole,  

 der ligger langt fra bopælen.
Det er heller ikke tanken med forslaget at  

 svække skolen som lokalt kulturcenter.
Forældrene vil efter forslaget fortsat  

 have krav på, at deres barn kommer i den lokale skole.
Samtidig foreslås det  

 imidlertid også at give forældrene krav på at få deres barn optaget på den  

 skole i kommunen, de måtte ønske, forudsat at den pågældende skole erklærer  

 sig villig til at optage barnet og forudsat, at det kan ske uden merudgifter  

 for kommunen.
6. Forslag til øvrige ændringer Forslaget indeholder i øvrigt ændringer af overvejende ajourførende  

 karakter, som uddybes under de specielle bemærkninger.
Det skal dog  

 fremhæves, at der bl.a. på baggrund af en opfordring fra Kommunernes  

 Landsforening stilles forslag om, at kommunen - i lighed med hvad der gælder  

 på f.eks. daginstitutionsområdet - får adgang til lønindeholdelse i  

 forbindelse med børns benyttelse af skolefritidsordninger.
Økonomiske og administrative konsekvenser Et væsentligt formål med lovforslaget er som nævnt at fortsætte den  

 afbureaukratisering og deregulering af folkeskolen, som muliggør, at der i  

 kommunerne kan ske en effektiv ressourceudnyttelse, og at kommunerne kan  

 indrette sig i overensstemmelse med lokale ønsker og behov.
Denne del af  

 lovforslaget medfører ikke i sig selv, at der skal ske ændring i de generelle  

 tilskud til kommunerne.
 Ved lovforslaget indføres edb som obligatorisk emne i folkeskolen på linje  

 med færdselslære, uddannelses- og erhvervsvejledning m.fl.
 Forslaget betyder, at elever, der påbegynder skolegangen i sommeren 1990  

 eller senere, vil modtage edb som emneundervisning eller tematisk  

 undervisning i et eller flere fag, på et eller flere klassetrin, hvor det  

 passer på den enkelte skole.
Undervisnings- og Forskningsministeriet anser 4 arbejdspladser. pr. skole  

 for at være tilstrækkeligt til at sikre, at undervisningen i § 6-emnet kan  

 gennemføres.
Det nødvendige niveau forudsættes opnået ved, at kommunerne  

 fortsætter med edb-anskaffelser til skolerne i det hidtidige omfang og  

 tilgodeser efteruddannelsesbehovet inden for de eksisterende  

 bevillingsrammer.
Kommunernes Landsforening og Undervisnings- og  

 Forskningsministeriet er derfor enige om, at forslaget ikke medfører øgede  

 udgifter for kommunerne.
Bemærkninger til de enkelte bestemmelser Til nr. 1 ad § 3, stk. 4, Forslaget indebærer, at børn der endnu ikke er optaget i skolen, men som  

 har nået den minimumsalder på 4 år og 10 måneder, der gælder for optagelse i  

 børnehaveklasse, jf. § 37, stk. 2, vil kunne optages i en  

 skolefritidsordning.
I modsætning til optagelsen i børnehaveklasse, som normalt foregår ved  

 skoleårets start, og hvor aldersgrænsen derfor er knyttet til den 1. august,  

 vil optagelse i skolefritidsordningen kunne foregå på et hvilket som helst  

 tidspunkt i løbet af året.
Det er derfor uden betydning på hvilket tidspunkt  

 af året, barnet opfylder aldersbetingelsen.
Det må forventes, at forslaget især vil få betydning for de børn, der ikke  

 optages i børnehaveklasse eller ikke ønskes optaget.
For disse børn kan  

 optagelse i en skolefritidsordning være en hensigtsmæssig overgang til den  

 egentlige skolestart.
Det foreslås endvidere, at undervisnings- og forskningsministerens  

 bemyndigelse til at fastsætte regler for skolefritidsordninger ophæves som  

 led i regeringens afbureaukratiseringsbestræbelser.
Dette hindrer ikke, at  

 undervisnings- og forskningsministeren kan udsende vejledende retningslinier  

 om ordningen, såfremt der skulle opstå behov for det.
Til nr. 2 ad § 4, stk. 6, Med forslaget gøres det til en pligt for kommunerne at give supplerende  

 undervisning eller anden faglig støtte til elever, der har været uden  

 undervisning gennem længere tid eller til elever, som har skiftet skole.  

 Denne ændring er imidlertid af teknisk karakter og indebærer ikke nogen  

 realitetsændring for kommunerne. Ændringen er alene nødvendiggjort af den  

 samtidige ophævelse af ministerens adgang til at udstede nærmere regler om  

 denne undervisning, jf. bekendtgørelse nr. 178 af 5. marts 1976 (som ændret  

 ved bekendtgørelse nr. 487 af 14. oktober 1983), idet bekendtgørelsen gør den  

 omhandlede undervisning til en pligtmæssig foranstaltning for kommunerne.
Det foreslås samtidig, at kommunerne får mulighed for at tilbyde  

 supplerende undervisning eller anden faglig støtte til elever, der har behov  

 herfor.
Der tænkes med dette forslag på muligheden for at kunne tilbyde  

 lektiehjælp, ekstratimer i enkelte fag eller lignende, således at eleverne  

 får større udbytte af undervisningen.
Forslaget medfører ingen ændring i den  

 eksisterende adgang til at give ekstra undervisning som en del af  

 specialundervisningen.
Til nr. 3 ad § 4, stk. 7, Ændringen er alene af redaktionel karakter jf. nr. 2.
Til nr. 4 og 7 ad § 6, stk. 1, og § 9, stk. 1, nr. 7, Datalære som valgfag ophører pr. 31. juli 1990, jf. § 48a.
Ophævelsen skal  

 ses i lyset af dels forslaget om, at edb skal indgå som emne i den  

 obligatoriske undervisning, dels kommunernes mulighed for - i medfør af det  

 under nr. 8 nævnte forslag - selv at oprette edb som valgfag.
Til støtte for  

 indførelsen af edb som § 6-emne udarbejder ministeriet vejledende læseplan og  

 undervisningsvejledning.
Den enkelte kommune afgør selv, i hvilke fag edb  

 skal indgå som obligatorisk emne.
ad § 6, stk. 2, Kompetencen til at godkende, at andre emner end de i stk. 1 nævnte indgår  

 i den obligatoriske undervisning, foreslås overført til kommunalbestyrelsen.  

 Det forudsættes, at kommunalbestyrelsen i forbindelse med godkendelsen sikrer  

 sig, at der foreligger formålsbeskrivelse og læseplan for de pågældende  

 emner.
Til nr. 5 ad § 6, stk. 3, Ændringen er redaktionel, jf. lovforslagets nr. 4.
Til nr. 6 ad § 7 stk. 3, § 14, stk. 2, og § 14, stk. 5, 3. pkt.
 Ændringen er redaktionel, jf. lovforslagets nr. 4.
Til nr. 8 og 9 ad § 9, stk. 4-6, Efter forslaget vil undervisnings- og forskningsministeren kunne fastsætte  

 bestemmelse om, at også andre fag og emner vil kunne tilbydes eleverne som  

 valgfag uden forudgående ansøgning og godkendelse i ministeriet.
Der vil  

 blive udarbejdet en oversigt over, hvilke fag og emner der på denne måde vil  

 kunne tilbydes eleverne, herunder f.eks. edb og spansk.
 Endvidere ophæves betingelsen om, at valgfag, udover de i lovens stk. 1  

 nævnte, skal være praktisk eller kunstnerisk betonede.
 Det forudsættes ved forslaget, at kommunalbestyrelsen sikrer sig, at der  

 for de fag og emner, der tilbydes eleverne ud over de i loven nævnte,  

 udarbejdes formålsbeskrivelse og læseplan.
Til nr. 10 ad § 11, stk. 2, Det foreslås, at begrebet skolepsykologisk undersøgelse erstattes af  

 pædagogisk-psykologisk rådgivning.
Forslaget skal ses i sammenhæng med en  

 kommende bekendtgørelse om specialundervisning.
Skolepsykologen vil fortsat  

 være med i proceduren om henvisning til specialundervisning, ligesom  

 skolepsykologen fortsat selv afgør, hvilket grundlag der skal foreligge til  

 brug for rådgivningen.
Bestemmelserne i bekendtgørelsen indebærer bl.a., at  

 der skal lægges øget vægt på forældreindflydelsen.
I den forbindelse skal det  

 fremhæves, at bestemmelsen om at henvisning til specialundervisning sker  

 efter samråd med eleven og forældrene, fremtidig skal forstås således, at  

 henvisning imod forældrenes ønske kun kan ske i tilfælde, hvor barnets  

 udvikling må anses for direkte truet.
Til nr. 11 ad § 14, stk. 1, Forslaget om at ophæve maksimumtimetallene for de enkelte klassetrin sker  

 på grundlag af forslag fra Lotz II-udvalget.
Formålet med forslaget er bl.a.  

 at kunne tilbyde flere timer som alternativ til lave klassekvotienter.
Til nr. 12 ad § 14, stk. 3, Det foreslås, at den særlige bestemmelse i § 14, stk. 7, om  

 børnehaveklassens daglige mødetid ophæves som led i regelsaneringen, og at  

 bestemmelsen om den daglige undervisningstid på 1.-3. klassetrin udvides til  

 også at omfatte børnehaveklassen.
Forslaget indebærer, at børnehaveklassens maksimale daglige  

 undervisningstid udvides til 5 timer.
Der tilsigtes ikke med forslaget nogen  

 ændring af undervisningsbegrebet i børnehaveklassen.
Til nr. 13 ad § 14, stk. 5, 4. pkt.
Ministerens kompetence til at fastsætte regler om frikvarterer og  

 spisepauser foreslås ophævet som led i decentraliseringsbestræbelserne.
Det  

 foreslås endvidere, at undervisnings- og forskningsministeren bemyndiges til  

 at fastsætte tidspunktet for ophævelsen, jf. forslagets § 2, stk. 2. Det  

 forudsættes samtidig, at ophævelsen ikke finder sted, før der er optaget  

 forhandling mellem Undervisnings- og Forskningsministeriet, Finansministeriet  

 og Lærernes Centralorganisation, med henblik på afdækning af evt.  

 følgevirkning for lærerpersonalet.
Til nr. 14 ad § 14, stk. 7, Der henvises til bemærkningerne til nr. 12.
Til nr. 15 ad § 18 Der henvises til bemærkningerne til nr. 32.
Til nr. 16 ad § 19 Forslaget om at lade kommunens forpligtelse omfatte også anden  

 specialpædagogisk bistand end specialundervisning skyldes ønsket om at sikre,  

 at der i lovgivningen er hjemmel til at yde specialpædagogisk bistand også  

 under andre former end undervisning.
Der er med forslaget ikke tilsigtet en  

 udvidelse af kommunens forpligtelse.
 Bestemmelsen om udarbejdelse af retningslinier for udbygningsplaner  

 foreslås ophævet som overflødig, da der ikke længere er bestemmelser om  

 udbygningsplaner.
Til nr. 17 ad § 20 Stk. 5 og 6 er en indholdsmæssig uændret videreførelse af § 22, stk. 2 og  

 3, jf. bemærkningerne til nr. 18.
Til nr. 18 ad § 22 Bestemmelsen er en uændret videreførelse af den hidtil gældende § 22, stk.  

 5. Stk. 2 og 3 foreslås overført til § 20, stk. 5 og 6, jf. nr. 17, mens stk.  

 1 og 4 foreslås ophævet som følge af forslaget om at indføre regler om frit  

 skolevalg, jf. bemærkningerne til nr. 26.
Til nr. 19 ad § 23, stk. 1, Forslaget om, at der ved hver selvstændig skole skal ansættes en leder,  

 skyldes et ønske om at skabe parallellitet til § 39c, om at der til hver  

 selvstændig skole hører en skolebestyrelse.
En selvstændig skole kan herefter  

 beskrives som en skole med mindst tre sammenhængende klassetrin, jf. § 23, og  

 med egen leder og egen skolebestyrelse.
For så vidt angår forslaget om ophævelse af kravet om samme skoledistrikt  

 for de sammenhængende klassetrin, henvises til bemærkningerne under nr. 26 om  

 ændring af reglerne om skoledistrikter.
Det skal endvidere bemærkes, at  

 princippet i § 23, stk. 4, om den udelte skole ikke er til hinder for, at  

 piger og drenge undervises hver for sig som led i pædagogisk forsøgs- og  

 udviklingsarbejde.
Til nr. 20 og 21 ad § 25 Med bestemmelsen i stk. 2 bliver det muligt for kommunen, når den kan  

 anvise stisystem eller cykelvej for eleverne på 4.-10. klassetrin, at forhøje  

 de i stk. 1 anførte kilometergrænser for børn fra disse klassetrin.  

 Forhøjelsen af kilometergrænserne skal i hvert enkelt tilfælde ske på  

 grundlag af konkrete rimelighedsbetragtninger.
Det er selvfølgelig ikke  

 meningen, at børnene, med hjemmel i denne bestemmelse, skal kunne pålægges at  

 cykle væsentligt længere end de i stk. 1, nævnte strækninger til og fra  

 skole.
Der må i hvert enkelt tilfælde tages hensyn til cykelvejens/stiens  

 beskaffenhed og barnets alder og forudsætninger i øvrigt for at klare  

 cykelturen.
 Det er en forudsætning for en fravigelse af bestemmelsen i stk. 1, at det  

 er muligt at cykle den anviste skolevej hele året.
Til nr. 22 ad § 25, stk. 7, Forslaget indebærer ingen realitetsændring.
Til nr. 23 ad § 27, stk. 2, Forslaget indebærer en udvidelse af kommunernes mulighed for at ansætte  

 personer, der - uden at være læreruddannede - har erhvervet sig særlige  

 kvalifikationer til at undervise i enkelte fag inden for folkeskolens  

 fagkreds.
Forslaget betyder endvidere, at kommunerne kan vælge mellem at  

 ansætte de pågældende tidsbegrænset eller varigt svarende til de hidtidige  

 ansættelsesformer som enten faglærer eller timelærer.
Hvis kommunen vælger at  

 ansætte de pågældende varigt, er det dog en forudsætning, at de særlige  

 kvalifikationer også omfatter undervisningserfaring eller anden særlig  

 pædagogisk baggrund.
Til nr. 24 ad § 29, Forslaget giver, ligesom forslaget under nr. 23, kommunerne mulighed for  

 at ansætte personer med særlige kvalifikationer til at varetage  

 undervisningen i fritiden, også selv om disse kvalifikationer ikke er  

 tilvejebragt ved en formaliseret uddannelse.
Til nr. 25 ad § 33, stk. 2, 2. pkt.
Med forslaget lovfæstes det, at børn, der modtager undervisning i en  

 social døgninstitution, er omfattet af undervisningspligten.
Dette indebærer,  

 at de har krav på en undervisning, der står mål med den undervisning, der  

 tilbydes i folkeskolen.
Til nr. 26 ad § 36 I overensstemmelse med Lotz II-udvalgets forslag er reglerne om  

 skoledistrikter ændret.
Kommunerne skal fortsat fastlægge opdelingen i  

 skoledistrikter, men disse skal ikke længere nødvendigvis danne grundlag for  

 fordeling af børnene mellem kommunens skoler.
Den enkelte kommune vil således  

 kunne vælge et helt frit skolevalg for forældrene eller en  

 skoledistriktsordning svarende til en af de hidtidige ordninger, dvs. enten  

 den helt traditionelle ordning eller ordningen med friere skolevalg og fælles  

 skoledistrikter, som blev en mulighed i 1986. Den foreslåede § 36, stk. 1, er  

 en videreførelse af den hidtidige bestemmelse om, at forældrene har ret til  

 at få barnet indskrevet i en skole fra begyndelsen af det kalenderår, hvor  

 barnet fylder 5 år.
Indskrivningen indebærer, at forældrene bliver  

 stemmeberettigede og valgbare til skolebestyrelsesvalget.
Det er imidlertid  

 en forudsætning, således som det også fremgår af reglerne om valg af  

 forældrerepræsentanter til skolebestyrelserne, at barnet er endelig placeret  

 ved en bestemt skole.
 I stk. 2 fastslås det, at forældrene altid har krav på at få barnet  

 optaget i distriktsskolen, uanset om der i kommunen er frit skolevalg eller  

 ej.
Som en nyskabelse har forældrene også krav på, at deres barn optages i en  

 anden skole end distriktskolen, hvis den pågældende skole erklærer sig villig  

 til at optage barnet.
Dette forældrekrav gælder også i skoleforløbet.
Den  

 modtagende skole må naturligvis ikke anlægge ulovlige kriterier for  

 optagelsen, som f.eks. barnets køn, evner, nationalitet, tro eller hudfarve.  

 Kravet om, at et barn skal kunne optages på en anden skole end  

 distriktsskolen, begrænses alene af, at en imødekommelse af kravet ikke skal  

 kunne medføre merudgifter for kommunens skolevæsen som helhed imod  

 kommunalbestyrelsens ønske.
Hvis forældrene har valgt en anden skole end distriktsskolen, kan der ikke  

 senere fremsættes krav om optagelse på distriktsskolen.
Overflytning til  

 distriktskolen må behandles efter reglerne om skoleskift.
Stk. 3 indebærer endvidere, at kommunalbestyrelsen skal fastsætte  

 retningslinier for fordelingen af børnene.
Det forudsættes, at den såkaldte  

 søskenderegel administreres uændret.
Såvel skoledistriktsopdelingen som de  

 vedtagne retningslinier for fordelingen af børnene på kommunens skoler skal  

 fremgå af bilaget til vedtægten for styrelsen af kommunens skolevæsen.
 I stk. 4, der vedrører fordeling og optagelse under et frit skolevalg,  

 fastslås et princip om, at nærmestboende børn skal optages først, hvis ikke  

 alle ønsker af kapacitetsmæssige årsager kan imødekommes.
I tilfælde, hvor en elev ønskes optaget i en skole i en anden kommune,  

 beror det på den modtagende kommune, om barnet kan optages.
Regeringen  

 forventer, at kommunerne udviser den størst mulige fleksibilitet i sådanne  

 tilfælde, således at borgerne »mærker« kommunegrænserne mindst  

 muligt.
I forventning herom er der i denne omgang ikke stillet forslag om  

 særlige regler.
Til nr. 27 ad § 37, stk. 1, Forslaget tilsigter ingen ændring i retstilstanden, men er alene udtryk  

 for en modernisering af lovteksten, idet henvisningsbestemmelsen må anses for  

 overflødig.
Til nr. 28 ad § 39c, stk. 3, 3. pkt.
Adgangen til at begrænse elevernes stemmeret i skolebestyrelsen til  

 særlige sager fremgår af bemærkningerne til lovforslag nr.
L 215 om ændring  

 af folkeskoleloven (forenkling af styrelsesregler m.v.) For at undgå enhver  

 usikkerhed om retsgrundlaget for en sådan begrænsning foreslås det at medtage  

 en egentlig hjemmel hertil i selve loven.
Til nr. 29 ad § 39c Lovforslag L 215 indeholder bemærkning om, at eleverne ikke må deltage i  

 drøftelser vedrørende enkeltpersoner.
Også på dette punkt foreslås det at  

 optage begrænsningen af elevernes deltagelse i selve lovteksten, således som  

 det var tilfældet i den nu for folkeskolens vedkommende ophævede  

 skolestyrelseslov.
Til nr. 30 ad § 39j Således som folkeskolelovens regler om styrelsen af det amtskommunale  

 folkeskolevæsen er udformet, er der alene hjemmel for undervisnings- og  

 forskningsministeren til at udstede regler om skolebestyrelser ved  

 amtskommunale folkeskoler, jf. bekendtgørelse nr. 730 af 24. november 1989  

 med tilhørende vejledning af samme dato.
Med forslaget etableres det  

 nødvendige lovgrundlag for en overførsel til de amtskommunale folkeskoler  

 også af bestemmelserne i § 39f og § 39g om henholdsvis skolens leder og  

 rådgivende organer, jf. pkt. 3 i vejledningen af 24. november 1989.
Til nr. 31 ad § 42 Forslaget om lønindeholdelse ved manglende indbetaling i forbindelse med  

 børns benyttelse af skolefritidsordning er en nyskabelse.
Forslaget giver  

 hermed overensstemmelse med de gældende regler på det sociale område, jf.  

 bistandslovens § 7, stk. 2.
Dette indebærer, at de gældende regler inden for skattelovgivningen  

 (kildeskatteloven) for, hvordan meddelelse om lønindeholdelsen skal gives, og  

 hvordan indbetaling skal foregå, også følges i forbindelse med inddrivelse af  

 betaling for benyttelse af skolefritidsordningen.
Henvisningen til  

 skattelovgivningen indebærer også, at de pågældende forældre har  

 underretningspligt, for så vidt angår arbejdsmæssige og økonomiske forhold af  

 betydning for indeholdelsen.
Eventuelle klager i forbindelse med  

 lønindeholdelse følger folkeskolelovens bestemmelser herom, jf. § 43a.
Til nr. 32 ad § 46a Bestemmelsen i § 46a om forsøg på ledelsesområdet og bestemmelsen i § 18  

 om forsøg på det pædagogiske område bliver herefter erstattet af en samlet  

 forsøgsbestemmelse, som samtidig er udvidet til at omfatte alle lovens  

 kapitler bortset fra kapitel 1 om folkeskolens begreb og formål og kapitel 4  

 om lærerne.
Til nr. 33 ad § 47 Som led i afbureaukratiseringen foreslås bestemmelsen ophævet.
Til nr. 34 ad § 47a Det foreslås at ophæve den forpligtelse til at fremsætte forslag om  

 revision af reglerne om skolefritidsordninger, som Folketinget har pålagt  

 undervisnings- og forskningsministeren.
Dette skyldes, at ministeriets  

 landsdækkende undersøgelse af skolefritidsordningerne i 1989 har vist, at der  

 ikke er noget behov for en revision.
Forslaget indebærer, at lovens regler om  

 skolefritidsordninger nu gøres permanente.
Til nr. 35 ad § 48a Der henvises til nr. 7.
Til § 2 Loven træder i kraft den 1. august 1990. Da ophævelse af  

 bemyndigelsesbestemmelsen vedrørende frikvarter og spisepauser skal  

 forhandles med Finansministeriet og Lærernes Centralorganisation, er det  

 overladt til undervisnings- og forskningsministeren at fastsætte det nærmere  

 tidspunkt for ophævelsen.
 Med stk. 3 gives der hjemmel til, at frikommuneforsøg, der fraviger de  

 bestemmelser, der ændres ved denne lov, bevarer deres gyldighed.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 3, stk. 4, affattes således:
 » Stk. 4. Folkeskolen kan endvidere tilbyde børn optagelse i  

 en skolefritidsordning, hvis børnene er optaget i skolen eller har nået den  

 alder, hvor de tidligst ville kunne optages i børnehaveklasse.«.
§ 3. Stk. 4. Folkeskolen kan endvidere tilbyde børnene mulighed for  

 leg og beskæftigelse uden for skoletiden.
Undervisnings- og  

 forskningsministeren kan fastsætte regler herom.
 2. § 4, stk. 6, affattes således:
»Stk. 6. Der gives supplerende undervisning eller anden faglig støtte  

 til elever, der har været uden undervisning i længere tid eller som har  

 skiftet skole.
Der kan gives supplerende undervisning til elever, som af  

 anden grund har behov for midlertidig faglig støtte.«.
 3. I § 4 indsættes som stk. 7:
 »Stk. 7. Undervisnings- og forskningsministeren kan bestemme, at der  

 skal tilbydes fremmedsprogede elever undervisning i deres modersmål.  

 Undervisnings- og forskningsministeren fastsætter nærmere regler om denne  

 undervisning.«.
§ 4. Stk. 6. Til elever, der har været uden undervisning gennem  

 længere tid, eller som har skiftet skole, kan der gives supplerende  

 undervisning eller anden faglig støtte.
Undervisnings- og  

 forskningsministeren fastsætter regler herom og kan endvidere bestemme, at  

 der skal tilbydes fremmedsprogede elever undervisning i deres modersmål.
 4. I § 6, stk. 1, indsættes som nr. 7:
 »7) edb.«, og efter stk. 1 indsættes som nyt stykke:
 »Stk. 2. Kommunalbestyrelsen kan godkende, at andre emner indgår i  

 den obligatoriske undervisning.«.
 Stk. 2 og 3 bliver herefter stk. 3 og 4.
 5. § 6, stk. 3, som bliver stk. 4, affattes således:
 »Stk. 4. Undervisnings- og forskningsministeren, i København  

 kommunalbestyrelsen, fastsætter regler om formålet med undervisningen efter  

 stk. 1, nr. 1-7.«.
 § 6. I undervisningen i grundskolen indgår:
1) færdselslære, 2) seksualoplysning, 3) norsk og svensk, 4) fremmede religioner og andre livsanskuelser, 5) uddannelses- og erhvervsorientering, 6) sundhedslære og oplysning om udbredte nydelses- og rusmidler.
 Stk. 2. På hvert klassetrin skal der afsættes en fast ugentlig time til  

 varetagelse af klasselærerens særlige opgaver i samvær med klassen.
 Stk. 3. Undervisnings- og forskningsministeren, i København  

 kommunalbestyrelsen, fastsætter regler om undervisning efter stk. 1 og kan  

 godkende, at andre emner indgår i den obligatoriske undervisning.
 6. I § 7, stk. 3, § 14, stk. 2, og § 14, stk. 5, 3. pkt.  

 ændres »§ 6, stk. 2,» til: »§ 6, stk. 3,».
 § 7. Stk. 3. § 4, stk. 5 og 6, og § 6, stk. 2, gælder også 10.  

 klasse.
 7. § 9, stk. 1, nr. 7, ophæves.
 8. § 9, stk. 4, affattes således:
 »Stk. 4. Undervisnings- og forskningsministeren kan fastsætte  

 bestemmelse om, hvilke andre fag og emner end de i stk. 1 nævnte, kommunerne  

 kan tilbyde eleverne på 8. - 10. klassetrin.«.
 9. I § 9 indsættes som nye stykker:
 »Stk. 5. Undervisnings- og forskningsministeren, i København  

 kommunalbestyrelsen, kan fastsætte regler om undervisning efter stk. 1-4.
 Stk. 6. Undervisnings- og forskningsministeren, i København  

 kommunalbestyrelsen, kan godkende, at der tilbydes eleverne undervisning i  

 andre fag eller emner.«.
 Stk. 5 bliver herefter stk. 7.
 § 9. Ud over den undervisning, som skal tilbydes efter §§ 4 og 7, jf. § 8,  

 kan der tilbydes eleverne på 8.-10. klassetrin undervisning i følgende fag og  

 emner:
1) maskinskrivning og fotolære, 2) drama og filmkundskab, 3) geografi og biologi, 4) formning, musik, håndarbejde, sløjd og hjemkundskab, 5) motorlære og andre værkstedsfag, 6) kendskab til uddannelsesforhold og til vilkårene i arbejdslivet,  

 herunder besøg og praktikophold i virksomheder og institutioner, 7) datalære.
 Stk. 2. Der kan tilbydes eleverne i 10. klasse undervisning i historie og  

 latin.
 Stk. 3. Skolen kan endvidere tilbyde alle elever i en klasse på 8.-10.  

 klassetrin, at de i kortere perioder udsendes i praktik i virksomheder og  

 institutioner eller deltager i kursus i andre skoleformer, jf. § 13, stk. 3.
Stk. 4. Undervisnings- og forskningsministeren, i København  

 kommunalbestyrelsen, kan fastsætte regler om undervisning og praktik efter  

 stk. 1-3 og kan godkende, at der tilbydes eleverne undervisning i andre  

 praktisk eller kunstnerisk betonede fag eller emner.
For eleverne i 10.  

 klasse kan godkendelsen tillige omfatte undervisning inden for andre  

 fagområder.
 Stk. 5. Tilbuddet om undervisning efter stk. 1 og 2 skal for den enkelte  

 elev have mindst samme omfang som tilbuddet efter § 4, stk. 2, og halvdelen  

 af tilbuddet efter § 7, stk. 1.
 10. § 11, stk. 2, affattes således:
 »Stk. 2. Henvisning til specialundervisning, som ikke er af foreløbig  

 karakter, sker efter pædagogisk-psykologisk rådgivning og efter samråd med  

 eleven og forældrene.«.
 § 11. Stk. 2. Henvisning til specialundervisning, som ikke er af  

 foreløbig karakter, sker på grundlag af skolepsykologisk undersøgelse og  

 efter samråd med eleven og forældrene.
 11. § 14, stk. 1, affattes således:
 »Den ugentlige undervisningstid for eleverne er mindst:
 1) 15 timer i børnehaveklasse og på 1. og 2. klassetrin.
 2) 18 timer på 3. klassetrin.
 3) 20 timer på 4. klassetrin.
 4) 23 timer på 5. klassetrin.
 5) 24 timer på 6., 7., 8. og 9. klassetrin.«.
 12. I § 14, stk. 3, affattes nr. 1 således:
 »1) i børnehaveklassen og på 1.-3. klassetrin 5 timer,».
 13. § 14, stk. 5, 4. pkt., ophæves.
 14. § 14, stk. 7, ophæves.
 Stk. 8 bliver herefter stk. 7.
 § 14. Den ugentlige undervisningstid for eleverne er:
1) på 1. klassetrin 15-22 timer, 2) på 2. klassetrin 15-23 timer, 3) på 3. klassetrin 18-23 timer, 4) på 4. klassetrin 20-27 timer, 5) på 5. klassetrin 23-29 timer, 6) på 6. og 7. klassetrin 24-30 timer og 7) på de følgende klassetrin 24-34 timer.
 Stk. 2. Det ugentlige timetal for den obligatoriske undervisning på 8. og  

 9. klassetrin, jf. § 4, stk. 1, og § 6, stk. 2, må ikke overstige 24 timer.
 Stk. 3. Den daglige undervisningstid for eleverne må ikke overstige:
1) på 1.-3. klassetrin 5 timer, 2) på 4. og 5. klassetrin 6 timer, 3) på 6. og 7. klassetrin 7 timer og 4) på de følgende klassetrin 8 timer.
 Stk. 4. I 10. klasse er den ugentlige undervisningstid for den enkelte  

 elev normalt mindst 24 timer.
Stk. 5. Ved fastlæggelsen af undervisningstiden efter stk. 1-4 regnes 45  

 minutters undervisning lig med 1 time.
Den undervisning, der er frivillig for  

 eleverne efter §§ 4, 7 og 9, medregnes.
Det samme gælder de timer, der  

 afsættes i henhold til § 6, stk. 2. Undervisnings- og forskningsministeren  

 fastsætter regler om frikvarterer og spisepauser.
 Stk. 6. Reglerne i stk. 1-5 omfatter ikke undervisning i fritiden efter §  

 3, stk. 3, eller supplerende undervisning efter § 4, stk. 6.
 Stk. 7. Børnehaveklassernes mødetid er 3-4 timer daglig inden for  

 sædvanlig skoletid ved skolen.
 Stk. 8. Ved årgangsdelte skoler, hvor der undervises efter § 23, stk. 3,  

 skal den ugentlige undervisningstid i de pågældende klasser være mindst 20  

 timer.
 15. § 18 ophæves.
 § 18. Undervisnings- og forskningsministeren kan efter indstilling fra de  

 kommunale skolemyndigheder fravige reglerne i kapitel 2 i det omfang, det er  

 nødvendigt for at fremme forsøgsvirksomhed og pædagogisk udviklingsarbejde.
 Stk. 2. Undervisnings- og forskningsministeren kan endvidere efter  

 indstilling fra de kommunale skolemyndigheder fravige reglerne i kapitel 2  

 med henblik på opretholdelsen af små skoler.
 16. I § 19, stk. 1, 1. pkt., indsættes efter  

 »specialundervisning«: »og anden specialpædagogisk  

 bistand«, og stk. 4 ophæves.
 Stk. 5 bliver herefter stk. 4.
 § 19. Det påhviler kommunen at oprette børnehaveklasser og at sørge for  

 undervisning i grundskolen og 10. klasse, herunder specialundervisning, af  

 børn og unge under 18 år, der bor eller opholder sig i kommunen, og hvis  

 forældre ønsker dem optaget i folkeskolen, jf. § 46. Endvidere påhviler det  

 kommunen at sørge for specialpædagogisk bistand til børn, der endnu ikke har  

 påbegyndt skolegangen.
 Stk. 4. Undervisnings- og forskningsministeren udfærdiger vejledende  

 retningslinier for udarbejdelsen af de i stk. 2 nævnte udbygningsplaner.
 17. I § 20 indsættes som stk. 5 og 6.
 »Stk. 5. Undervisning i henhold til § 7, stk. 1, § 8 og § 9 kan være  

 fælles for elever fra flere skoler.
Stk. 6. Undervisning i henhold til § 7, stk. 1, og § 9 kan tilrettelægges  

 i samarbejde med den kommunale ungdomsskole, således at eleverne om  

 nødvendigt henvises hertil.
Eleverne skal dog, hvis de ønsker det, kunne  

 modtage undervisning inden for folkeskolen i hele det ugentlige timetal, der  

 er fastsat i timeplanen, jf. § 39a og § 39e.«.
§ 20. En kommune kan efter overenskomst med staten, private skoler eller  

 andre kommuner henvise elever til undervisning i statsskoler, private skoler  

 eller en anden kommunes skoler.
Amtskommunerne og Københavns og Frederiksberg  

 kommuner kan på tilsvarende måde efter overenskomst med staten, en kommune,  

 private skoler eller med en anden amtskommune henvise elever til  

 specialundervisning af den i § 19, stk. 2, nævnte karakter i statsskoler, i  

 kommunale skoler, i private skoler eller i en anden amtskommunes skoler.
 Stk. 2. Overenskomst med private skoler skal godkendes af undervisnings-  

 og forskningsministeren.
 Stk. 3. Henvisning til private skoler kan kun ske med forældrenes  

 samtykke, jf. § 46.
 Stk. 4. Henvisning til en anden kommunes skoler kan kun omfatte elever på  

 7.-10. klassetrin og elever, der skal undervises i specialklasser eller  

 specialskoler, samt elever fra kommunens yderdistrikter, der har nærmere til  

 nabokommunens skole.
 18. § 22 affattes således:
 » § 22. Ændringer i kommunens skolestruktur som følge af  

 skolenedlæggelse behandles efter bestemmelserne om procedure for vedtagelse  

 af lokalplaner i henhold til lov om kommuneplanlægning.«.
 § 22. Til hver skole hører et skoledistrikt, der kan være større for  

 skolens ældre end for dens yngre klassetrin, jf. dog § 23, stk. 1.  

 Undervisnings- og forskningsministeren kan fastsætte regler om, at kommunen  

 kan danne skoledistrikter, der er fælles for flere skoler.
Stk. 2. Undervisning i henhold til § 7, stk. 1, § 8 og § 9 kan være fælles  

 for elever fra flere skoler.
Kommunalbestyrelsen kan i særlige tilfælde  

 tillade, at der i en skoles børnehaveklasse optages børn fra flere  

 skoledistrikter.
Stk. 3. Undervisning i henhold til § 7, stk. 1, og § 9 kan tilrettelægges  

 i samarbejde med den kommunale ungdomsskole, således at eleverne om  

 nødvendigt henvises hertil.
Eleverne skal dog, hvis de ønsker det, kunne  

 modtage undervisning inden for folkeskolen i hele det ugentlige timetal.
Stk. 4. Omlægning af distriktsgrænser mellem bestående skoler skal så vidt  

 muligt være uden virkning for børn, der allerede er optaget i skolen, og hvis  

 forældre ønsker, at de skal forblive i samme skole.
Dette gælder dog ikke,  

 hvis klassen kan overflyttes samlet.
 Stk. 5. Ændringer i kommunens skolestruktur som følge af skolenedlæggelse  

 behandles efter bestemmelserne om procedure for vedtagelse af lokalplaner i  

 henhold til lov om kommuneplanlægning.
 19. § 23, stk. 1, affattes således:
»Ved hver selvstændig skole ansættes en leder.
Hver skole skal  

 omfatte mindst 3 sammenhængende klassetrin.
Børnehaveklasser betragtes herved  

 som yngste klassetrin.
Skoler for de 3 eller 4 yngste klassetrin kan  

 henlægges under en anden skoles ledelse, medmindre børnetallet overstiger  

 100.«.
§ 23. Hver skole skal omfatte mindst 3 sammenhængende klassetrin med samme  

 skoledistrikt.
Børnehaveklasser betragtes herved som yngste klassetrin.  

 Skoler for de 3 eller 4 yngste klassetrin kan henlægges under en anden skoles  

 ledelse, medmindre børnetallet overstiger 100.
 20. I § 25 indsættes efter stk. 1, som nyt stykke:  

»Stk. 2. Hvis kommunen kan anvise stisystem eller cykelvej, kan  

 kommunalbestyrelsen efter et samlet skøn over barnets alder og skolevejens  

 længde mv. forhøje kilometergrænserne efter stk. 1, nr. 1, for eleverne på  

 4.-10. klassetrin.«.
 Stk. 2-6 bliver herefter stk. 3-7.
 21. I § 25, stk. 4, der bliver stk. 5, ændres »stk. 1-3«  

 til: »stk. 1-4«.
 22. § 25, stk. 6, der bliver stk. 7, affattes således:
 »Stk. 7. Bestemmelserne i stk. 1 omfatter ikke elever, som undervises  

 i en anden skole end distriktsskolen.«.
 § 25. Kommunen skal sørge for befordring mellem skolen og hjemmet eller  

 dettes nærhed af:
1) børn, der har længere skolevej end 21/2 km i børnehaveklasser og på  

 1.-3. klassetrin, 6 km på 4.-6. klassetrin, 7 km på 7.-9. klassetrin og 9 km  

 i 10. klasse, og 2) børn, der har kortere skolevej, hvis hensynet til børnenes sikkerhed i  

 trafikken gør det særligt påkrævet.
Undervisnings- og forskningsministeren  

 kan fastsætte regler herom.
 Stk. 2. Kommunen skal endvidere sørge for befordring til og fra skole af  

 syge og invaliderede elever efter regler, der fastsættes af undervisnings- og  

 forskningsministeren.
 Stk. 3. Amtskommunerne og Københavns og Frederiksberg kommuner skal sørge  

 for befordring til og fra skole af elever, der modtager undervisning af den i  

 § 19, stk. 2, nævnte karakter, efter regler, der fastsættes af undervisnings-  

 og forskningsministeren.
 Stk. 4. Bestemmelserne i stk. 1-3 finder tilsvarende anvendelse på  

 befordring mellem skole og daginstitution eller formidlet dagpleje i henhold  

 til lov om social bistand af elever, der uden for skoletiden er anbragt i  

 daginstitution mv.
 Stk. 5. Forpligtelsen til at sørge for befordring efter stk. 1 kan  

 opfyldes ved at henvise eleverne til offentlige trafikmidler eller ved at  

 godtgøre deres udgifter til egen befordring.
 Stk. 6. Bestemmelserne i stk. 1 omfatter ikke elever, som i medfør af §  

 19, stk. 5, eller § 36, stk. 4, undervises i en anden skole end deres  

 distriktsskole.
 23. § 27, stk. 2, affattes således:
 »Stk. 2. Der kan ansættes personer med særlige kvalifikationer til at  

 undervise i enkelte fag.«.
§ 27. For at kunne varetage undervisning i grundskolen og i 10. klasse  

 skal den pågældende have gennemført uddannelsen til lærer i folkeskolen, jf.  

 dog stk. 2 og 3, eller anden læreruddannelse, der er godkendt af  

 undervisnings- og forskningsministeren i denne henseende.
Undervisnings- og  

 forskningsministeren, i København kommunalbestyrelsen, kan i særlige tilfælde  

 fravige denne bestemmelse.
 Stk. 2. Ved skoler, hvor de tjenestemandsansatte lærere eller timelærere  

 ikke kan påtage sig undervisningen i alle skolens fag, kan der ansættes  

 faglærere med særlig uddannelse.
 24. I § 29 ændres »særlig uddannelse« til: »særlige  

 kvalifikationer«.
§ 29. Til at varetage undervisning i fritiden efter § 3, stk. 3, eller  

 andre pædagogiske arbejdsopgaver, som ikke er omfattet af § 27 eller § 28,  

 kan der ansættes personale med særlig uddannelse.
Undervisnings- og  

 forskningsministeren, i København kommunalbestyrelsen, fastsætter nærmere  

 regler herom.
 25. I § 33, stk. 2, indsættes efter 2. pkt.:
 »Tilsvarende gælder endvidere børn, der modtager undervisning i en  

 døgninstitution under bistandsloven.«.
§ 33. Stk. 2. Børn, der følger undervisningen i en anmeldt friskole, i en  

 godkendt privat grundskole eller gymnasieskole, i en statsskole eller i en  

 kommunal eller amtskommunal gymnasieskole, eller som modtager  

 hjemmeundervisning efter reglerne i kapitel 5 i lov om friskoler og private  

 grundskoler mv., skal ikke deltage i folkeskolens undervisning.
Det samme  

 gælder elever, som efter at have gennemgået 7. klassetrin deltager i kurser  

 på en godkendt efterskole eller husholdningsskole eller på en  

 ungdomskostskole, eller som er optaget på et anerkendt kursus, hvis  

 undervisning svarer til folkeskolens.
Undervisnings- og forskningsministeren  

 fastsætter regler for, i hvilket omfang undervisningspligten hermed kan anses  

 for opfyldt ud over kursustiden.
 26. § 36 affattes således:
 » § 36. Et barn kan efter forældrenes anmodning, jf. § 46,  

 indskrives i en skole fra begyndelsen af det kalenderår, hvor det fylder 5  

 år.
Stk. 2. Forældrene har krav på, at deres barn optages i skolen i det  

 distrikt, hvor barnet bor eller opholder sig, jf. stk. 3. Forældrene har  

 endvidere krav på, at barnet optages i en skole uden for distriktet, hvis den  

 pågældende skole erklærer sig villig til at optage barnet, og hvis det kan  

 ske inden for de overordnede økonomiske retningslinier, der er lagt af  

 kommunalbestyrelsen.
Det samme gælder, hvis forældrene fremsætter ønske om  

 skoleskift under skoleforløbet.
Stk. 3. Kommunalbestyrelsen fastlægger kommunens opdeling i  

 skoledistrikter og kan træffe beslutning om, hvor mange klasser, der kan  

 oprettes ved de enkelte skoler.
Kommunalbestyrelsen beslutter, om forældrene  

 frit skal kunne vælge mellem kommunens skoler eller om  

 skoledistriktsinddelingen skal være grundlaget for fordelingen af børnene.  

 Kommunalbestyrelsen fastlægger eventuelle andre nærmere retningslinier for  

 fordeling af børnene.
 Stk. 4. Hvis kommunalbestyrelsen har besluttet, at forældrene frit skal  

 kunne vælge mellem kommunens skoler, og det ikke er muligt at opfylde alle  

 ønsker om optagelse på en bestemt skole, skal nærmestboende børn optages  

 først.
 Stk. 5. Kommunalbestyrelsen kan bestemme, at anmodning om optagelse skal  

 indgives inden en vis frist.«.
§ 36. Et barn kan efter forældrenes anmodning, jf. § 46, indskrives i en  

 skole fra begyndelsen af det kalenderår, hvor det fylder 5 år.
Barnet  

 indskrives i skolen i det distrikt, hvor det bor eller opholder sig, jf. dog  

 stk. 4.
 Stk. 2. Kommunalbestyrelsen kan bestemme, at anmodning om indskrivning  

 skal indgives inden en vis frist.
Stk. 3. Optagelse i folkeskolen finder sted ved skoleårets begyndelse.
I  

 tilfælde af sygdom eller under andre særlige omstændigheder kan optagelse ske  

 i skoleårets løb.
Stk. 4. Kommunalbestyrelsen kan tillade, at et barn optages eller  

 forbliver i en anden skole end dets distriktsskole.
Tilladelsen skal så vidt  

 muligt gives, hvis barnet har søskende i samme skole.
 Stk. 5. Undervisnings- og forskningsministeren kan fastsætte regler om  

 indskrivning og udskrivning af undervisningspligtige børn.
 27. I § 37, stk. 1, udgår: », jf. § 34, stk. 2«.
 § 37. Et barn skal efter forældrenes anmodning, jf. § 46, optages i en  

 børnehaveklasse i det kalenderår, hvor barnet fylder 6 år, eller senere, jf.  

 § 34, stk. 2.
 28. § 39c, stk. 3, 3. pkt. affattes således:
 »Kommunalbestyrelsen kan endvidere beslutte, om eleverne skal have  

 stemmeret, herunder om stemmeretten skal begrænses til særlige sager.«.
§ 39c.
Stk. 3. Forældrerepræsentanterne har stemmeret.  

 Kommunalbestyrelsen kan beslutte, at repræsentanterne for lærerne og de  

 øvrige medarbejdere også skal have stemmeret.
Endvidere kan  

 kommunalbestyrelsen beslutte, at eleverne skal have stemmeret.  

 Forældrerepræsentanterne skal altid udgøre flertallet af de stemmeberettigede  

 medlemmer.
 29. I § 39c indsættes som stk. 7:
 »Stk. 7. Elevrepræsentanterne må ikke overvære den del af  

 drøftelserne, der angår sager vedrørende enkelte elever eller lærere.«.
§ 39c.
Ved hvad selvstændig skole oprettes en skolebestyrelse, der består  

 af:
1) 5 eller 7 repræsentanter for forældrene valgt af og blandt personer,  

 der har forældremyndigheden over børn, der er indskrevet i skolen, jf. dog §  

 39 d, stk. 1. Antallet af forældrerepræsentanter skal være 7, hvis  

 medarbejderrepræsentanterne tillægges stemmeret.
Antallet af  

 forældrerepræsentanter skal ligeledes være 7, hvis skolen omfatter en  

 specialklasserække, og forældrerepræsentation for denne skal udgøre mindst 1.
 2) 2 repræsentanter for lærerne og de øvrige medarbejdere valgt af og  

 blandt skolens medarbejdere.
 3) 2 repræsentanter for elever valgt af og blandt skolens elever.
 Stk. 2. Kommunalbestyrelsen kan efter anmodning fra skolebestyrelsen  

 bestemme, at et af dens medlemmmer deltager i skolebestyrelsens møder uden  

 stemmeret.
Stk. 3. Forældrerepræsentanterne har stemmeret.
Kommunalbestyrelsen kan  

 beslutte, at repræsentanterne for lærerne og de øvrige medarbejdere også skal  

 have stemmeret.
Endvidere kan kommunalbestyrelsen beslutte, at eleverne skal  

 have stemmeret.
Forældrerepræsentanterne skal altid udgøre flertallet af de  

 stemmeberettigede medlemmer.
 Stk. 4. Formanden for skolebestyrelsen udpeges blandt  

 forældrerepræsentanterne.
 Stk. 5. Skolens leder er bestyrelsens sekretær og deltager i bestyrelsens  

 møder uden stemmeret.
Stk. 6. Forældrerepræsentanternes valgperiode er 4 år.
De øvrige  

 medlemmers valgperiode er 1 år.
Personer, der er ansat ved skolen, kan ikke  

 være forældrevalgte medlemmer af skolebestyrelsen.
 30. Efter § 39i i kapitel 5b indsættes:
» § 39j.
Bestemmelserne i §§ 39f og 30g finder tilsvarende  

 anvendelse ved de amtskommunale folkeskoler.«.
 31. I § 42 indsættes som stk. 3:
 »Stk. 3. Betaling efter stk. 2 kan inddrives efter reglerne for  

 inddrivelse af personlige skatter.«.
 § 42. Kommunen kan kræve betaling af forældrene for elever, som deltager i  

 undervisning i fritiden efter § 3, stk. 3.
 Stk. 2. Kommunen opkræver betaling af forældre til børn, der er optaget i  

 skolefritidsordning, jf. § 3, stk. 4.
 32. § 46a affattes således:
» § 46a.
Undervisnings- og forskningsministeren kan fravige  

 lovens bestemmelser, bortset fra bestemmelserne i kapitel 1 og kapitel 4, i  

 det omfang, det anses for påkrævet for at fremme forsøgsvirksomhed eller  

 pædagogisk udviklingsarbejde eller for at bevare små skoler.«.
§ 46a.
Undervisnings- og forskningsministeren kan tillade, at en skoles  

 ledelsesform som en forsøgsmæssig ordning afviger fra bestemmelserne i denne  

 lov.
Forslag herom udarbejdes af skolebestyrelsen og indsendes til  

 kommunalbestyrelsen.
 33. § 47 ophæves.
 § 47. Undervisnings- og forskningsministeren kan fastsætte regler om  

 fremgangsmåden ved gennemførelse af skolebyggeri.
 34. § 47a ophæves.
§ 47a.
I folketingsåret 1989-90 fremsætter undervisnings- og  

 forskningsministeren forslag om revision af lovens regler om  

 skolefritidsordninger.
 35. § 48a ophæves.
 § 48a. § 9, stk. 1, nr. 7, har kun gyldighed indtil 31. juli 1990.
§ 2 Stk. 1. Loven træder i kraft dagen efter bekendtgørelsen i Lovtidende og  

 har virkning fra den 1. august 1990, jf. dog stk. 2.
 Stk. 2. Undervisnings- og forskningsministeren fastsætter tidspunktet for  

 ikrafttrædelsen af § 1, nr. 13.
 Stk. 3. Godkendte frikommuneregulativer, som fraviger de bestemmelser, der  

 er ændret ved denne lov, bevarer deres gyldighed.
Efter 2. behandling den 29. maj 1990 § 1 I lov om folkeskolen, jf. lovbekendtgørelse nr. 438 af 20. juni 1989,  

 foretages følgende ændringer:
 1. § 3, stk. 4, affattes således:
»Stk. 4. Folkeskolen kan endvidere tilbyde børn optagelse i  

 en skolefritidsordning, hvis børnene er optaget i skolen eller har nået den  

 alder, hvor de tidligst ville kunne optages i børnehaveklasse.« 2. § 4, stk. 6, affattes således:
»Stk. 6. Der gives supplerende undervisning eller anden  

 faglig støtte til elever, der har været uden undervisning i længere tid,  

 eller som har skiftet skole.
Der kan gives supplerende undervisning til  

 elever, som af anden grund har behov for midlertidig faglig støtte.« 3. I § 4, indsættes som stk. 7:
»Stk. 7. Undervisnings- og forskningsministeren kan bestemme, at der  

 skal tilbydes fremmedsprogede elever undervisning i deres modersmål.  

 Undervisnings- og forskningsministeren fastsætter nærmere regler om denne  

 undervisning.« 4. I § 6, stk. 1, indsættes som nr. 7:
»7) edb.« 5. § 6, stk. 3, som bliver stk. 4, affattes således:
»Stk. 4. Undervisnings- og forskningsministeren, i København  

 kommunalbestyrelsen, fastsætter regler om formålet med undervisningen efter  

 stk. 1, nr. 1-7.« 6. § 9, stk. 1, nr. 7, ophæves.
 7. § 9, stk. 4, affattes således:
»Stk. 4. Undervisnings- og forskningsministeren kan fastsætte  

 bestemmelse om, hvilke andre fag og emner end de i stk. 1 nævnte kommunerne  

 kan tilbyde eleverne på 8.-10. klassetrin.« 8. I § 9 indsættes som nye stykker:
 »Stk. 5. Undervisnings- og forskningsministeren, i København  

 kommunalbestyrelsen, kan fastsætte regler om undervisning efter stk. 1-4.
Stk. 6. Undervisnings- og forskningsministeren, i København  

 kommunalbestyrelsen, kan godkende, at der tilbydes eleverne undervisning i  

 andre praktisk eller kunstnerisk betonede fag eller emner.« Stk. 5 bliver herefter stk. 7.
 9. § 11, stk. 2, affattes således:
»Stk. 2. Henvisning til specialundervisning, som ikke er af  

 foreløbig karakter, sker efter pædagogisk-psykologisk rådgivning og efter  

 samråd med eleven og forældrene.« 10. § 14, stk. 1, affattes således:
 »Den ugentlige undervisningstid for eleverne er mindst:
 1) 15 timer i børnehaveklasse og på 1. og 2. klassetrin.
 2) 18 timer på 3. klassetrin.
 3) 20 timer på 4. klassetrin.
 4) 23 timer på 5. klassetrin.
5) 24 timer på 6., 7., 8. og 9. klassetrin.« 11. § 14, stk. 3, nr. 1, affattes således:
 »1) i børnehaveklassen og på 1.-3. klassetrin 5 timer,».
 12. § 14, stk. 5, 4. pkt., ophæves.
 13. § 14, stk. 7, ophæves.
 Stk. 8 bliver herefter stk. 7.
 14. § 18 ophæves.
 15. I § 19, stk. 1, 1. pkt., indsættes efter  

 »specialundervisning«: »og anden specialpædagogisk  

 bistand«, og stk. 4 ophæves.
 Stk. 5 bliver herefter stk. 4.
 16. I § 20 indsættes som stk. 5 og 6:
 »Stk. 5. Undervisning i henhold til § 7, stk. 1, § 8 og § 9 kan være  

 fælles for elever fra flere skoler.
Stk. 6. Undervisning i henhold til § 7, stk. 1, og § 9 kan  

 tilrettelægges i samarbejde med den kommunale ungdomsskole, således at  

 eleverne om nødvendigt henvises hertil.
Eleverne skal dog, hvis de ønsker  

 det, kunne modtage undervisning inden for folkeskolen i hele det ugentlige  

 timetal, der er fastsat i timeplanen, jf. § 39 a og § 39 e.« 17. § 22 affattes således:
» § 22. Ændringer i kommunens skolestruktur som følge af  

 skolenedlæggelse behandles efter bestemmelserne om procedure for vedtagelse  

 af lokalplaner i henhold til lov om kommuneplanlægning.« 18. § 23, stk. 1, affattes således:
»Ved hver selvstændig skole ansættes en leder.
Hver skole skal  

 omfatte mindst 3 sammenhængende klassetrin.
Børnehaveklasser betragtes herved  

 som yngste klassetrin.
Skoler for de 3 eller 4 yngste klassetrin kan  

 henlægges under en anden skoles ledelse, medmindre børnetallet overstiger  

 100.« 19. § 25, stk. 6, affattes således:
»Stk. 6. Bestemmelserne i stk. 1 omfatter ikke elever, som  

 undervises i en anden skole end distriktsskolen.« 20. § 27, stk. 2, affattes således:
»Stk. 2. Der kan ansættes personer med særlige  

 kvalifikationer til at undervise i enkelte fag.« 21. I § 29 ændres »særlig uddannelse« til:  

 »særlige kvalifikationer«.
 22. I § 33, stk. 2, indsættes efter 2. pkt.:
»Tilsvarende gælder endvidere børn, der modtager undervisning i en  

 døgninstitution under bistandsloven.« 23. § 36 affattes således:
 » § 36. Et barn kan efter forældrenes anmodning, jf. § 46,  

 indskrives i en skole fra begyndelsen af det kalenderår, hvor det fylder 5  

 år.
Stk. 2. Forældrene har krav på, at deres barn optages i skolen i  

 det distrikt, hvor barnet bor eller opholder sig, jf. stk. 3. Forældrene har  

 endvidere krav på, at barnet optages i en skole uden for distriktet, hvis den  

 pågældende skole erklærer sig villig til at optage barnet, og hvis det kan  

 ske inden for de overordnede økonomiske retningslinier, der er lagt af  

 kommunalbestyrelsen.
Det samme gælder, hvis forældrene fremsætter ønske om  

 skoleskift under skoleforløbet.
Stk. 3. Kommunalbestyrelsen fastlægger kommunens skoledistrikter  

 og kan træffe beslutning om, hvor mange klasser der kan oprettes ved de  

 enkelte skoler.
Børn optages i skolen i det distrikt, hvor de bor eller  

 opholder sig.
Kommunalbestyrelsen kan dog beslutte, at forældrene frit skal  

 kunne vælge mellem flere eller blandt alle kommunens skoler.
Stk. 4. Hvis kommunalbestyrelsen har besluttet, at forældrene frit  

 skal kunne vælge mellem flere eller blandt alle kommunens skoler, og det ikke  

 er muligt at opfylde alle ønsker om optagelse på en bestemt skole, skal  

 nærmestboende børn optages først.
Kommunalbestyrelsen fastlægger eventuelle  

 andre nærmere retningslinjer for fordelingen af børnene.
Stk. 5. Kommunalbestyrelsen kan bestemme, at anmodning om  

 optagelse skal indgives inden en vis frist.« 24. I § 37, stk. 1, udgår », jf. § 34, stk. 2«.
 25. § 39 c, stk. 3, 3. pkt., affattes således:
»Kommunalbestyrelsen kan endvidere beslutte, om eleverne skal have  

 stemmeret, herunder om stemmeretten skal begrænses til særlige sager.« 26. I § 39 c indsættes som stk. 7:
»Stk. 7. Elevrepræsentanterne må ikke overvære den del af  

 drøftelserne, der angår sager vedrørende enkelte elever eller lærere.« 27. Efter § 39 i i kapitel 5 b indsættes:
» § 39 j.
Bestemmelserne i §§ 39 f og 39 g finder tilsvarende  

 anvendelse ved de amtskommunale folkeskoler.« 28. I § 42 indsættes som stk. 3:
»Stk. 3. Betaling efter stk. 2 kan inddrives efter reglerne for  

 inddrivelse af personlige skatter.« 29. § 46 a affattes således:
» § 46 a.
Undervisnings- og forskningsministeren kan fravige  

 lovens bestemmelser, bortset fra bestemmelserne i kapitel 1 og kapitel 4, i  

 det omfang det anses for påkrævet for at fremme forsøgsvirksomhed eller  

 pædagogisk udviklingsarbejde eller for at bevare små skoler.« 30. § 47 ophæves.
 31. § 47 a ophæves.
 32. § 48 a ophæves.
 § 2.
 Stk. 1. Loven træder i kraft dagen efter bekendtgørelsen i  

 Lovtidende og har virkning fra den 1. august 1990, jf. dog stk. 2.
 Stk. 2. Undervisnings- og forskningsministeren fastsætter  

 tidspunktet for ikrafttrædelsen af § 1, nr. 12.
 Stk. 3. Godkendte frikommuneregulativer, som fraviger de  

 bestemmelser, der er ændret ved denne lov, bevarer deres gyldighed.
