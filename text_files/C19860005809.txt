(Til kommunalbestyrelser, amtsråd og  

 hovedstadsrådet) 1. Indledning Ved lov nr. 204 af 18. maj 1982 gennemførtes visse ændringer i lov om  

 miljøbeskyttelse (lov nr. 372 af 13. juni 1973). Miljøbeskyttelsesloven er  

 senest bekendtgjort med lovbekendtgørelse nr. 85 af 8. marts 1985.
 I miljøstyrelsens cirkulære af 16. december 1982 om ændring af lov om  

 miljøbeskyttelse er der nærmere redegjort for de ved ovennævnte lov nr. 204  

 af 18. maj 1982 gennemførte ændringer i miljøbeskyttelsesloven.
 En af de væsentlige ændringer gennemførtes i bestemmelserne om  

 spildevandsplanlægning i lovens kapitel 4.
I miljøministeriets bekendtgørelse nr. 248 af 15. maj 1986 om tilførsel af  

 spildevand til vandløb, søer eller havet m.v., er der fastsat mere  

 detaljerede rammer for sagsbehandlingen vedrørende spildevandsplanerne efter  

 de nye regler, herunder med hensyn til samarbejdet mellem myndighederne,  

 indsigelses- og ankemuligheder.
Bestemmelserne i bekendtgørelsen afløser  

 bestemmelserne i miljøministeriets bekendtgørelse nr. 174 af 29. marts 1974  

 (spildevandsbekendtgørelsen). I bekendtgørelsen er endvidere optaget  

 bestemmelser om tilslutningspligt til offentlige spildevandsanlæg, jfr. § 14  

 i bekendtgørelsen.
Disse bestemmelser afløser bestemmelserne i kapitel 6.4 i  

 miljøreglementet.
Bekendtgørelsen finder anvendelse på sager om  

 spildevandsplaner efter godkendelsen af regionplantillæg 1984-85, jfr. § 27,  

 stk. 3, i spildevandsbekendtgørelsen.
 2. Spildevandsbekendtgørelsens område, definitioner  

 m.v.
Bekendtgørelsen indeholder regler om den mest almindelige form for  

 bortskaffelse af spildevand, nemlig udledning gennem et jordfast  

 ledningsanlæg.
Anlægget kan være et større fælles anlæg (kloaknet) eller blot  

 betjene en enkelt eller nogle få ejendomme og/eller virksomheder.
 I bekendtgørelsens kapitel 1 er der, udover en fastlæggelse af  

 bekendtgørelsens område, givet en række definitioner.
 Begrebet spildevand omfatter i princippet alt vand, der afledes fra  

 beboelse, erhvervsvirksomheder, bebyggelse i øvrigt samt fra befæstede  

 arealer, således at såvel husspildevand, spildevand fra erhvervsvirksomheder  

 som regnvand fra bebyggelser og befæstede arealer omfattes af bestemmelserne  

 i spildevandsbekendtgørelsen.
Som spildevand betragtes ikke f.eks. slam, gødning, ajle og  

 bekæmpelsesmidler, der derfor er omfattet af det ubetingede forbud i lovens §  

 17, stk. 1, 1. pkt.
Udledning af sådanne stoffer er fortsat forbudt, og  

 overtrædelse kan medføre retsforfølgelse efter lovens § 83, stk. 1, nr. 1.
Husspildevand er spildevand fra husholdninger, herunder afløb fra  

 vandklosetter.
Under denne definition indgår også sanitetsspildevand fra  

 erhvervsvirksomheder, dvs. afløb fra baderum, toiletter og køkkener.
Bekendtgørelsens kapitel 8 og 9 indeholder regler om behandling af sager  

 vedrørende private spildevandsanlæg for husspildevand.
Under denne definition  

 indgår også andet overflødigt vand fra ejendommens bygninger og arealer,  

 hvorfra spildevandet tilledes anlægget.
Spildevandsanlæg omfatter såvel åbne som lukkede ledninger og andre anlæg,  

 der tjener til afledning og behandling af spildevand, forinden dette udledes  

 til den valgte recipient: vandløb, søer eller havet.
Det er derfor som hidtil  

 ikke udelukket, at man efter en konkret vurdering kan klassificere enkelte  

 mindre sidevandløbsstrækninger som dele af et spildevandsanlæg.
Det er  

 således den kompetente myndighed, normalt amtsrådet, der afgør, om en del af  

 en vandløbsstrækning skal betragtes som en del af et spildevandsanlæg.  

 Beslutningen betyder, at vandløbsstrækningen ikke længere er omfattet af  

 vandløbslovens regler.
 Et offentligt spildevandsanlæg er efter bekendtgørelsen et anlæg, hvor en  

 eller flere kommunalbestyrelser har ansvaret for anlæggets drift og/eller  

 vedligeholdelse.
 For at afgrænse kompetencen mellem amtsråd og kommunalbestyrelse med  

 hensyn til tilslutning af spildevand til offentlige og private  

 spildevandsanlæg, jfr. §§ 13 og 20, indeholder bekendtgørelsen i § 2, stk. 6,  

 en definition på et spildevandsanlægs kapacitet.
3. Myndighederne Bestemmelserne i kapitel 2 i bekendtgørelsen afgrænser kompetencen mellem  

 amtsråd og kommunalbestyrelse.
Amtsrådet er efter § 4 i bekendtgørelsen  

 bemyndiget til at træffe afgørelse om etablering af fælleskommunale  

 spildevandsanlæg i tilfælde, hvor der er uenighed mellem kommunalbestyrelser  

 om udførelse af og fordeling af udgifterne til sådanne anlæg.
4. Spildevandsplanlægning 4.1. Spildevandsplanens indhold Generelt om planens indhold De ændrede regler i miljøbeskyttelseslovens § 21 indeholder en nydannelse  

 i forhold til de hidtil gældende regler.
Efter at alle kommuner har  

 tilvejebragt en spildevandsplan, der er godkendt af amtsrådene ud fra  

 forudsætningen om, at de for recipienterne fastsatte anvendelser blev  

 tilgodeset, skal spildevandsplanen fremover redegøre for, hvorledes  

 eksisterende og fremtidige rensningsforanstaltninger bringes i  

 overensstemmelse med den af amtsrådet i henhold til reglerne i lovens § 61 e  

 udarbejdede og vedtagne recipientkvalitetsplan.
Bekendtgørelsen indeholder ikke bestemmelser om tidspunktet for planens  

 revision og tilvejebringelsen af dens overensstemmelse med  

 recipientkvalitetsplanen og hensynet til grundvandsbeskyttelsen.
Planen skal  

 dog til stadighed revideres i overensstemmelse med de forudsætninger der er  

 lagt til grund for recipientkvalitetsplanen og hensynet til  

 grundvandsbeskyttelsen.
Det er i reglerne i lovens § 21 angivet, hvilke oplysninger planen skal  

 indeholde.
I planen skal der redegøres for, hvilke områder der skal aflede  

 spildevand til det offentlige spildevandsanlæg.
Det skal på kortbilaget til  

 planen tydeligt angives, hvilke ejendomme der er beliggende inden for  

 oplandsgrænsen.
Ejendomme inden for oplandsgrænsen har såvel ret som pligt  

 til at aflede spildevand til anlægget.
Såfremt spildevandet skal forrenses  

 inden udledningen til det offentlige kloaknet, skal det af planen fremgå,  

 hvilken særskilt behandling det skal underkastes.
Planen skal endvidere redegøre for de områder i kommunen, hvor der kan  

 etableres spildevandsanlæg med tilladelse i henhold til lovens § 11, uden at  

 hensynet til grundvandsbeskyttelsen derved tilsidesættes.
Der henvises i den  

 forbindelse til kapitel 7 og 8 i miljøstyrelsens cirkulære af 21. april 1980  

 om afledning af spildevand til jorden.
 For at der kan foretages en samlet vurdering, ved tilvejebringelse af de i  

 recipientkvalitetsplanen fastsatte målsætninger og dertil hørende  

 kvalitetskrav, skal planen også indeholde oplysninger om, hvilke udledninger  

 der findes, og hvilke der kan forventes etableret uden for det offentlige  

 spildevandsanlæg.
 Bekendtgørelsens § 6 indeholder bestemmelser om, hvilke oplysninger der  

 skal fremgå af den plan, kommunalbestyrelsen skal udarbejde og vedtage.
 Miljøstyrelsen udsendte i oktober 1975 »Vejledende bestemmelser for  

 udarbejdelse af kommunale spildevandsplaner, afholdelse af offentligt møde  

 samt amtsrådets godkendelse af planen«.
 De deri angivne retningslinjer for udarbejdelse af planen kan fortsat  

 anvendes, for så vidt angår de kortbilag og skemaer, der skal belyse planens  

 forhold til eksisterende og kommende kloakoplande og rensningsanlæg og de  

 recipienter, hvortil spildevandet skal afledes.
 Med hensyn til afholdelse af offentligt møde om planen er det fremover  

 kommunalbestyrelsen, der selv beslutter, i hvilket omfang borgerne skal  

 inddrages i beslutningsprocessen.
Undtaget er dog bebyggede områder, der inddrages under det offentlige  

 kloakopland.
I disse tilfælde undrrettes ejerne af ejendommene om deres  

 indsigelsesmuligheder efter bekendtgørelsens regler.
 Vejledningen indeholder også oplysninger om, hvorledes der til  

 udledningstilladelsen bør knyttes vilkår, herunder om tilsyn og kontrol.
Forholdet til den fysiske planlægning Efter bekendtgørelsens § 6, stk. 2, nr. 1, skal der i hovedtræk redegøres  

 for spildevandsplanens sammenhæng med kommune- og regionplanen.
 Der må henvises til den anvendelse, der i kommune- eller lokalplan er  

 fastlagt for de enkelte kloakeringsområder, herunder tidsfølgen for, at der  

 er tilvejebragt de lednings- eller rensningsanlæg, der er nødvendige, for at  

 kommune- eller lokalplan kan gennemføres, jfr. § 6, stk. 2, nr. 1, i  

 bekendtgørelsen.
Forholdet til recipientkvalitetsplanen Det må af planen fremgå, hvorledes de eksisterende udledninger forholder  

 sig til recipientkvalitetsplanen, og i hvilket omfang der eventuelt skal  

 iværksættes yderligere rensning for at målsætningen kan opfyldes, jfr. § 6,  

 stk. 2, nr. 7 i bekendtgørelsen.
 For områder, der påtænkes kloakeret, skal det oplyses, hvornår dette  

 påtænkes at ske, og hvilke renseforanstaltninger, der i den forbindelse  

 iværksættes, eller om det eventuelt kan ske inden for en tidligere meddelt  

 udledningstilladelses kravværdier, jfr. § 6, stk. 2, i bekendtgørelsen.
Spildevandsbortskaffelsen uden for det offentlige spildevandsanlæg I spildevandsplanen skal det angives, hvorledes spildevandet fra de  

 forskellige kloakområder, fra særskilte udledninger, fra fælles private  

 spildevandsanlæg, vejanlæg m.v. renses forinden tilledning til recipienten.  

 Det må i den forbindelse oplyses, hvilke kravværdier eksisterende udledninger  

 overholder, og hvilke yderligere reduktioner af de udledte stoffer og  

 forbindelser der er nødvendige, for at målsætningen for recipienten kan  

 opfyldes, jfr. § 6, stk. 2, nr. 5, i bekendtgørelsen.
Forholdene i recipienten I visse tilfælde vil den fastsatte målsætning ikke kunne opnås alene ved  

 iværksættelsen af renseforanstaltninger, idet vandløbets fysiske tilstand  

 ikke svarer til den fastlagte målsætning.
 Spildevandsplanen bør i disse tilfælde indeholde oplysninger om, hvilke  

 restaureringsprojekter, der skal iværksættes, for at målsætningen opfyldes,  

 jfr. vandløbslovens bestemmelser herom.
 Det er nødvendigt, at kommunalbestyrelsen i forbindelse med planens  

 udarbejdelse (revision) optager kontakt med amtsrådet, der i vidt omfang  

 ligger inde med relevante oplysninger om recipientforholdene, for at parterne  

 i fællesskab kan lokalisere, hvilke væsentlige spildevandsudledninger, der  

 bliver eller forventes at blive tilført recipienter fra større  

 erhvervsvirksomheder eller andre kommuners spildevandsanlæg i planperioden.
 I denne forbindelse bør spørgsmålet om vandløbsrestaurering også afhandles  

 mellem parterne.
Slambehandling I planen skal angives, hvorledes slam og restprodukter fra  

 rensningsprocessen vil blive behandlet, bortskaffet og placeret, jfr. § 6,  

 stk. 2, nr. 9, i bekendtgørelsen.
 Der henvises i den forbindelse til bekendtgørelse nr. 574 af 14. november  

 1984 om anvendelse af slam i landbruget og miljøministeriets bekendtgørelse  

 nr. 15 af 24. januar 1986 om husdyrgødning og ensilage m.v. § 25, stk. 2.
Planens økonomiske grundlag I planen skal angives, hvilke udgifter der forventes at måtte afholdes ved  

 anlæggenes etablering samt, hvornår disse udgifter skal afholdes, og  

 hvorledes de fordeler sig på ledningsanlæg og rensningsforanstaltninger, jfr.  

 § 6, stk. 2, nr. 12, i bekendtgørelsen.
 Såfremt omkostningerne ved at gennemføre de rensningsforanstaltninger, der  

 er nødvendige for at opnå de i recipientkvalitetsplanen fastsatte  

 målsætninger, viser sig at afvige væsentligt fra denne plans vurdering af de  

 økonomiske konsekvenser, skal der redegøres for årsagen hertil.
 Opnås der ikke enighed mellem amtsråd og kommunalbestyrelse om de  

 økonomiske konsekvenser vil spørgsmålet om ændringer af det tidsrum, inden  

 for hvilket de i recipientkvalitetsplanen fastsatte målsætninger og de dertil  

 hørende kvalitetskrav er forudsat opfyldt, kunne indgå i behandlingen af den  

 sag der, jfr. bekendtgørelsens § 8, stk. 2, fremsendes til miljøstyrelsens  

 afgørelse.
 Ændring af et bestående fælles spildevandsanlæg til et offentligt  

 anlæg m.v.
 Når et fælles privat spildevandsanlæg agtes overtaget som en del af det  

 offentlige spildevandsanlæg, og det bestående ledningsanlæg helt eller delvis  

 agtes bibeholdt, skal det af planen fremgå, hvilke dele af anlægget der inden  

 overtagelsen skal fornyes eller omlægges.
 Hvor et fælles privat spildevandsanlæg skal etableres eller udvides, skal  

 det af planen fremgå, hvem der har ansvaret for anlæggets tilvejebringelse  

 samt for dets drift og vedligeholdelse.
4.2. Behandling af forslag til spildevandsplan Bestemmelserne om behandling af forslag til spildevandsplaner er indeholdt  

 i § 7 i bekendtgørelsen.
 Det forudsættes, at amtskommunen efter vedtagelsen af  

 recipientkvalitetsplanen, fremsender et eksemplar til kommunalbestyrelsen  

 ledsaget af en redegørelse for, hvilke foranstaltninger kommunalbestyrelsen  

 bør foranledige iværksat for, at de i planen indeholdte målsætninger  

 opfyldes.
 Når kommunalbestyrelsen har modtaget den af amtsrådet godkendte  

 recipientkvalitetsplan, skal spildevandsplanen, jfr. § 7, stk.1, i  

 bekendtgørelsen bringes i overensstemmelse med regionsplanens retningslinjer  

 for vandkvaliteten og recipientkvalitetsplanen.
Revisionen af spildevandsplanerne vil fremover væsentligt omhandle en  

 tilpasning af anlægsaktiviteten til kommuneplanen og til opfyldelse af  

 målsætningen i recipientkvalitetsplanen.
Da kommunalbestyrelsen fremover kan  

 endeligt vedtage spildevandsplanen, foreskrives der ikke bindende regler for  

 offentlighedens adgang til at komme med indsigelser imod den vedtagne plan.
Kommunalbestyrelsens forslag til spildevandsplan skal dog offentliggøres,  

 jfr. § 7, stk. 2, i bekendtgørelsen, og fremsendes til amtsrådet, jfr. § 7,  

 stk. 4, i bekendtgørelsen.
Hvis et område ifølge forslaget forudsættes  

 kloakeret, skal ejerne af bebyggede ejendomme inden for området underrettes  

 med adgang til inden for en frist på 8 uger at fremsætte indsigelse imod  

 kloakeringen.
Fremsætter ejerne af mindst halvdelen af de bebyggede ejendomme  

 indsigelse imod kloakeringen underrettes amtsrådet herom, jfr. § 7, stk. 3, i  

 bekendtgørelsen.
4.3. Kommunalbestyrelsens vedtagelse af spilevandsplanen I bekendtgørelsens kapitel 5 er indeholdt bestemmelserne om proceduren for  

 behandlingen af kommunalbestyrelsens forslag til spildevandsplan.
Amtsrådet skal fremover ikke godkende spildevandsplanen, men planen skal  

 fremsendes til amtsrådet, der inden 16 uger efter, den er modtaget,  

 skriftligt skal underrette kommunalbestyrelsen såfremt man finder, at planen  

 ikke er i overensstemmelse med den af amtsrådet vedtagne  

 recipientkvalitetsplan, jfr. § 8, stk. 1, i bekendtgørelsen.
Amtsrådet skal  

 endvidere påse, at planen tilgodeser hensynet til grundvandets beskyttelse.
I  

 tilfælde af uenighed optages der forhandling mellem amtsrådet og  

 kommunalbestyrelsen om planens udformning.
 Hvor et bebygget område agtes kloakeret, og halvdelen af ejerne af de  

 bebyggede ejendomme har gjort indsigelse herimod i medfør af § 7, stk. 3, i  

 bekendtgørelsen, optager amtsrådet ligeledes forhandling med  

 kommunalbestyrelsen om kloakeringens hensigtsmæssighed.
 Opnås der ikke enighed mellem amtsrådet og kommunalbestyrelsen om planen  

 og hermed kloakeringens hensigtsmæssighed indbringes sagen til  

 miljøstyrelsens afgørelse jfr. § 8, stk. 2, i bekendtgørelsen.
 Kommunalbestyrelsen vedtager planen, når der er opnået enighed om planen  

 m.v. eller miljøstyrelsen har truffet afgørelse i sagen, jfr. § 9 i  

 bekendtgørelsen.
5. Udledningstilladelse 5.1. Ansøgning Når kommunalbestyrelsen enten ønsker at opnå tilladelse til at etablere en  

 ny spildevandsudledning eller forøge udledningen fra et eksisterende anlæg,  

 skal amtsrådet ansøges om tilladelse, jfr. lovens § 18. Den vedtagne  

 spildevandsplan er grundlaget for ansøgningen, jfr. § 12 i bekendtgørelsen.
Ansøgningen skal ledsages af en redegørelse for de samlede vandmængder og  

 den belastning (forureningsmængde), som udledningstilladelsen ønskes meddelt  

 til.
Det skal desuden oplyses, hvilke rensningsforanstaltninger, der  

 iværksættes for at tilgodese de for recipienten fastsatte målsætninger og de  

 dertil hørende kvalitetskrav.
Der skal endvidere henvises til ansøgningens overensstemmelse med den  

 gældende spildevandsplan.
Ansøgningen om § 18-tilladelsen kan mest praktisk  

 udformes således, at oplysninger om vandmængder og den forekommende mængde og  

 koncentration af forurenende stoffer gives ved, at man udfylder et U-skema  

 som vist side 30-31 i vejledningen om udarbejdelse af spildevandsplaner.
 Ansøgning om tilladelse til udledning af andet spildevand  

 (bekendtgørelsens kapitel 10) end nævnt i kapitel 8 uden for det kommunale  

 spildevandsanlæg (særskilte udledninger) fremsendes til kommunalbestyrelsen.  

 Herfra fremsendes den til amtsrådet ledsaget af en redegørelse om, hvorledes  

 den forholder sig til spildevandsplanen og de deri optagne retningslinjer for  

 overensstemmelsen med recipientkvalitetsplanen.
 I de tilfælde, hvor kompetencen til at meddele udledningstilladelse er  

 henlagt til kommunalbestyrelsen, jfr. lovens § 18, stk. 2, skal genpart af  

 tilladelsen fremsendes til amtsrådet med oplysning om klagefristen.
 Amtsrådet fører register over alle meddelte tilladelser til  

 spildevandsudledninger med eventuelle bemærkninger til, hvorledes tilladelsen  

 er i overensstemmelse med forudsætningerne for de fastsatte mål og  

 kvalitetskrav.
5.2. Anmeldelse om etablering af nye eller ændrede  

 spildevandsudledninger Når kommunalbestyrelsen iværksætter et af planen omfattet projekt, hvortil  

 der tidligere eller i henhold til bekendtgørelsens § 12 er meddelt  

 udledningstlladelse jfr. lovens § 18, bør der forinden iværksættelsen ske  

 underretning herom til amtsrådet.
Underetningen skal dels tjene til oplysning  

 for tilsynsmyndigheden, dels sikre, såfremt der er hengået et betydelig  

 tidsrum siden § 18-tilladelsen er meddelt, at udledningen på punkter, der er  

 væsentlige for recipientbeskyttelsen nu ikke afviger fra eventuelle ændringer  

 i recipientkvalitetsplanen.
5.3. Vilkår Ved meddelelse af tilladelse til spildevandsudledning skal den kompetente  

 myndighed primært sikre, at den kvalitet, der er fastsat af amtsrådet for den pågældende  

 recipient eller recipientafsnit, kan overholdes efter meddelelsen af  

 udledningstilladelsen, at fastsatte recipientgrænseværdier kan overholdes uden for den i  

 tilladelsen fastlagte fortyndingszone, at de fastsatte udledningskrav, der skal være gældende for  

 spildevandet i selve udløbsledningen, kan overholdes, at der i tilladelsen anføres, hvor stor en spildevandsmængde og  

 hvor store koncentrationer i mg/l og/eller mængder af forurenende stoffer man  

 kan tolerere, samt eventuelt hvilke variationer der kan tolereres pr.  

 time/døgn/uge, at der, såfremt udledningen er meget svingende, i fornødent omfang  

 etableres udligningsbassin, at der ved særlig risikobetonet produktion, der ved uheld kan  

 medføre fare for recipienten, etableres et opsamlingsbassin, at der er afsat fornøden plads til såvel udbygning som udvidelse  

 af fælles rensningsanlæg, at der i udledningstilladelsen anføres bestemmelser om, hvor og  

 hvor ofte der af udlederen, som et led i driftskontrollen, skal udtages og  

 analyseres prøver af spildevandet med henblik på at kunne konstatere,  

 hvorvidt den givne tilladelse bliver respekteret, samt bestemmelser om, under  

 hvilke former tilsynsmyndighederne m.fl. skal have adgang til eller modtage  

 disse oplysninger, at tilladelsen skal udnyttes inden for en hvis frist.
Hvor der ved ændringer af tilladelser til eksisterende anlæg fastsættes  

 nye eller ændrede vilkår, vil der ofte være behov for at fastsætte en  

 tidsramme for en overgangsordning, indtil de nye vilkår skal være opfyldt.  

 Dette gælder ligeledes, hvor de ændrede vilkår er led i en påbudssituation, at tilladelsen i særlige tilfælde kan tages op til fornyet  

 overvejelse (tidsbegrænsning), hvor der på tilladelsestidspunktet ikke er  

 taget endelig stilling til målsætningen for recipientkvaliteten eller hvor  

 det af andre grunde er nødvendigt senere at revurdere givne  

 udledningstilladelser.
6. Tilslutning til spildevandsanlæg Ved kommunalbestyrelsens behandling af sager om tilslutning af spildevand  

 til et fælles spildevandsanlæg, såvel offentligt som privat, gælder ikke  

 særlige processuelle regler, når tilslutningen kan ske inden for anlæggets  

 kapacitet.
 Ved anlæggets kapacitet, forstås den tilledte vandmængde med indhold af  

 forurenende stoffer, der fra et godkendt opland kan tilledes under  

 overholdelse af dets udledningstilladelse, jfr. § 2, stk. 6, i  

 bekendtgørelsen.
 Hvis kapaciteten ikke er fastsat, eller den allerede er fuldt udnyttet,  

 kan tilladelsen ikke meddeles, før der efter de derom gældende regler er  

 meddelt en ny eller ændret udledningstilladelse.
Inden for det offentlige spildevandsanlæg er grundejerne forpligtet til  

 for egen regning at foretage tilslutning til anlægget, når stik er ført frem  

 til grundgrænsen, og muligheden for spildevandsafledning fra grunden  

 foreligger, jfr. § 14 i bekendtgørelsen.
Hvor tilslutningen vedrører  

 husspildevand, vil det normalt være tilstrækkeligt med oplysning om anslået  

 vandmængde og/eller personækvivalenter.
Ved tilslutning af andet end  

 husspildevand, bør ansøgningen om tilladelsen i fornødent omfang ledsages af  

 oplysninger svarende til, hvad der kræves ved udledning til vandløb, søer  

 eller havet, (bekendtgørelsens kapitel 10). I disse tilfælde bør  

 kommunalbestyrelsens tilladelse indeholde oplysninger om tilladelige  

 vandmængder samt koncentrationer af forurenende stoffer angivet såvel i mg/l  

 som den totale mængde i et produktionsdøgn.
Tilladelsen bør også indeholde  

 vilkår for driftskontrol herunder egenkontrol og eventuelt  

 forrenseforanstaltninger inden udledningen.
Der henvises i øvrigt til de  

 under udledningstilladelser nævnte forhold, der skal tages i betragtning ved  

 fastsættelse af vilkår.
 Når et fællessystem ændres til et separatsystem, eller det i øvrigt må  

 skønnes at være af væsentlig betydning for opnåelse af målsætningen for  

 vandkvaliteten, kan kommunalbestyrelsen påbyde ejere af ejendomme, der er  

 tilsluttet anlægget at foretage foranstaltninger for at tilgodese de krav,  

 der er stillet i henhold til recipientkvalitetsplanen, jfr. § 15, i  

 bekendtgørelsen.
 Når kommunalbestyrelsen i henhold til en godkendt spildevandsplan  

 overtager drift og vedligeholdelse af et fælles privat spildevandsanlæg, skal  

 de til anlægget tilsluttede ejendomme underettes om, hvilke anlægsarbejder og  

 de dermed forbundne omkostninger, der vil være at udføre og afholde, forinden  

 anlægget overtages som offentligt.
 Tilslutning af spildevand til et privat spildevandsanlæg inden for  

 anlæggets kapacitet kan meddeles af kommunalbestyrelsen, jfr. § 20, i  

 bekendtgørelsen.
 Kræver tilslutning til et privat spildevandsanlæg udvidelse af  

 kapaciteten, må den fornødne (ændrede) udledningstilladelse indhentes hos den  

 kompetente myndighed.
Når der etableres fælleskommunale renseanlæg, kan amtsrådet i mangel af  

 mindelig overenskomst foreskrive, hvorledes anlægget skal etableres, drives  

 og vedligeholdes.
I den forbindelse kan den enkelte kommunes andel i  

 kapaciteten fastsættes, ligesom amtsrådet kan fastsætte, hvordan udgifterne  

 til anlæg og drift skal afholdes og fordeles, jfr. § 4, i bekendtgørelsen.
 Kommunalbestyrelsen kan gennemføre tømningsordning, borttransport og  

 behandling af slam fra private renseanlæg (septictanke - trixtanke m.v.),  

 jfr. kapitel 4.3.4. i miljøreglementet.
Denne ordning gælder for såvel fælles private spildevandsanlæg som fra  

 enkelte ejendomme inden for kommunen.
Til brug for ordningens gennemførsel er  

 ejerne af disse ejendomme pligtige til efter anmodning fra kommunen at give  

 alle oplysninger, som har betydning for ordningens gennemførsel og for  

 slammets slutbehandling.
7. Indgreb over for lovlige spildevandsudledninger af  

 hensyn til opfyldelse af målsætningen i recipientkvalitetsplanen I forbindelse med spildevandsplanens behandling må amtsrådet overveje, i  

 hvilket omfang det er nødvendigt at gribe ind over for lovlige udledninger af  

 hensyn til opfyldelsen af kvalitetskrav, som er indeholdt i  

 recipeintkvalitetsplanlægningen.
 Da der i lovens § 25 er åbnet mulighed for at gribe ind med påbud om  

 afhjælpende foranstaltninger over for udledningstilladelser meddelt i medfør  

 af reglerne i lovens kapitel 4 og 5, bør amtsrådet for at harmonisere disse  

 indgrebsmuligheder foretage en samlet vurdering af, hvilke indgreb den  

 vedtagne spildevandsplan sammenholdt med recipientkvalitetsplanen kan give  

 anledning til.
 Da spildevandsplanen i sin redegørelsesdel indeholder oplysning om  

 udledninger fra såvel offentlige som private spildevandsanlæg (særskilte  

 udledninger), bør amtsrådet udarbejde en samlet plan for de påbud, der kan  

 forventes iværksat over for eksisterende anlæg, hvor udledningerne ikke  

 vurderes til at være miljømæssige forsvarlige set i relation til  

 recipientkvalitetsplanerne.
 Samtlige andrssater for denne beslutning, der jfr. lovens § 68 skal  

 underrettes herom, inden der træffes afgørelse, bør opfordres til inden for  

 samme tidsfrist at bidrage med oplysninger, der kan belyse omkostninger,  

 fordele og ulemper herved.
 På grundlag af en samlet vurdering af de afgivne udtalelser må amtsrådet  

 eventuelt efter forhandling, afgøre hvilke indgreb der er nødvendige at få  

 gennemført ved meddelelse af påbud efter lovens § 25.
 Kommunalbestyrelsen bør ligeledes inden for sin kompetence ud fra en  

 samlet vurdering tage op til undersøgelse og afgørelse, om der med hjemmel i  

 lovens § 25 bør gribes ind overfor bestående spildevandstilslutninger, for at  

 anlægget som helhed kan fungere miljømæssigt forsvarligt og herunder  

 tilgodese de for anlægget gældende udlederkrav.
 Et påbud meddelt i medfør af lovens § 25 skal ledsages af klagevejledning.
 Der henvises i øvrigt til miljøministeriets cirkulære af 16. december 1982  

 om ændring af lov om miljøbeskyttelse.
8. Indgreb overfor ulovlige spildevandsudledninger Bliver tilsynsmyndigheden jfr. miljøbeskyttelseslovens §§ 48-50, opmærksom  

 på ulovlige spildevandsudledninger skal den foranledige det ulovlige forhold  

 bragt til ophør, jfr. miljøbeskyttelseslovens § 50a.
En ulovlig spildevandsudledning foreligger, enten i tilfælde hvor udledningen foregår uden den fornødne  

 tilladelse efter miljøbeskyttelseslovens § 18, jfr. miljøbeskyttelseslovens §  

 83, stk. 1, nr. 1, der fastslår strafansvar for bl.a. overtrædelse af  

 miljøbeskyttelseslovens § 17, stk. 1, eller i tilfælde hvor udledningen ikke overholder fastsatte vilkår  

 for en udledningstilladelse efter miljøbeskyttelseslovens § 18, jfr.  

 miljøbeskyttelseslovens § 83, stk. 1, nr. 3, der fastslår strafansvar for  

 bl.a. tilsidesættelse af vilkår knyttet til en tilladelse efter  

 miljøbeskyttelseslovens § 18, eller i tilfælde hvor udledningen foregår i strid med forbud eller  

 påbud efter miljøbskyttelseslovens §§ 25 og 44, jfr. miljøbeskyttelseslovens  

 § 83, stk. 1, nr. 2, der fastslår strafansvar for den, der undlader at  

 efterkomme forbud eller påbud efter bl.a. §§ 25 og 44.
 Der henvises til miljøministeriets cirkulære af 10. maj 1985 om  

 håndhævelse af miljøbeskyttelsesloven, der nærmere redegør for  

 miljømyndighedernes beføjelser og pligter i forbindelse med konstaterede  

 ulovlige forhold.
