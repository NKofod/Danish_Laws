Bekendtgørelse  

 af  

 overenskomst af 5. juni 2001 med Cambodia om  

 udviklingssamarbejde Den 5. juni 2001 undertegnedes i Phnom Penh  

 følgende overenskomst om udviklingssamarbejde:
OVERENSKOMST om udviklingssamarbejde mellem Kongeriget Danmarks regering  

 og Kongeriget CAmbodias regering Præambel Kongeriget Danmarks regering (i det følgende  

 benævnt Danmark) og Kongeriget Cambodias regering (i det  

 følgende benævnt Cambodia), som ønsker at styrke den  

 juridiske og institutionelle opbygning af deres tekniske og  

 udviklingsmæssige samarbejde, har indgået følgende  

 overenskomst:
Artikel I Parternes forpligtelser 1. Danmark stiller finansiel støtte, materielle  

 ressourser, faglig støtte og uddannelsesmuligheder til rådighed  

 for Cambodia.
Cambodia sikrer den effektive anvendelse af nævnte  

 støtte og uddannelsesmuligheder.
 2. De særlige betingelser og procedurer, indbefattet  

 de to parters finansielle og andre forpligtelser med hensyn til specifikke  

 projekter, programmer og andre fælles aktiviteter under denne  

 overenskomst (i det følgende benævnt programmer), træffer  

 parterne beslutning om i særlige overenskomster (i det følgende  

 benævnt som særlige overenskomster) med henvisning til denne  

 overenskomst.
 3. Opstår der uoverensstemmelser mellem denne  

 overenskomst og de særlige overenskomster, står de  

 sidstnævnte ved magt.
 4. Ved gennemførelsen af denne overenskomst er  

 Udenrigsministeriet kompetent til at repræsentere Danmark, og Cambodias  

 Økonomi- og Finansministerium er kompetent til at repræsentere  

 Cambodia (i det følgende benævnt de kompetente myndigheder).
Artikel II Udøvende institutioner 1. I forbindelse med denne overenskomst betyder udtrykket  

 "udøvende institutioner" enhver udsendt offentlig myndighed og  

 offentlig eller privat virksomhed såvel som enhver organisation hvad  

 enten offentlig eller privat, der er anerkendt af de to regeringer og  

 kontraheret af Danmark til at implementere de særlige overenskomster,  

 der henvises til i ovenstående artikel I, stk. 2.
 2. Hvis intet andet er vedtaget i de særlige  

 overenskomster, betaler Danmark de udøvende institutioners honorarer  

 og omkostninger i overensstemmelse med Udenrigsministeriets regler og  

 forskrifter fraregnet de omkostninger, der dækkes af Cambodia, som  

 foreskrevet i nedennævnte stk. 3.
 3. Cambodia forpligter sig til følgende med hensyn  

 til de udsendte udøvende institutioner:
a)	at udstede vederlagsfrit og uden unødig forsinkelse alle  

 nødvendige tilladelser og autorisationer; b)	at fritage dem for indkomstskat og andre direkte skatter eller  

 afgifter af indtægter, der tilgår dem fra midler uden for  

 Cambodia for tjenesteydelser i Cambodia i henhold til denne overenskomst; c)	at fritage dem for at indgive opgørelse over skatte- eller  

 finansielle forhold, som Cambodias myndigheder kræver af privatpersoner  

 eller virksomhed i henseende til indkomster optjent under denne  

 overenskomst; d)	at fritage midler overført til Cambodia af de udsendte  

 udøvende institutioner til gennemførelse af aktiviteter i  

 henhold til denne overenskomst for valutakontrol og lette veksling og  

 udførsel af sådanne midler såvel som oprettelse af  

 bankkonti; og e)	at fritage dem for faglige registrerings- og licenskrav.
 4. Såfremt en af begge regeringer anerkendt lokal  

 offentlig eller privat virksomhed eller en lokal organisation, enten  

 offentlig eller privat, kontraheres af Danmark til at gennemføre de  

 særlige overenskomster, vil sådanne virksomheder og  

 organisationer være undergivet cambodiansk lov.
Artikel III Personel 1. På foranledning af Cambodia kan faglig bistand i  

 henhold til denne overenskomst ydes i form af personel (kortvarige eller  

 langvarige opgaver) ansat af Udenrigsministeriet eller de udøvende  

 institutioner, som der henvises til i ovennævnte artikel II,  

 stk. 1. Assistance fra ovennævnte personel (i det følgende  

 benævnt personel) er betinget af, hvorvidt behørigt  

 kvalificerede og erfarne personer er til rådighed på det  

 relevante tidspunkt.
2. De kompetente cambodianske myndigheder skal for hvert  

 program og i hvert enkelt tilfælde tilsende den danske kompetente  

 myndighed en fuldstændig stillingsbeskrivelse for det personel, der  

 skal ansættes af Udenrigsministeriet, og i andre tilfælde efter  

 behov definere stillingens arbejdsområde samt væsentlige og  

 ønskede kvalifikationer hos kandidaten til stillingen.
Det skal af  

 stillingsbeskrivelsen klart fremgå, hvorvidt personellet skal  

 påtage sig udøvende funktioner.
 3. I forbindelse med hvert program skal de danske  

 kompetente myndigheder forsyne Cambodias kompetente myndigheder med  

 informationer til vurdering af ansøgerne til ovennævnte  

 stillinger, herunder oplysninger om deres uddannelse og tidligere faglige  

 erfaring.
 4. Cambodias kompetente myndigheder og de danske  

 kompetente myndigheder træffer for hvert program i fællesskab  

 beslutning om, i hvilket omfang "counterparts« skal stilles til  

 rådighed af Cambodia, eller hvorvidt der skal tages andre skridt for at  

 nå målet med programmet.
 5. Personellet er under udførelsen af deres opgaver  

 undergivet anvisninger fra de cambodianske myndigheder eller andre organer,  

 hvorunder de henhører, og er underlagt Cambodias love og forskrifter,  

 medmindre der findes specielle undtagelser i medfør af denne  

 overenskomst eller i en særlig overenskomst.
 6. Cambodia sikrer, at det udsendte personel og dets  

 ægtefæller og pårørende nyder lovens fulde  

 beskyttelse og sikrer yderligere, at dette personel og dets  

 ægtefæller og pårørende nyder privilegier, der ikke  

 er mindre fordelagtige, end dem der tilstås personel udsendt til  

 Cambodia af andre lande eller internationale organisationer.
7. Såfremt udsendt personel fra Danmark eller dets  

 ægtefæller eller pårørende arresteres,  

 tilbageholdes, eller der rejses straffesag mod dem, skal den kongelige danske  

 ambassade i Cambodia omgående underrettes og have ret til at  

 besøge enhver tilbageholdt eller arresteret person.
Sådanne  

 personer har ret til at lade sig repræsentere af en advokat udpeget af  

 ambassaden eller personen selv i overensstemmelse med love og regulativer i  

 Cambodia.
8. Cambodia er ansvarlig for det udsendte personels og  

 dets ægtefællers og pårørendes sikkerhed.
I  

 tilfælde af en krise, som berører sikkerheden for  

 udlændinge i Cambodia, skal Cambodia yde det udsendte personel og dets  

 ægtefæller og pårørende hjemsendelsesbetingelser,  

 der ikke er mindre fordelagtige end dem, der ydes personellet og dettes  

 ægtefæller og pårørende udsendt til Cambodia af  

 andre lande eller internationale organisationer.
 9. Skulle situationer eller forhold, som refereret til  

 under stk. 8, opstå, er de to regeringer forpligtet til at  

 konsultere hinanden og handle i tæt samarbejde for at minimere risici  

 og skader for det udsendte personel og dets ægtefæller og  

 pårørende eller deres personlige ejendele, samt materiel, udstyr  

 og biler, der har været anvendt i forbindelse med gennemførelsen  

 af programmer under denne overenskomst.
 10. Udsendt personel, som handler i overensstemmelse med  

 instrukser udstedt af den kongelige danske ambassade i anledning af krise,  

 eller som træffer sådanne forholdsregler, som forholdene  

 tilsiger, og derfor bliver forhindret i at møde på arbejde, vil  

 ikke derved udvise pligtforsømmelse under den pågældende  

 kontrakt.
11. Cambodia har ret til at anmode om hjemkaldelse af  

 enhver blandt personellet, hvis arbejde eller adfærd vurderes som  

 utilfredsstillende.
Før udøvelsen af denne ret forpligter  

 Cambodia sig til at rådføre sig med den kongelige danske  

 ambassade.
12. Danmark har ret til når som helst at hjemkalde  

 enhver blandt personellet.
Før udøvelsen af denne ret skal  

 Danmark rådføre sig med Cambodia herom samt om foranstaltninger  

 til sikring af hurtig erstatning af sådant personel, hvis Cambodia  

 anmoder om dette, med mindre usædvanlige omstændigheder tilsiger,  

 at vedkommende hjemkaldes øjeblikkeligt.
 13. Efter aftale mellem de kompetente myndigheder kan  

 personellet i tjenesteperioden forflyttes fra en stilling til en anden.
 14. Danmark betaler samtlige gebyrer, lønninger og  

 omkostninger vedrørende personellet i henhold til Udenrigsministeriets  

 regler og forskrifter, bortset fra omkostninger, der dækkes af Cambodia  

 i henhold til nedennævnte stk. 15.
15. Medmindre andet aftales, vil Cambodia stille kontorer,  

 sekretærassistance og andre nødvendige faciliteter til  

 rådighed for personellet, i overensstemmelse med de forhold der gives  

 personel udsendt til Cambodia af andre lande eller internationale  

 organisationer.
Cambodia skal tillade fravær på grund af ferie,  

 sygdom, graviditet og fødsel i overensstemmelse med de respektive  

 ansættelseskontrakter.
 16. Cambodia forpligter sig til, at det udsendte personel  

 og dets ægtefæller og pårørende:
a)	fritages for værnepligt og andre militære pligter; b)	har tilladelse til at åbne bankkonti, undtages fra  

 restriktioner for fremmed valuta indført til Cambodia, har tilladelse  

 til at veksle og udføre sådanne midler samt provenu af salg af  

 indførte personlige ejendele, under forudsætning af at  

 sådant salg finder sted i overensstemmelse med reglerne i  

 nedennævnte stk. 17 og 18; c)	fritages for faglige registrerings- og licensbestemmelser.
 17. Cambodia sørger for, at det udsendte personel  

 og dets ægtefæller og pårørende:
a)	fritages for personlige indkomstskatter og andre direkte afgifter,  

 inklusive bidrag til sociale ordninger af indtægter, som de modtager  

 fra Danmark for deres tjeneste i Cambodia under denne overenskomst; b)	fritages for pligten til at oplyse Cambodias myndigheder om  

 skatteforhold og finansielle forhold, som er pålagt landets borgere  

 eller fremmede fastboende i Cambodia.
 c)	fritages for alle afgifter, skatter og andre lignende gebyrer  

 vedrørende ind- og udførsel af nye såvel som brugte  

 husholdningsgenstande og personlige effekter til familiens normale, daglige  

 brug, inkluderet et motorkøretøj, som personellet og dets  

 ægtefæller og pårørende indfører til eget  

 brug, eller har indkøbt fra frilager i Cambodia inden 6 måneder  

 efter deres ankomst til Cambodia, under forudsætning af, at disse  

 genstande genudføres ved tjenestetidens ophør, eller at der  

 betales skat og afgifter i forhold til den lokale markedsværdi,  

 medmindre salg sker til personer, der nyder samme privilegier.
 18. I tilfælde af at et motorkøretøj,  

 som anført ovenfor, bliver beskadiget i en sådan grad, at  

 reparation ikke vil kunne betale sig, eller hvis det på anden  

 måde uden personellets eller dets ægtefællers og  

 pårørendes egen skyld går tabt, gælder  

 ovennævnte tilladelse til afgiftsfri indførsel eller køb  

 af et nyt motorkøretøj, uanset eventuelle tidsfrister.
 19. I tilfælde af at det udsendte personel og dets  

 ægtefælle og pårørende på grund af tyveri  

 eller indbrud har mistet én eller flere personlige ejendele  

 (såsom TV, video-afspiller, radio, CD-afspiller, grammofon,  

 båndoptager og computer m.m.), og der udarbejdes politirapport om  

 hændelsen, eller hvis ejendelene er ødelagt uden at kunne  

 repareres, skal Cambodia tillade import eller køb af nyt til  

 erstatning for det stjålne udstyr uden tidsbegrænsning af nogen  

 art.
 20. Cambodia skal uden unødig forsinkelse udstede  

 gratis visum til et ubegrænset antal ind- og udrejser for personellet  

 og dets ægtefæller og pårørende, såvel som  

 opholdstilladelser, arbejdstilladelser og andre nødvendige tilladelser  

 for hele tjenesteperioden.
21. Cambodia skal yde bistand ved toldklarering af de  

 genstande, som er nævnt under stk. 17c og 18, jfr. artikel V; 22. Cambodia skal være behjælpelig med  

 udstedelse af nationalt førerbevis til personellet, dets  

 ægtefæller og pårørende, som er i besiddelse af et  

 gyldigt førerbevis fra Danmark eller et andet land, eller Cambodia  

 skal tillade brug af internationalt førerbevis, og desuden være  

 behjælpelig med registrering af køretøjer til eget brug  

 for personellet og dets ægtefæller og pårørende.
Artikel IV Ansvar 1. Cambodia friholder Danmark og dets personel for ethvert  

 erstatningsansvar som følge af handlinger eller undladelser fra  

 én eller flere af de ovennævnte personers side under  

 udøvelse af de aktiviteter, der falder ind under eller som  

 udføres i medfør af denne overenskomst, og som forårsager  

 tredjemands død eller lemlæstelse eller forvolder skade på  

 tredjemands ejendom, for så vidt som dette erstatningsansvar ikke er  

 fuldt dækket af en forsikring, og giver afkald på enhver form for  

 regres eller retlige skridt i den forbindelse, med mindre erstatningsansvaret  

 skyldes forsæt eller grov uagtsomhed fra én eller flere af de  

 ovennævnte personer.
 2. Såfremt Cambodia friholder Danmark eller  

 én eller flere af de ovennævnte personer for regres eller  

 retlige skridt på grund af erstatningsansvar i overensstemmelse med  

 denne artikels stk. 1, vil Cambodia være berettiget til at  

 gennemføre ethvert retskrav om regres, modkrav, forsikring,  

 erstatning, bidrag eller garanti, som ville kunne gøres gældende  

 af Danmark eller disse personer.
 3. Såfremt Cambodia anmoder derom, skal Danmark yde  

 de relevante cambodianske myndigheder den nødvendige administrative  

 eller juridiske bistand med henblik på en tilfredsstillende  

 løsning af de problemer, der kan opstå i forbindelse med  

 gennemførelsen af denne artikels stk. 1 og 2.
Artikel V Materielle ressourcer/goder 1. Under denne overenskomst vil udtrykket "goder" betyde  

 varer, materialer, køretøjer, maskiner, udstyr, reservedele og  

 andre goder, som af Danmark eller de udøvende institutioner stilles  

 til rådighed for programmer/projekter under denne overenskomst eller  

 alle andre goder, som leveres til Cambodia under særlige  

 overenskomster.
 2. Såfremt intet andet er bestemt i særlige  

 overenskomster, vil Danmark:
a)	dække faktiske omkostninger såsom indkøb,  

 forsendelse og om nødvendigt forsikring i forbindelse med hver  

 forsendelse af goder; b)	påtage sig forsendelse af goder til Cambodia; c)	pålægge de udøvende institutioner at instruere de  

 gennemførende institutioner i Cambodia om den forventede ankomstdato  

 for forsendelserne umiddelbart ved disses afskibning og tilsende dem  

 forsendelsesdokumenter, fakturaer og anden relevant information.
 3. Såfremt intet andet er bestemt i særlige  

 overenskomster, vil Cambodia:
a)	om nødvendigt meddele Danmark, hvilke speditører der  

 skal anvendes i forbindelse med import og toldklarering, samt informere  

 Danmark om de regler og procedurer for import og toldklarering, der  

 gælder i Cambodia; b)	gratis og uden forsinkelse udstede de nødvendige  

 importlicenser og andre tilladelser for import af goder; c)	fritage goderne for eller dække udgifterne i forbindelse med  

 al told, skat og lignende udgifter ved import til Cambodia og fritage goderne  

 for alle forbud og restriktioner i forbindelse med import eller eksport; d)	sikre hurtig og forsvarlig modtagelse og ekspedition, samt  

 opbevaring og videre transport af de importerede goder; e)	træffe alle passende forholdsregler og påbegynde de  

 ekspeditioner, der måtte være nødvendige med hensyn til  

 krav om erstatning for fuldstændigt eller delvist tab og skader  

 på forsendelser og derefter øjeblikkeligt underrette  

 Danmark; f)	være behjælpelig med indregistreringen af importerede  

 motorkøretøjer til Cambodia.
 4. Alle goder, inklusive programkøretøjer,  

 vil blive Cambodias ejendom på et tidspunkt, som specificeres i hver  

 enkelt særlig overenskomst, eller skal efter aftale reeksporteres.  

 Sålænge de respektive projekter, programmer eller andre  

 fælles aktiviteter under denne overenskomst er under  

 gennemførelse, skal goderne udelukkende være til rådighed  

 for disse.
Artikel VI Stipendier 1. Stipendier til studier i Danmark eller andre lande  

 stilles med forbehold af Danmarks godkendelse til rådighed for  

 ansøgere, som er behørigt udvalgt og indstillet af Cambodia.
2. Stipendier i specialstudier ydes alene til  

 ansøgere, der allerede har en grundlæggende uddannelse.  

 Studieprogrammerne vil normalt blive gennemført på engelsk.  

 Ansøgeren kan blive anmodet om at aflægge en  

 sprogprøve 3. Danmark betaler:
a)	rejseudgifter fra tjenestested til studielandet og retur; b)	alle udgifter i forbindelse med ophold og undervisning, bøger  

 og andre hjælpemidler samt personlige udgifter under  

 studieopholdet.
 4. Cambodia garanterer, at stipendiaten efter  

 fuldførelsen af sit studieprogram vil vende tilbage til sin tidligere  

 stilling i Cambodia.
 5. Cambodia betaler den del af stipendiatens løn,  

 der er tillagt ham/hende i henhold til gældende bestemmelser, for at  

 han/hun fortsat kan opfylde sine økonomiske forpligtelser i sit  

 hjemland i studieperioden.
Artikel VII Evaluering Til opfølgning og vurdering af samarbejdet  

 såvel som til planlægning af fremtidigt samarbejde skal de  

 kompetente myndigheder stå til rådighed for indbyrdes  

 rådgivning og udveksling af oplysninger i et sådant omfang, som  

 med rimelighed kan forlanges.
Artikel VIII Afgørelse af stridigheder 1. Enhver uoverensstemmelse om fortolkningen eller  

 gennemførelsen af denne overenskomst skal løses ved forhandling  

 mellem de to parter.
I tilfælde af at tvisten ikke er bilagt inden  

 èt år, kan hver af parterne forlange afgørelse ved  

 voldgift.
 2. Voldgiftsretten skal arbejde i henhold til  

 følgende regler:
a)	Antallet af voldgiftsmænd skal være tre, hvoraf hver af  

 parterne udpeger én, d.v.s. to, mens den tredje udpeges af de to  

 først udpegede.
I tilfælde af uenighed mellem de to først  

 udpegede voldgiftsmænd vedrørende udpegelsen af den tredje, skal  

 den tredje udpeges af en neutral institution, der angives af de to  

 først udpegede; b)	Fremgangsmåden, som voldgiftsretten skal følge,  

 besluttes af de tre voldgiftsmænd; c)	Voldgiftskendelsen skal være skriftlig og undertegnes af alle  

 tre voldgiftsmænd; d)	Voldgiftsretten bestemmer, hvorledes omkostningerne, der er  

 forbundet med voldgiften, skal fordeles mellem parterne.
Artikel IX Ændringer Ved indbyrdes overenskomst herom mellem de kontraherende  

 parter kan denne overenskomst ændres eller suppleres ved  

 brevveksling.
Artikel X Ikrafttræden og ophør Denne overenskomst træder i kraft på datoen  

 for dens undertegnelse.
2. Denne overenskomst skal forblive i kraft i fem  

 år.
Dens gyldighed skal automatisk forlænges for en  

 efterfølgende periode af fem år med mindre aftalen opsiges af  

 én af de to parter med mindst 6 måneders skriftlig varsel.
 3. Overenskomsten skal også dække programmer  

 og projekter, der allerede er igangsat ved overenskomstens  

 ikrafttræden.
 Udfærdiget i Phnom Pehn, den 5. juni 2001 i to  

 originale eksemplarer på engelsk.
