Optagelse som dimittend, afbrydelse i uddannelsesforløbet, ophold og bopæl på ansøgningstidspunktet Ankenævnet har behandlet Deres klage på møde den 24. januar 2008.
Nævnet traf denne A F G Ø R E L S E Ankenævnet finder, at Deres uddannelse med en bachelor- og mastergrad kan anses som et samlet uddannelsesforløb svarende til 4 års universitetsstudier inden for det samfundsvidenskabelige område.
 Ankenævnet ændrer således Arbejdsdirektoratets afgørelse af den 27. februar 2007 for så vidt angår spørgsmålet om, hvorvidt der er tale om et samlet uddannelsesforløb.
 Ankenævnet hjemviser samtidig sagen til direktoratet med henblik på, at der tages stilling til om De opfyldte de øvrige betingelser for optagelse i a-kassen, herunder betingelsen om bopæl og ophold i Danmark på optagelsestidspunktet i a-kassen.
 De vil høre nærmere fra direktoratet.
B E G R U N D E L S E Ankenævnet har lagt til grund, at  De i 2003 afsluttede en bachelorgrad (BA) i statskundskab i Frankrig,  De fra efteråret 2003 til 2004 var udviklingsstudent på universitetet i Edinburgh,  De fra september 2004 til september 2005 dels var praktikant ved en udviklingsbank dels arbejdede i Skotland og Danmark,  De fra den 25. september 2005 til den 15. september 2006 gennemførte en mastergrad (Master of Science/MS) i London,  adgangsgrundlaget for mastergraden var Deres BA,  De har modtaget SU i hele studieforløbet,  a-kassen modtog Deres anmodning om optagelse den 19. september 2006, og  De, ifølge Deres oplysninger, under Deres studie- og praktikophold i udlandet altid har haft fast bopæl i Danmark.
 Ankenævnet har endvidere lagt til grund, at CIRIUS har vurderet, at Deres samlede uddannelsesniveau svarer til omkring 4 års universitetsstudier inden for det samfundsvidenskabelige område.
Vedrørende afbrydelse i uddannelsesforløbet Personer, der har gennemført en uddannelse af mindst 18 måneders eller 3 halvårlige semestres varighed kan blive optaget, hvis a-kassen har modtaget en ansøgning om optagelse senest 2 uger efter, at uddannelsen er gennemført.
Ankenævnet har lagt vægt på, at CIRIUS har vurderet, at Deres uddannelse som BA og MS kan anses som et samlet uddannelsesforløb, der i niveau svarer til 4 års universitetsstudier inden for det samfundsvidenskabelige område.
Som begrundelse for, at der er tale om et samlet uddannelsesforløb har CIRIUS udtalt, at såvel den 4-årige franske uddannelse som den 1-årige britiske uddannelse er uddannelser inden for det samfundsvidenskabelige område, og at begge uddannelser har fokus på politiske studier og forvaltning.
Deres franske uddannelse på bachelorniveau hænger således sammen med Deres britiske masteruddannelse.
Adgangsgrundlaget for Deres mastergrad var Deres BA.
 Det er CIRIUS vurdering, at Deres franske uddannelse (BA) hænger fagligt sammen med Deres britiske masteruddannelse, og at det ikke har betydning for Deres uddannelsesforløb, at der har været 1 års studiepause mellem den franske og den britiske uddannelse.
 Ankenævnet finder således på baggrund af CIRIUS vurdering, at det ikke uddannelsesmæssigt har betydning, at De havde en studieafbrydelse efter færdiggørelsen af Deres bachelor til påbegyndelsen af Deres mastergrad.
 Ankenævnet har herved lagt vægt på, at kravet om at der skal være tidsmæssig sammenhæng mellem de to uddannelser alene fremgår af direktoratets vejledning nr. 119 af 21. december 2005 og således ikke alene kan blive afgørende for sagen.
R E G L E R Ankenævnet henviser til  § 41, stk. 1 i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og  § 2 i Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændig erhvervsdrivende og nyuddannet i en a-kasse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
A-kasse Arbejdsdirektoratet Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
Kapitel 8 Medlemskab af anerkendte arbejdsløshedskasser § 41. Ret til optagelse som medlem har personer, 1) som har bopæl og ophold her i riget bortset fra Færøerne og Grønland, jf. dog stk. 7, 2) som er mellem 18 og 63 år, dog 65 år for personer født før den 1. juli 1939, og 3) som enten a) dokumenterer at være beskæftiget som lønmodtager, b) har gennemført en erhvervsmæssig uddannelse af mindst 18 måneders varighed eller en erhvervsgrunduddannelse i henhold til lov om erhvervsgrunduddannelse, når kassen modtager skriftlig begæring om optagelse senest 2 uger efter uddannelsens afslutning, c) dokumenterer at udøve selvstændig erhvervsvirksomhed, d) dokumenterer at deltage i udøvelsen af ægtefællens selvstændige erhvervsvirksomhed, e) aftjener værnepligt eller er ansat på værnepligtslignende vilkår eller f) dokumenterer at udøve kommunalt hverv som borgmester, rådmand eller udvalgsformand eller at være medlem af Folketinget, regeringen eller Europaparlamentet.
 Bekendtgørelse om optagelse som lønmodtager m.fl., selvstændig erhvervsdrivende og nyuddannet i en a-kasse:
Optagelse på baggrund af uddannelse § 2. Personer, der har gennemført en uddannelse af mindst 18 måneders eller 3 halvårlige semestres varighed kan blive optaget, hvis a-kassen har modtaget en ansøgning om optagelse senest 2 uger efter, at uddannelsen er gennemført, jf. stk. 3.
 Stk. 2. Et deltidsstudium skal have en varighed, der svarer til et fuldtidsstudium på 18 måneder, for at danne grundlag for optagelse.
Stk. 3. En uddannelse vil blive anset for gennemført, når studieaktiviteten er ophørt, alle karakterer er givet, og eksamen er bestået.
Hvis udstedelsen af et eksamensbevis sker i tilknytning til, at uddannelsen er gennemført, vil eksamensbeviset altid kunne blive betragtet som datoen for uddannelsens gennemførelse.
