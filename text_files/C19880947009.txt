 Efter hidtidig praksis har civilforsvaret i § 18, stk. 2-kommunerne  

 indsendt planer for den lokale reservevandforsyning til godkendelse i  

 Civilforsvarsstyrelsen som grundlag for statslige tildelinger af materiel til  

 reservevandforsyningstjenesten.
 Denne praksis ophæves herved, idet resultatet af den lokale planlægning på  

 dette område fremover skal indgå som en del af civilforsvarsplanlægningen  

 efter civilforsvarslovens § 17.
 Til orientering vedlægges en »Vejledning om planlægning af det  

 kommunale civilforsvars reservevandforsyningstjeneste«, der er  

 udarbejdet på grundlag af en indstilling fra Civilforsvarsstyrelsens  

 tidligere brandtjenesteudvalg.
I vejledningen anvendes brandinddeks som dimensioneringsgrundlag.
Dette  

 vil for visse kommuners vedkommende medføre en ændret dimensionering af  

 reservevandforsyningstjenesten.
For kommunerne som helhed er vejledningen dog  

 udgiftsneutral i forhold til de hidtidige planlægningsprincipper.
I tilslutning til vejledningen henledes opmærksomheden på muligheden for i  

 kommunale lokalplaner at foretage reservation af arealer til etablering af  

 vandbassiner.
Der henvises til Civilforsvarsstyrelsens cirkulærskrivelse af  

 1. juni 1983 om »Kommunale lokalplaner - reservation af arealer til  

 civilforsvarsmæssige formål (beskyttelsesrum)».
Det bemærkes, at de vejledende retningslinier for brandtjenesten er under  

 revurdering.
Uanset dette kan vejledningen dog anvendes som  

 planlægningsgrundlag for reservevandforsyningstjenesten, da det heri anvendte  

 dimensioneringsgrundlag (brandindeks) ikke påregnes ændret.
 Afslutningsvis bemærkes, at der fortsat ikke er bevillingsmæssig mulighed  

 for af statsmidler at tildele kommunerne materiel på brand- og  

 reservevandforsyningsområdet.
F.
Trosbjerg brigadechef Bilag Vejledning om planlægning af det kommunale civilforsvars  

 reservevandforsyningstjeneste.
1. INDLEDNING Under krigsmæssige forhold kan civilforsvarets brandtjeneste ikke basere  

 sig på, at vandledningsnettet og kunstige vandforråd, der er beregnet til det  

 fredsmæssige brandvæsen, vil kunne yde de nødvendige vandmængder til det  

 store antal pumper, der i en given situation vil blive indsat.
Det er derfor nødvendigt for civilforsvaret at planlægge og organisere en  

 særlig tjeneste til at forsyne brandtjenestens enheder med det nødvendige  

 slukningsvand.
Denne tjeneste kaldes  reservevandforsyningstjenesten.
 I overensstemmelse hermed er det i civilforsvarslovens § 18, stk. 2.,  

 pålagt kommuner med bymæssigt bebyggede områder bl.a. at planlægge og  

 organisere en reservevandforsyningstjeneste efter nærmere af  

 indenrigsministeren fastsatte regler, jf. § 18, stk. 3.
2. DEFINITIONER Arbejdsforråd: Naturligt eller kunstigt vandforråd på mindst 2.400  

 kubikmeter.
 Brandanalyse: Del af byanalysematerialet, der bl.a. angiver  

 brandbelastningen med indeksværdier fra 0 til 8 og derover samt angiver  

 klassificerede brandbælter og lignende.
 Branddeling: En brandslukningsenhed, der består af 4 brandgrupper, hver  

 forsynet med en bærbar motorsprøjte på 1.000 1/min. pumpekapacitet samt en  

 slangebeholdning til 300 m udlægning (udlægningsafstand).
 Brandindeks: Talværdi, der angiver brandbelastningen i formlen Ix105 =  

 qxExb, hvor I er brandindekset, q er den gennemsnitlige brandbelastning i  

 kcal pr. kvadratmeter etage, E er antallet af etager og b er  

 bebyggelsestætheden.
 Kunstigt vandforråd: Kunstige søer i parkanlæg, opstembare områder, større  

 svømmeanlæg, regnvandsbassiner og andre lignende vandforråd uden naturlig  

 tilstrømning.
Naturligt vandforråd: Åer, søer, fjorde, bugter og havneområder.  

 Startforråd: Vandforråd af begrænset størrelse svarende til en times pumpning  

 for de første mødende brandenheder.
Kan være 100 kubikmeter H-bassin  

 (transportabelt bassin), gravet bassin, swimmingpool eller lignende.
 Vandtransportenhed: Slangegruppe eller rørgruppe, beregnet til at fremføre  

 og pumpe ca. 2.000 1/min. frem over en afstand på 700 m eller 1000 1/min.  

 over en afstand på 1400 m for slangegrupper med dobbelt kørestel.
 Reglementer og betjeningsvejledninger til H-bassiner, slange- og  

 rørgrupper forefindes.
3. RESERVEVANDFORSYNINGSTJENESTEN 3.1. Reservevandforsyningstjenestens opgave er at holde det antal  

 brandenheder, der til enhver tid er indsat inden for et indsatsområde,  

 forsynet med det nødvendige slukningsvand.
3.2. For at kunne løse denne opgave må de lokale civilforsvarsmyndigheder  

 basere sig på brandvæsenets planlægning af, i hvilken udstrækning naturlige  

 og kunstigt etablerede vandforråd vil kunne benyttes som  

 vandforsyningssteder.
Herfra vil det nødvendige slukningsvand i en given  

 situation kunne hentes.
 Da det i mange tilfælde vil være nødvendigt at transportere vand fra  

  arbejdsforrådene frem til indsatsstyrkerne, må der tillige planlægges  

 anbragt startforråd inden for byområdet således, at brandtjenestens enheder  

 kan påbegynde slutningsindsatsen uden at skulle afvente vandtransporten.
 Denne planlægning betinger et nøje kendskab til særlige lokale forhold som  

 f.eks. områdets topgrafi, arbejdsforrådenes placering i forhold til de  

 brandfarlige byområder samt eventuelt særlige brandfarlige objekter.  

 Oplysninger vedrørende byområdets brandfarlighed fremgår af brandanalysen,  

 jf. »Retningslinier for civilforsvarsmæssig byanalyse«,  

 Civilforsvarsstyrelsen 1968.
 Alle oplysninger vedrørende reservevandforsyningstjenesten indarbejdes i  

 en reservevandforsyningsplan.
 3.3. Reservevandforsyningstjenesten opdeles i en stationær  

  reservevandforsyningstjeneste og i en vandtransporttjeneste med hver sit  

 opgavesæt.
4. DEN STATIONÆRE RESERVEVANDFORSYNINGSTJENESTE 4.1. Som et led i opbygningen af kommunens civilforsvar skal der  

 gennemføres en rekognoscering for egnede arbejdsforråd og om nødvendigt  

 etableres kunstige.
Yderligere skal der gennemføres nødvendige  

 anlægsarbejder, der gør det muligt at anvende vandressourcerne  

 (pumpestandpladser og sugebrønde).
Ved gennemførelse af beredskabsforanstaltninger skal planlagte startforråd  

 etableres.
Der foretages samtidig en kontrol af arbejdsforrådene.
4.2. Arbejdsforrådene danner grundlaget for hele  

 reservevandforsyningstjenesten.
De skal have en sådan størrelse, at der  

 sikres slukningsvand til 10 timers pumpning med alle de pumper, der kan  

 forudsættes indsat fra det pågældende forråd.
 Såfremt afstanden fra indsatssted til arbejdsforråd væsentligt overskrider  

 300 m, må der etableres et kunstigt arbejdsforråd eller planlægges fornøden  

 vandtransport.
 4.3. I områder, hvor afstanden mellem brandhanerne ikke må overstige 150  

 m, d.v.s. bolig- og erhvervsområder med brandindeks over eller lig med 2,  

 skal der inden for en udlægningsafstand på 300 m fra ethvert brandobjekt  

 findes 2 startforråd.
 I områder, hvor afstanden mellem brandhanerne ikke må overstige 300 m,  

 d.v.s. bolig- og erhvervsområder med brandindeks mindre end 2, skal der inden  

 for en udlægningsafstand på 300 m findes et startforråd.
 Hvert startforråd skal være på mindst 100 kubikmeter.
 I byområder med lav åben og lav tæt bebyggelse skal der inden for en  

 udlægningsafstand på 300 m alene forefindes 1 startforråd med en størrelse på  

 mindst 20 kubikmeter.
 4.4. Til byområder og industriområder med startforråd på minimum 100  

 kubikmeter leveres 100 kubikmeter vandkar som statsmateriel, subsidiært  

 leveres tætningsduge til gravede startforråd.
 Det er en forudsætning for tildeling af statsmateriel til startforråd, at  

 samtlige muligheder for anvendelse af eksisterende forråd er udnyttet.
5. VANDTRANSPORTTJENESTEN 5.1. Vandtransporttjenesten har til opgave at transportere det nødvendige  

 slukningsvand fra arbejdsforrådene frem til de startforråd, som benyttes af  

 brandtjenestens enheder.
 I områder med lav åben og lav tæt bebyggelse forsynes startforrådene ved  

 hjælp af tankvogne eller tilsvarende køretøjer.
 5.2. Vandtransporttjenestens enheder er opbygget på følgende måde:
 Slangegrupper, hvor slukningsvandet fremføres gennem to  

 A-slangeledninger.
 Rørgrupper, hvor slukningsvandet fremføres gennem en koblingsrørledning  

 forlænget med gummierede A-slanger.
Vandtransporttjenestens enheder er i vandret terræn i stand til at pumpe  

 ca. 2.000 1/min. frem over en afstand på 700 m.
Slangegrupper med 2 x 1000  

 1/min.-pumper (dobbelt kørestel) vil kunne pumpe 1000 1/min frem over en  

 afstand på 1400 m.
Tankvogne og lignende kan i en beredskabssituation ved udskrivning  

 stilles til rådighed for vandtransporttjenesten.
Disse tankvognes primære  

 opgave er at forsyne startforråd i lav bebyggelse og sekundært at forsyne  

 øvrige startforråd eller fungere som startforråd.
 5.3. Antallet af vandtransportenheder bestemmes ud fra lokale forhold på  

 grundlag af kommunens brandanalyse, afstanden til arbejdsforråd,  

 højdeforskelle i terrænet og antallet af forhåndenværende brandenheder.
Som gennemsnitsregel kan der regnes med, at der til halvdelen af  

 brandgrupperne kræves slukningsvand tilvejebragt ved vandtransport, og at en  

 vandtransportenhed kan forsyne 2 brandgrupper med slukningsvand.
Forholdet  

 vandtransportenheder/ brandgrupper bliver herefter 1:4.
 Slangegrupper og eventuelt rørgrupper tildeles som statsmateriel kun til  

 opfyldning af startforråd på 100 kubikmeter og derover, mens øvrige  

 startforråd opfyldes af udskrevne tankvogne m.v.
 5.4. Vandtransporttjenestens organisation er bestemt ud fra tilknytningen  

 til brandtjenesten og skal tilpasses de lokale forhold.
