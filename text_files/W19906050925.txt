I forbindelse med anmodning om vejomlægning nedlagde to lodsejere  

 påstand om, at der ikke blev givet tiladelse til omlægningen på grund af de  

 færdselsmæssige ulemper, omlægningen ville medføre for kørsel med  

 landbrugsmaskiner samt lastbiler.
Vejen ønskedes omlagt af sikkerhedsmæssige  

 årsager, idet vejen forløb mellem en lodsejers bygninger.
Kommissionen fandt,  

 at de ulemper som omlægningen ville medføre for de to lodsejere var mindre  

 væsentlige i forhold til de ulemper den lodsejer, som havde ønsket  

 omlægningen måtte tåle, såfremt fortsat forløb mellem hans bygninger.  

 Kommissionen stadfæstede herefter kommunens tilladelse til vejomlægningen og  

 fandt at sagens omkostninger i medfør af privatvejslovens § 55 stk. 2 burde  

 udredes af kommunen.
År 1990 den 9. februar kl. 10.00 blev taksationskommissionen for Århus  

 Amtsrådskreds I (nord) sat dels på Kærvej 40 ( Klara Pedersen) dels på Kærvej  

 38, Uggelhuse (K.E.
Elgaard Larsen), hvor der foretoges:
Taks. 11/89 Taksationsforretning vedr. omlægning af privat fællesvej, Kærvej, efter  

 begæring af Sønderhald kommune Lodsejerne nedlagde påstand om, at der ikke gives tilladelse til  

 omlægningen og anførte til støtte herfor, at omlægningen vil påføre deres  

 ejendomme stor gene, idet den forelagte vejføring vil betyde, at det vil være  

 næsten umuligt at få tilførsel af kalk, olie og foderstoffer med de store  

 lastbiler, som leverandørerne anvender, og de 4 sving som vejføringen skal  

 have uden, at vejen bliver bredere end de nuværende 3,77 meter vil medføre  

 farlige færdselsmæssige forhold.
Helles tilføjede hertil, at han ved kornhøst  

 anvender 12-fods mejetærsker, som ikke kan komme rundt i svingene, især  

 når Elgaard Larsen må antages på ny at plante store træer langs vejen.
Det er  

 allerede nu vanskeligt at komme igennem med store maskiner.
 Afdelingsingeniør Thorsen gjorde heroverfor gældende, at det var  

 forvaltningens opfattelse, at der ikke påføres nogen lodsejer med færdselsret  

 til den private fællesvej nogen væsentlig gene ved omlægningen, idet det  

 tværtimod må anses for en mindre gene at køre uden om ansøgerens bygninger,  

 end det er at skulle køre over en gårdsplads.
 Efter forhandling anførte ingeniør Thorsen nu, at teknisk forvaltning vil  

 være villig til at pålægge Elgaard Larsens ejendom servitut om beplantning i  

 en vis afstand fra vejen, og ved besigtigelsen fremkom der forslag om, at  

 vejen gøres bredere i omlægningen omkring udhuset, og at vejføringen lægges  

 længere væk fra bygningen, så at den i hvert fald kommer fri af tagudhænget.  

 Man forsøgte nu at kontakte Elgaard Larsen for forhandling herom, men han  

 blev ikke truffet hjemme.
 Parterne blev herefter enige om, at sagen udsættes, og at ingeniør Thorsen  

 optager forhandling med Elgaard Larsen om ændret vejføring i forhold til det  

 foreliggende forslag.
 År 1990 den 9. marts kl. 10.00 blev taksationskommissionen for Århus  

 amtsrådskreds I (nord) sat på tinghuset, Møllestræde 8, Randers, hvor der  

 foretoges:
Taks. 11/89 fortsat.
Taksationsforretning vedr. omlægning af privat fællesvej, Kærvej For Sønderhald kommune mødte ingen (efter aftale).
 Der fremlagdes:
1) nyt rids med kopi af deklaration 2) skrivelse af 6. marts 1990 fra Tage Helles Advokat Lyngs v/advokat Annagrete Pagter Kristensen oplyste, at man er  

 bekendt med, at linieføringen er ændret, således at vejen bliver 4,5 m bred,  

 og der bliver pålagt en servitut.
Lodsejeren Klara Pedersen fastholder  

 imidlertid protesten mod omlægning af vejen.
Advokat Lyngs v/advokat Annagrete Pagter Kristensen anførte til støtte for  

 påstanden, at den ny vej vil give væsentlige ulemper for lodsejeren.
Der  

 bliver tale om dårlige oversigtsforhold, udhusbygningen vil tage udsigten, og  

 der vil opstå en farlig situation.
Ved kørsel med store køretøjer vil der  

 stadig være vanskeligheder med at passere.
Man må foretage en afvejning af  

 parternes interesser, og der er ikke her noget, der taler for, at det er  

 rimeligt at pålægge lodsejeren Klara Pedersen den ny vej.
Knud Erik Elgaard Larsen oplyste, at det er af sikkerhedsmæssige årsager,  

 at vejen ønskes omlagt.
Man har ofte besøg af et barnebarn.
Kommissionen afsagde efter votering sålydende K e n d e l s e :
 Kommissionen forudsætter, at der fastsættes bestemmelse om, at evt. ny  

 beplantning langs den omlagte vej skal holdes i en afstand af ca. 3 m fra  

 vejens skel, således at denne ikke vil give gener på vejen.
Kommissionen finder, at de ulemper som omlægningen af vejen medfører for  

 de to lodsejere er mindre væsentlige i forhold til de  

 ulemper Knud Erik Elgaard Larsen må tåle, såfremt vejen fortsat forløber  

 mellem hans bygninger.
Som følge heraf finder kommissionen, at  

 vejbestyrelsens beslutning vil være at stadfæste.
 Efter omstændighederne findes sagens omkostninger, herunder 1500 kr. i  

 advokatomkostninger i medfør af privatvejslovens § 55, stk. 2, at burde  

 udredes af Sønderhald kommune.
 T h i b e s t e m m e s :
 Den af lodsejerne Klara Pedersen og Tage Helles fremsatte indsigelse mod  

 omlægning af den private vej tages ikke til følge.
