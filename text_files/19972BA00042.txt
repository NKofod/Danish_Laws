Nr BSF 42 Forslag til folketingsbeslutning om etablering af et lovgrundlag for et  

 sammenhængende akut behandlingssystem Fremsat af Yvonne Herløv Andersen (CD) Peter Duetoft (CD) Mimi Jakobsen  

 (CD) Ebbe Kalnæs (CD) den 7. maj 1998 Folketinget opfordrer regeringen til at fremsætte forslag til en lov, der  

 skal danne grundlag for et fremtidigt sammenhængende akut behandlingssystem,  

 og som skal indeholde følgende:
1. En definition af et opdateret, tidssvarende akut medicinsk beredskab,  

 hvori indgår - alarmeringscentraler og vagtcentraler - ambulancetjenesten - præhospital behandling - de akutte modtageafdelinger.
 2. En koordinering og øget effektivisering af alarmerings og  

 vagtcentraler.
 3. Regler for lægeudrykningsordninger og præhospital behandling.
 4. En opkvalificering og systematisering af de akutte modtagefunktioner på  

 sygehusene til et tidssvarende niveau, inklusive et landsdækkende  

 traumesystem.
Bemærkninger til forslaget Formålet med beslutningsforslaget er at sikre et kvantitativt og  

 kvalitativt minimumsniveau for det akutte behandlingssystem her i landet samt  

 at højne niveauet for behandlingen af syge og tilskadekomne, inden de  

 pågældende når hospitalet.
I dag er ambulancetjenesten kort omtalt i  

 sygehuslovens § 6 og for den private tjenestes vedkommende nærmere reguleret  

 i overenskomsten mellem Amtsrådsforeningen og Falck A/S.
Folketinget har gennem flere år været opmærksom på behovet for en  

 styrkelse af den præhospitale behandlingsindsats det vil sige den behandling,  

 patienten modtager før ankomsten til sygehuset og på, at ambulancetjenesten  

 og alarmeringsfunktionerne placeres som en funktionelt integreret del af  

 sundhedsvæsenet.
Der henvises til tidligere beslutningsforslag om en  

 ambulancelov.
Den væsentligste problemstilling i udformningen af alle akutte  

 behandlingssystemer er, at systemet skal sikre, at den akut syge eller  

 tilskadekomne patient 1. hurtigst muligt bringes under forsvarlig lægelig behandling 2. sikres en kontinuerlig optimal behandling 3. sikres imod unødig forværring på grund af uhensigtsmæssig transport.
 Sygehuskommissionen har i betænkning nr. 1329 fra februar 1997,  

 »Udfordringer i sygehusvæsenet«, formuleret følgende overordnede  

 målsætninger for akuttilbudene:
 1. Det samlede akutsystem bør være brugervenligt.
 2. Der skal være let og uhindret adgang til akut hjælp.
 3. Der bør være tale om et differentieret tilbud med henblik på at dække  

 behovenes forskellighed.
 4. Det samlede akutsystem bør være koordineret og fleksibelt i sin  

 indsats.
 5. Der bør tilstræbes optimal udnyttelse af ressourcerne.
 6. Indsatsen bør løses på det laveste tilstrækkelige og fagligt kompetente  

 niveau.
Udviklingen med en fortsat reduktion i antallet af somatiske sygehuse, en  

 fortsat koncentrering af specialerne og tiltagende specialiserede  

 behandlingstilbud betyder, at præcisionen og kvaliteten af den præhospitale  

 indsats vil få en øget betydning for resultatet af den samlede  

 behandlingsindsats.
Samtidig har den medicinske og teknologiske udvikling  

 betydet, at de præhospitale diagnosticerings og behandlingsmuligheder er  

 blevet væsentligt forbedrede.
Det er således i dag muligt at tilbyde  

 avanceret lægelig behandling, som vil kunne sikre, at 1. der kan reddes liv og førlighed 2. transportbelastningen kan reduceres, hvorved - prognosen kan forbedres - sygdomsforløbet kan afkortes - smerter og ubehag kan lindres 3. behandlingsindikationen kan vurderes, hvorved - ikke indiceret behandling kan undgås - unødvendig transport kan undgås - hensigtsmæssig visitering kan sikres En omprioritering af ressourcerne med et øget engagement i den tidlige  

 indsats, en prioritering af behandlingen af akut sygdom og tilskadekomst og  

 en forebyggelse af mulige følgeskader vil medføre, at omkostningerne til  

 omsorg og forsorg kan reduceres.
Ud over en samlet serviceforbedring og en  

 øget tryghedsfornemmelse for borgerne vil dette i fremtiden kunne føre til en  

 reduktion af de samlede offentlige udgifter til social og sundhedsvæsen.  

 Patientbehandlingen forbedres til gavn for den enkelte, og ressourcerne  

 udnyttes optimalt til gavn for alle.
Det er derfor påkrævet, at der nu gennemføres det nødvendige lovgrundlag,  

 således at det akutte behandlingssystem bliver løftet til et tidssvarende  

 niveau.
Det er afgørende nødvendigt, at det akutte system koordineres og  

 kontrolleres på et overordnet plan, og at der sikres sammenhæng i hele den  

 akut medicinske behandlingskæde.
Organisering Fundamentalt skal det akutte behandlingssystem organiseres således, at  

 patienten sættes i centrum i et sammenhængende behandlingsforløb.
De mange  

 gode akutte behandlingstilbud skal koordineres i et integreret og  

 differentieret behandlingssystem.
Alarmeringscentralerne og vagtcentralerne Alarmeringscentralerne udøver en selvstændig, offentligt administreret  

 funktion.
Der etableres på landsplan 5 regionale alarmeringscentraler, der er  

 helt uafhængige af politi, Falck, brandvæsen og andre operatører: 2  

 alarmeringscentraler i Jylland (nord og syd), 1 alarmeringscentral på Fyn, 1  

 alarmeringscentral for Sydsjælland og øerne samt 1 alarmeringscentral for  

 hovedstadsområdet og Nordsjælland.
Alarmeringscentralerne, som modtager opkald, skal sikre, at alle  

 anmodninger om akut hjælp håndteres på et fagligt kompetent niveau.
Uanset om  

 det drejer sig om udrykning med ambulance, brandslukningskøretøj eller  

 politi.
Alarmeringscentralerne udgør et knudepunkt, en enkel, universel indgang  

 til alle former for akut hjælp.
I det akutmedicinske behandlingssystem indgår  

 de i et kommunikationsnetværk, der rækker ind i sygehusene og ud til de  

 mobile enheder.
Da hovedparten af alle alarmopkald vedrører medicinske  

 tilstande ulykker og sygdom skal alarmeringscentralerne fungere med tæt  

 forbindelse til sygehusvæsenet.
For hvert af alarmeringscentralernes  

 dækningsområde placeres en overlæge, som har det overordnede ansvar for de  

 akutmedicinske aktiviteter i området.
Der skal være adgang til læger og  

 sygeplejersker for at sikre, at rigtig hjælp afsendes, og at unødvendig  

 ambulanceudrykning og anden unødvendig indsats undgås.
 Den akutmedicinske kæde skal omfatte sygehuse, ambulance og  

 redningstjeneste, lægevagtstjeneste og døgnhjemmeplejen samt eventuelt andre  

 relevante tjenester i et sammenhængende enstrenget system, hvor alle led ved  

 hjælp af moderne teleteknologi skal kommunikere via alarmeringscentralerne.
Alarmeringscentralerne udstyres med de nyeste teleteknologiske  

 kommunikationsmidler, herunder GPSsystem, der via satellitter følger alle  

 udrykningskøretøjers nøjagtige positioner automatisk og desuden automatisk  

 angiver alarm og ankomsttidspunkt.
Anden og nærmere hjælp kan så eventuelt  

 afsendes, for eksempel et brandslukningskøretøj, der er nærmere, samtidig med  

 den bedst positionerede ambulance.
Der indføres autorisation for udrykningskøretøjer med undtagelse af  

 politiets.
For at blive autoriseret skal udrykningskøretøjer være tilsluttet  

 en af de nævnte alarmeringscentraler.
Ambulancetjenesten Der fastsættes samme regler for reaktionstid for ambulancetjenesten som  

 for brandvæsenet, det vil sige maksimalt 10 minutter i tættere bebyggelse og  

 15 minutter i spredt bebyggelse, regnet fra alarmeringstidspunktet.
For at sikre overholdelse af denne reaktionstid inddrages brandvæsenet i  

 ambulancetjenesten på samme måde som i USA.
Fordelen ved denne ordning er, at  

 når en ambulance ikke kan nå frem tilstrækkeligt hurtigt, afsender nærmeste  

 brandvæsen et køretøj med mindst to mand til at indlede førstehjælp på  

 skadestedet.
Dette mandskab skal som minimum have den nødvendige uddannelse i  

 udvidet førstehjælp.
Præhospital behandling Uddannelsen af ambulancebehandlere udbygges til også at omfatte et niveau,  

 der svarer til tyske Rettungsassistenter eller engelske/amerikanske  

 paramedics.
De må kun udføre deres arbejde under medicinsk kontrol af  

 områdets ansvarlige overlæge eller læger.
På landsplan oprettes akutmedicinske udrykningstjenester rullende  

 skadestuer bemandet med kvalificerede læger og sygeplejersker.
Disse  

 spydspidser rykker ud fra sygehusene i tilfælde, hvor avanceret præhospital  

 behandling på skadestedet er påkrævet.
Praktiserende læger med fornøden  

 akutmedicinsk uddannelse kan indgå i det akutmedicinske beredskab i tyndt  

 befolkede områder.
De akutte modtageafdelinger på sygehusene Modtagelsen af akutte patienter på hospitalerne optimeres, både hvad angår  

 akut sygdom og traumer.
Det sikres, at for eksempel patienter med blodprop i  

 hjertet eller i hjernen overalt i landet kan modtage hurtig og korrekt  

 behandling.
 Der indføres et landsdækkende traumesystem, hvor samtlige  

 skadestuer/akutte modtageafdelinger klassificeres i tre kategorier, hvor  

 højeste niveau er egentlige traumecentre (universitetssygehuse). For at sikre  

 hurtig transport til disse traumecentre kan overvejes brug af helikoptere i  

 samarbejde med det danske forsvar.
Skriftlig fremsættelse Yvonne Herløv Andersen (CD):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om etablering af et lovgrundlag for  

 et sammenhængende akut behandlingssystem.
(Beslutningsforslag nr.
B 42).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
