 Danmarks, Finlands, Islands, Norges og Sveriges regeringer, som finder det  

 ønskeligt, at det kulturelle samarbejde mellem de nordiske lande yderligere  

 udvikles og styrkes, er blevet enige om, at den i 1966 indgåede overenskomst  

 om oprettelse af Nordisk Kulturfond fremover skal have følgende udformning:
 Formål m.m.
 Artikel 1.
 Nordisk Kulturfond har til formål at fremme det kulturelle samarbejde  

 mellem de nordiske lande.
 Artikel 2.
Fondens virksomhedsområde omfatter det nordiske kultursamarbejde i hele  

 dets udstrækning.
Bidrag fra fonden kan således ydes til formål inden for  

 forskning, undervisning og almenkulturel virksomhed i videste forstand.
 Der kan også ydes støtte til informationsvirksomhed inden for eller uden  

 for Norden vedrørende nordisk kulturelt samarbejde og de nordiske landes  

 kulturliv.
 Artikel 3.
Af fondens midler kan der bevilges tilskud til nordiske projekter af  

 engangskarakter.
Tilskud kan også ydes dels til nordiske projekter af mere  

 varig karakter, dog fortrinsvis for en af styrelsen fastsat periode, dels i  

 særlige tilfælde til regelmæssigt tilbagevendende formål.
 Fondens midler.
 Artikel 4.
 Midlerne, der årligt stilles til fondens rådighed, optages på det nordiske  

 kulturbudget.
 Artikel 5.
 Midler, som er tilført fonden, står til rådighed for fonden også efter  

 udgangen af det år, da indbetalingen til fonden er sket.
 Artikel 6.
 Fonden kan erhverve ejendom gennem gave eller testamente under  

 forudsætning af, at der ikke dermed er forbundet noget vilkår, som er  

 uforeneligt med fondens formål.
Fondens forvaltning Artikel 7.
Fonden forvaltes, dens midler fordeles og dens virksomhed i øvrigt ledes  

 af en styrelse.
Styrelsen træffer også beslutning om modtagelse af gave eller  

 testamente samt om anbringelse af fondens indestående midler.
Styrelsen består af ti medlemmer.
Nordisk Råd udnævner fem af medlemmerne,  

 et fra hvert land.
De øvrige medlemmer udnævnes af Nordisk Ministerråd, et  

 fra hvert land.
På tilsvarende måde udnævnes for hvert medlem en personlig  

 suppleant.
Medlemmerne og suppleanterne udnævnes for et tidsrum af to kalenderår ad  

 gangen.
Afgår et medlem eller en suppleant inden mandattidens udløb, skal der  

 udnævnes en efterfølger for resten af mandattiden.
Styrelsen vælger blandt sine medlemmer en formand og en næstformand for et  

 kalenderår ad gangen.
Samme land beklæder formandsposten to år i træk.
 Artikel 8.
 Styrelsen er beslutningsdygtig, når formanden eller næstformanden og  

 mindst seks andre medlemmer er til stede.
Styrelsens beslutninger træffes ved simpel stemmeflerhed.
I tilfælde af  

 stemmelighed er formandens stemme udslaggivende.
Beslutning om bevilling af  

 et tilskud fra fonden må dog ikke træffes, når mindst et af landene gennem  

 begge sine repræsentanter modsætter sig dette.
 Artikel 9.
Styrelsen bistås af komiteer og arbejdsgrupper, som Ministerrådet har  

 udpeget inden for fondens virkeområde.
Styrelsen kan herudover efter behov  

 indhente udtalelser fra andre sagkyndige.
 Artikel 10.
 Sekretariatsarbejdet og økonomiforvaltningen varetages af Sekretariatet  

 for nordisk kulturelt samarbejde.
 Artikel 11.
Af fondens midler afholdes rejsegodtgørelse, dagpenge og øvrige  

 omkostninger i forbindelse med fondens virksomhed.
Der kan endvidere afholdes  

 udgifter til særlig sagkyndig bistand.
 Artikel 12.
 Fonden har sit sæde i det land, hvori Sekretariatet for nordisk kulturelt  

 samarbejde er beliggende.
 Artikel 13.
 Styrelsen vedtager en forretningsorden med nærmere forskrifter for sin  

 virksomhed.
 Regnskab og revision.
 Artikel 14.
 Fondens regnskabsår er kalenderåret.
 Artikel 15.
 Nordisk Råd træffer bestemmelse om revision af fondens forvaltning og  

 regnskaber.
 Artikel 16.
Styrelsens og revisorernes beretninger skal senest den 1. oktober året  

 efter virksomhedsåret/regnskabsåret afgives til Ministerrådet og til Nordisk  

 Råd.
Beslutning om godkendelse af regnskabet og om bevilling af ansvarsfrihed  

 for styrelsen træffes af Nordisk Råd.
 Slutbestemmelser.
 Artikel 17.
 Denne overenskomst skal ratificeres, og ratifikationsinstrumenterne skal  

 snarest muligt deponeres i Udenrigsministeriet i Danmark.
 Overenskomsten træder i kraft den første i den måned, som begynder nærmest  

 efter den dag, da samtlige parters ratifikationsinstrumenter er deponeret.
 Artikel 18.
Ønsker nogen af de kontraherende parter at opsige overenskomsten, skal  

 skriftlig meddelelse herom tilstilles den danske regering, som umiddelbart  

 herefter skal underrette de øvrige kontraherende parter herom, samt om datoen  

 for meddelelsens modtagelse.
Overenskomsten ophører at gælde fra og med den  

 første dag i det kalenderår, som følger efter opsigelsen, såfremt meddelelse  

 om opsigelsen er indgået til den danske regering senest den 30. juni og  

 ellers fra den første dag i det næstfølgende kalenderår.
 Når overenskomsten er ophørt at gælde, skal fondens aktiver og passiver  

 fordeles mellem de kontraherende parter i overensstemmelse med den  

 fordelingsnøgle, som gælder for finansieringen af det nordiske kulturbudget.
 Overenskomsten skal være deponeret i Udenrigsministeriet i Danmark, og  

 bekræftede afskrifter skal af det danske udenrigsministerium tilstilles hver  

 af de kontraherende parter.
 Til bekræftelse heraf har undertegnede befuldmægtigede repræsentanter  

 undertegnet denne overenskomst.
 Udfærdiget i Stockholm i et eksemplar på dansk, den tolvte juni  

 nittenhundrede og femoghalvfjerds.
Ritt Bjerregaard.
Bertil Zachrisson.
Marjatta Vaananen.
Bjartmer Gjerde.
Birgir Thorlacius.
Denne overenskomst, der træder i stedet for overenskomsten af 3. oktober  

 1966 om Nordisk Kulturfond, jfr.
Udenrigsministeriets bekendtgørelse nr. 88  

 af 14. oktober 1967, Lovtidende C, trådte i medfør af artikel 17 i kraft den  

 1. december 1976.
 Udenrigsministeriet, den 22. december  

 1976.
K.
B.
Andersen.
 Ingen.
