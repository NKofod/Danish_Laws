Investeringer i henhold til § 22, stk. 2, må ikke overstige 10 % af  

 andelene i den investeringsforening, hvori investeringen foretages, jf.
Lov  

 om investeringsforeninger § 23, stk. 3 Tilsynet godkendte en vedtægtsbestemmelse om investeringer i henhold til  

 lov om investeringsforeninger § 22, stk. 2, idet det blev meddelt, at sådanne  

 investeringer er omfattet af § 22, stk. 1, og kræver tilsynets tilladelse,  

 som bl.a. betinges af, at forudsætningerne ifølge art. 24 i direktiv  

 85/611/EØF er opfyldt.
 Tilsynet meddelte i forbindelse med senere meddelelse af tilladelse i  

 henhold til lov om investeringsforeninger § 22, stk. 2, at investeringer i  

 henhold hertil ud over at skulle overholde ovennævnte tillige ikke måtte  

 overstige 10 % af andelene i den investeringsforening, hvori investeringen  

 blev foretaget, jf. lov om investeringsforeninger § 23, stk. 3.
 Det var endvidere en forudsætning, at investeingerne skete som led i en  

 investeringsstrategi med længere sigte og således ikke havde karakter af en  

 tegningsgaranti.
 Afgørelsen blev for så vidt angik anvendelsen af lov om  

 investeringsforeninger § 23, stk. 3, indbragt for Industriministeriets  

 Erhvervsankenævn, der ved kendelse af 14. december 1993 gav tilsynet medhold.
