Skriftlig fremsættelse (31. januar 2007) Minister  

 en for familie- og forbrugeranliggender  

  

 (Carina Christensen):
 Herved tillader jeg mig for Folketinget at fremsætte:
Forslag til  

 Forældreansvarsloven (Lovforslag nr.
L 133).
Lovforslaget indebærer en gennemgribende revision af reglerne om  

 forældremyndighed og samvær.
Lovforslaget bygger på betænkning nr. 1475/2006  

 om  

 Barnets perspektiv fra Udvalget om Forældremyndighed og Samvær og på den  

 politiske aftale, som regeringen den 5. december 2006 har indgået med  

 Socialdemokraterne, Dansk Folkeparti, Det Radikale Venstre, Socialistisk  

 Folkeparti og Enhedslisten, om indholdet af lovforslaget.
Der er på baggrund  

 heraf samtidig fremsat forslag til lov om ændring af forskellige  

 lovbestemmelser som følge af forældreansvarsloven (Behandling af retssager om  

 forældremyndighed og tvangsfuldbyrdelse).
Med lovforslaget indføres en ny hovedlov om reglerne om  

 forældremyndighed og samvær, der gennemfører en række grundlæggende  

 principper,  

 der skal være med til at sikre, at afgørelser efter loven altid træffes  

 efter,  

 hvad der er bedst for barnet.
En del af bestemmelserne i den gældende lov om  

 forældremyndighed og samvær, der ikke ved forslaget realitetsændres, foreslås  

 konsekvensændret som følge af de foreslåede nydannelser.
Et grundlæggende princip er, at alle afgørelser skal træffes  

 efter, hvad der er bedst for barnet.
Lovforslaget bygger på, at et barn har  

 ret  

 til to forældre.
Dette udgangspunkt indebærer, at forældrene skal tage ansvar  

 for barnet, dels ved at drage omsorg for det, dels ved at samarbejde omkring  

 væsentlige beslutninger om barnets forhold.
Lovforslaget fører i øvrigt til en række nyskabelser.  

 Udgangspunktet i lovforslaget er, at forældrene har fælles forældremyndighed,  

 også efter en samlivsophævelse.
Retten kan endvidere kun ophæve den fælles  

 forældremyndighed, hvis der foreligger tungtvejende grunde hertil.
Samtidig  

 kan  

 retten træffe afgørelse om, hvor barnet skal bo.
Lovforslaget medfører en ny  

 tilgang til begrebet forældremyndighed, hvor det ikke længere kræves, at  

 forældrene er enige om samtlige spørgsmål vedrørende barnet.
Det centrale er,  

 at forældrene kan håndtere deres eventuelle uenigheder på en sådan måde, at  

 det  

 ikke går ud over barnet.
Forslaget indebærer, at alle børn fremover skal inddrages i  

 sager om forældremyndighed, barnets bopæl og samvær, så deres perspektiv og  

 synspunkter belyses.
Dette kan ske ved for eksempel samtaler eller  

 børnesagkyndige  

 undersøgelser.
Barnet kan undlade at udtale sig, hvis det ønsker dette.
Ved lovforslaget understreges desuden, at det er barnet, der har  

 ret til samvær.
Forældrene har et fælles ansvar for, at et samvær kan  

 virkeliggøres.
Som følge heraf foreslås det, at forældrene som udgangspunkt  

 deler  

 ansvaret for og udgifterne til transporten af barnet til og fra et samvær.  

 Forslaget giver desuden mulighed for at fastsætte samværsordninger, hvor  

 barnet  

 er lige meget hos hver forælder.
Efter forslaget skal en forælder, der ikke har del i  

 forældremyndigheden, fremover orienteres om og have adgang til at deltage i  

 de  

 generelle sociale aktiviteter på skoler og i institutioner.
Der indføres  

 samtidig en forenklet klageadgang på området for orienteringsretten mv.
 Endelig kan det nævnes, at forslaget medfører, at der i særlige  

 tilfælde kan fastsættes samvær for barnet med andre end dets forældre, når  

 der  

 kun er meget lidt eller intet samvær med den anden forælder.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
