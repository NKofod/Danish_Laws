(Ændringer vedrørende  

 virksomhedsomdannelse i dødsboer m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 295 af 10. juni 1981 om beskatning af fortjeneste ved afståelse  

 af aktier m.v., som ændret ved lov nr. 227 af 26. maj 1982, foretages  

 følgende ændringer:
 1. I § 10 indsættes efter stk. 3 som nyt stykke:
"Stk. 4. Bestemmelserne i stk. 1, 1. pkt., og stk. 2 finder ikke  

 anvendelse ved udlæg af aktier eller anparter, der er erhvervet i forbindelse  

 med omdannelsen af en personligt ejet virksomhed efter lov om skattefri  

 virksomhedsomdannelse.
Hvis boet i sådanne tilfælde ikke kræver sig beskattet  

 efter § 2, uagtet betingelserne herfor er til stede, indtræder  

 udlægsmodtageren i boets skattemæssige stilling.
Reglen i stk. 3, 2. pkt.,  

 finder tilsvarende anvendelse." 2. I § 10, stk. 4, der bliver stk. 5, ændres  

 "stk. 1-3" til: "stk. 1-4".
§ 2 I § 33, stk. 3, i lov om opkrævning af indkomst- og formueskat for  

 personer m.v. (Kildeskat), jfr. lovbekendtgørelse nr. 551 af 6. oktober 1982,  

 ændres "§ 10, stk. 2" til: "§ 10, stk. 2 og 4".
§ 3 Loven træder i kraft dagen efter bekendtgørelsen i Lovtidende og har  

 virkning for omdannelser, der finder sted med udgangen af indkomståret 1982  

 eller senere.
Givet på Christiansborg slot, den 8.  

 juni 1983 Under Vor Kongelige Hånd og Segl Margrethe R.
