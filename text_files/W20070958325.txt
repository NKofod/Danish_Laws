Landsskatteretskendelse  

 vedr.
Fastlæggelse af mellemperiode i forbindelse med uskiftet bo Sagen drejer sig om fastlæggelse  

 af mellemperioden i forbindelse med uskiftet bo og bagud forskudt  

 regnskabsår.
Landsskatterettens afgørelse Indkomståret 2001 (1. maj  

 2000  30. april 2001) Skatteankenævnet har truffet  

 afgørelse om, at der skal indgives selvangivelse for henholdsvis afdøde og  

 efterladte.
 Landsskatteretten stadfæster  

 skatteankenævnets afgørelse.
Indkomståret 2002 (1. maj  

 2001  30. april 2002) Skatteankenævnet har truffet  

 afgørelse om, at indkomsten i mellemperioden skal lægges til grund for  

 skatteberegningen, og at mellemperioden udgør perioden fra den 1. maj 2000  

 til  

 den 22. august 2001.
 Landsskatteretten finder, at  

 efterlevende ægtefælle ved indkomstopgørelsen skal medtage afdødes indkomst  

 for  

 perioden 1. maj 2001  22. august 2001. Skatteberegningen foretages  

 efter  

 reglerne i dødsboskattelovens § 63.
Sagens oplysninger B er død den 22. august 2001.  

 Hans ægtefælle C sidder i uskiftet bo.
De har forskudt indkomstår, der løber  

 fra 1. maj til 30. april.
 Efterlevende ægtefælle har  

 søgt om omlægning af regnskabsåret, hvilket er imødekommet med virkning fra  

 indkomståret 2003, således at indkomstansættelsen første gang foretages på  

 grundlag af indtægten i tiden 1. maj 2002 til 31. december 2003.
Skatteankenævnets afgørelse Dødsåret er indkomståret  

 2002, der løber fra den 1. maj 2001 til den 30. april  

 2002. M  

 ellemperioden i et uskiftet bo er perioden fra  

 afslutningen af afdødes sidste fulde indkomstår i dette tilfælde den 1. maj  

 2001 indtil dødsdagen den 22. august 2001.
 For uskiftede boer gælder, at  

 beskatningen i dødsåret sker hos ægtefællen af både afdødes og ægtefællens  

 indkomst, jf. dødsboskatteloven § 62 og 63, der regulerer beskatningen af et  

 uskiftet bo.
Det fastslås i § 63, stk. 1,  

 at beskatningen foregår ved, at der foretages én skatteansættelse af afdødes  

 mellemperiode og én skatteansættelse af den efterlevende ægtefælle for hele  

 dødsåret, hvorefter den efterlevende ægtefælles skat udgør summen af de to  

 beregnede beløb.
De kommunale indkomstskatter m.v. beregnes med  

 skatteprocenter, der gælder for den efterlevende ægtefælle.
Ved  

 skatteansættelsen af afdøde skal der ske omregning af indkomsten i  

 mellemperioden efter lovens § 63, stk. 2, jf. personskattelovens § 14.
 I henhold til  

 dødsboskattelovens § 62, stk. 2 opgøres afdødes indkomst i mellemperioden  

 efter  

 skattelovgivningens almindelige regler, dvs. kildeskattelovens § 92 til 94.  

 Reglerne i kildeskattelovens § 92 og 94 er skattetekniske beregningsregler,  

 som  

 vedrører, hvilken indkomst der skal lægges til grund ved den afsluttende  

 skatteberegning.
Dødsboskatteloven indeholder  

 i § 96 dog en række definitioner, herunder af blandt andet dødsåret og  

 mellemperioden.
Disse angår som udgangspunkt et dødsbo.
I nærværende klagesag er  

 afdøde afgået ved døden den 22. august 2001. Afdøde havde bagudforskudt  

 indkomstår fra den 1. maj til den 30. april.
Indkomståret 2001 løber således  

 i  

 den konkrete situation fra den 1. maj 2000 til den 30. april 2001 og  

 indkomståret 2002 fra den 1. maj 2001 til den 30. april 2002.
Ud fra disse faktiske forhold  

 har afdøde været i levende live i hele indkomståret 2001. Der skal således i  

 henhold til de almindelige regler i kildeskatteloven og personskatteloven ske  

 almindelig skatteberegning for indkomståret 2001, idet afdøde er afgået ved  

 døden efter indkomstårets udløb, hvorved skattepligten ikke er ophørt i dette  

 indkomstår.
På den baggrund stadfæstes skatteansættelsen for indkomståret  

 2001,  

 jf. dødsboskatteloven § 62, jf. lovens § 60.
For indkomståret 2002 har  

 dødsfaldet den betydning for skatteberegningen, at indkomsten i  

 mellemperioden  

 skal lægges til grund for skatteberegningen.
Mellemperioden udgør tidsrummet  

 fra den 1. maj 2001 til den 22. august 2001, jf. kildeskattelovens § 92. Ved  

 skatteberegningen skal der i lighed med revisors udregning, lægges en  

 delårsindkomst til grund, jf. dødsboskattelovens § 63 samt kildeskattelovens  

 §  

 94. Der er herved ikke taget stilling til den konkrete skatteberegning.
Det  

 bemærkes, at der er regnefejl i revisors udregning af skatten af  

 helårsindkomsten og delårsindkomsten.
 I henhold til ToldSkats vejledning  

 til kommunernes slutindberetning 2001 af bobehandling, afsnit 5.3.13.5, skal  

 der for indkomståret 2002 indgives én selvangivelse med specifikationsskema.  

 Foreliggende situation er sammenlignelig med eksempel C, der henviser til  

 eksempel A med hensyn til den systemmæssige indberetning.
 Ejendomsværdiskat, som er  

 forfaldet før dødsfaldet anses for endeligt for afdøde i det indkomstår,  

 hvori  

 dødsfaldet har fundet sted, jf. ejendomsværdiskatteloven § 15, stk. 2, og  

 indeholdte bidrag til arbejdsmarkedsfonde i perioden fra den 1. maj 2000 til  

 den 22. august 2001 anses ligeledes for endelige efter  

 arbejdsmarkedsfondsloven  

 § 13, stk. 8.
 Ud fra de foreliggende tal  

 ser det ud til, at skattemyndigheden har indberettet det fulde  

 arbejdsmarkedsbidrag  

 for C for såvel 2001 som 2002 på opgørelsen for indkomståret 2002 (15.825 kr.  

 +  

 9.816 kr. + 16.879 kr. = 42.520 kr.). Tilsvarende gør sig gældende ved  

 beregningen af 9.816 kr. for indkomståret 2001 i relation til B.
Årsopgørelsen udarbejdes af  

 Skatteforvaltningen, som ved indberetningen tager hensyn til godskrivning af  

 indeholdt A-skat m.v.
Skatteforvaltningen foretager også de nødvendige  

 konsekvensændringer i relation til kapitalafkastordningen.
Klagerens påstand og argumenter Dødsboets repræsentant har  

 for indkomståret 2001 påstået, at skatteberegningen for afdøde foretages på  

 grundlag af indkomst for mellemperioden 1. maj 2000 til 22. august 2001 med  

 omregning til helårsindkomst og delårsindkomst i henhold til § 63 i  

 dødsboskatteloven sammenholdt med § 96, stk. 3 i samme lov.
I henhold til §  

 96,  

 stk. 2 er dødsåret 1. maj 2000 til 22. august 2001. Ejendomsværdiskatten skal  

 betales for perioden 1. januar 2001  22. august 2001.
 Dødsboets repræsentant har  

 for indkomståret 2002 påstået, at afdødes indkomster og fradrag ikke skal  

 medtages ved skatteberegningen for efterlevende ægtefælle, idet beskatningen  

 heraf er sket i indkomstår 2001.
 Til støtte herfor har  

 repræsentanten anført, at når man anvender forskudt indkomstår, så forstås  

 dødsåret som perioden fra begyndelsen af det sidst afsluttede indkomstår til  

 og  

 med dødsdagen, jf. dødsboskattelovens § 96, stk. 2. I nærværende sag bliver  

 dødsåret derfor sammenfaldende med mellemperioden, det vil sige perioden fra  

 den 1. maj 2000 til og med den 22. august 2001. Dette støttes af  

 bemærkningerne  

 til lovforslaget.
 Der er ikke i  

 dødsboskifteloven fastlagt særlige regler om beregning af mellemperiode og  

 dødsår for uskiftede boer, og definitionerne i § 96 må derfor være gældende  

 på  

 dette område.
 Ifølge § 62 skal afdødes  

 indkomst i mellemperioden beskattes hos den efterlevende ægtefælle.
I § 96, stk. 3 henvises til  

 kildeskattelovens § 92 og 93 vedrørende fastlæggelse af mellemperioden.
Af  

 kildeskattelovens § 92 fremgår det:
 Ophører skattepligten før  

 den 1. januar i det forskudte indkomstår, foretages den afsluttende  

 ansættelse  

 af indkomsten på grundlag af en opgørelse af indkomsten i perioden fra  

 begyndelsen af det sidst afsluttede indkomstår til skattepligtens  

 ophør.
 I nærværende tilfælde, med  

 forskudt indkomstår fra den 1. maj 2000 til den 30 april 2001 og dødsfald den  

 22. august 2001, vil mellemperioden løbe fra den 1. maj 2000 til og med den  

 22.  

 august 2001. Denne periode svarer til afdødes indkomstår 2001 og skal opgøres  

 under ét.
 Dette må medføre, at man ved  

 indkomstopgørelsen for 2001 for længstlevende skal medregne, dels afdødes  

 indkomst for perioden 1. maj 2000 til 22. august 2001, dels længstlevendes  

 indkomst for perioden 1. maj 2000 til 30. april 2001.
Ved skatteberegningen  

 vedrørende afdødes indkomst, skal der foretages omregning til helårsindkomst  

 og  

 delårsindkomst (delårsindkomsten vedrører perioden fra den 1. januar 2001 til  

 den 22. august 2001) efter personskattelovens § 14, jf. § 63, stk. 2 i  

 dødsboskatteloven.
Der svares skat af den del af helårsskatten, som svarer  

 til  

 forholdet mellem indkomsten i delåret i forhold til indkomsten i helåret.  

 Skatten af helåret beregnes på normal måde.
Afdødes skattepligt ophører  

 ved dødsfaldet den 22. august 2001, altså i kalenderåret 2001. Delperioden er  

 derfor perioden 1. januar 2000 til den 22. august 2001, jf.
KSL § 94.
 Skatten for 2001 udgør for  

 afdøde 44.291,59 kr. før ejendomsværdiskat og skal opkræves hos efterlevende  

 ægtefælle sammen med hendes egen skat.
Ifølge  

 ejendomsværdiskattelovens § 15, stk. 2 anses betaling af ejendomsværdiskat,  

 der  

 forfaldt før dødsfaldet for endelige.
Det må være den på forskudsopgørelsen  

 for  

 2001 anførte ejendomsværdiskat omregnet til perioden 1. januar 2001 til den  

 22.  

 august 2001, der anses for at være forfalden inden dødsfald og dermed skal  

 opkræves.
 Ejendomsværdiskat forfalden  

 før dødsdagen beregnes på grundlag af ejendomsværdiskat medtaget på afdødes  

 forskudsopgørelse 3.724 kr. omregnet til perioden 1. januar 2001  22.  

 august  

 2001. Den forfaldne ejendomsværdiskat beregnes således: 3.724/365 gange 234 =  

 2.387 kr.
 Afdødes indkomster og fradrag  

 skal ikke medregnes på efterlevendes selvangivelse for 2002, idet disse er  

 medtaget ved skatteberegningen for 2001.
Landsskatterettens bemærkninger og begrundelse Revisorens opgørelsesmetode  

 med fastsættelse af mellemperiode og dødsår er korrekt efter en direkte  

 ordlydsfortolkning af dødsboskattelovens § 96 samt kildeskattelovens § 92.  

 Dødsboskattelovens periodedefinitioner er klare og skal følges ved  

 boopgørelser  

 generelt.
Det er dog således, at  

 praksis for skatteberegning i tilfælde af, at afdøde har haft bagud forskudt  

 indkomstår og den efterlevende ægtefælle skal sidde i uskiftet bo, har været  

 således, at et allerede afsluttet indkomstår ikke genoptages ved dødsfald, og  

 at mellemperioden betragtes som perioden fra senest afsluttede indkomstår til  

 dødsdagen.
Dødsåret bliver herved heller ikke længere end et år.
Den i praksis anvendte  

 opgørelsesmetode stammer fra en fortolkning af kildeskattelovens §§ 92 og 93  

 i  

 skattedepartementets cirkulære nr. 135 af 4. november 1988 om opkrævning af  

 indkomst- og formueskat efter kildeskatteloven, pkt. 137. Heraf fremgår, at  

 reglerne gælder, hvor fuldt skattepligt ophører ved fraflytning her fra  

 landet,  

 hvor betingelserne for begrænset skattepligt bortfalder og ved skifte i  

 umiddelbar forbindelse med dødsfald.
Det forhold, at det i cirkulæret nævnes,  

 at §§ 92 og 93 i forbindelse med skattepligtsophør som følge af dødsfald  

 bruges  

 ved skifte i umiddelbar forbindelse med dødsfald, må antages at skyldes, at  

 begrebet afsluttende ansættelse kun bruges i forbindelse med  

 skifte i  

 umiddelbar forbindelse med dødsfaldet, men ikke, hvor boet udlægges til  

 efterlevende ægtefælle som uskiftet bo.
Ved dødsboskatteloven af 1996  

 blev mellemperiode og dødsår defineret, uden man undtog situationen, hvor  

 efterlevende ægtefælle overtager boet efter afdøde med forskudt indkomstår  

 til  

 hensidden i uskiftet bo.
Hensigten med loven har ikke været at ændre på den  

 hidtidige opgørelsesmetode på netop dette punkt.
 Landsskatteretten finder på  

 baggrund af ovenstående, at der skal indgives selvangivelse for hver af  

 ægtefællerne for indkomståret 2001, da afdøde var i live den 30. april 2001,  

 og  

 at den efterlevende ægtefælle, der sidder i uskiftet bo, for indkomståret  

 2002  

 skal medregne afdødes indkomst for perioden 1. maj 2001  22. august  

 2001.  

 Skatteberegningen foretages efter reglerne i dødsboskattelovens § 63.
