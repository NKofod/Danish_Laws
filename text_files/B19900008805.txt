I henhold til § 42, stk. 10, i lov nr. 852 af 20. december 1989 om dagpenge ved sygdom eller fødsel og § 9 i Socialministeriets bekendtgørelse nr. 166 af 23. marts 1988 om dagpengegivende indtægter fastsættes:
 § 1.  Med virkning fra mandag den 2. april 1990  

 forhøjes de årlige dagpengegivende indtægter for indkomståret 1989 med 3 pct.
Stk. 2.  Anvendes undtagelsesvis de dagpengegivende  

 indtægter for indkomståret 1988, 1987 eller 1986, forhøjes disse med  

 henholdsvis 7 pct., 14 pct. og 20 pct.
Dagpengegivende indtægter for  

 forudgående indkomstår reguleres ikke udover tidligere fastsat regulering af  

 disse indtægter.
 § 2.  Bekendtgørelsen træder i kraft den 2. april  

 1990.
