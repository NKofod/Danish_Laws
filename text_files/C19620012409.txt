 Cirkulære om administrationsudgifter i byggeri med statsstøtte.
 Den 5. maj 1959 nedsatte boligministeriet et udvalg, som fik til opgave  

 bl. a. at overveje, efter hvilke retningslinjer administrationsudgifter burde  

 godkendes medtaget på byggeregnskaber og driftsbudgetter for boligbyggeri,  

 der opføres med statsstøtte.
 Dette udvalg har den 14. februar 1962 afgivet betænkning og har heri  

 fremsat forslag om visse ændringer af de hidtil fulgte retningslinjer for  

 dette område.
 Boligministeriet, der har kunnet tiltræde de af udvalget fremsatte  

 forslag, har herefter fastsat følgende retningslinjer for godkendelse af  

 administrationsudgifter i forbindelse med byggeri med statsstøtte.
 I Ejendomme under opførelse.
 Byggesagshonorar .
 I.  Vederlag for administration af en byggesag  

 (byggesagshonoraret) kan godkendes efter følgende skala på grundlag af den af  

 ministeriet i  tilsagnet om statsstøtte  godkendte anskaffelsessum med  

 fradrag af byggesagshonorar og bestyrelsesudgifter:
I den ved statsstøttens beregning godkendte anskaffelsessum indgår ikke  

 eventuelt kurstab og prioriteringsindskud.
Honoraret kan ikke forhøjes i  

 tilfælde af senere stigning i den godkendte anskaffelsessum, men vil omvendt  

 ikke blive forlangt nedsat som følge af eventuelle besparelser under  

 byggeriets opførelse.
Ansøgning om statsstøtte skal bilægges en beregning af byggesagshonoraret  

 efter ovenstående retningslinier.
Såfremt den ansøgte anskaffelsessum ikke  

 kan godkendes, vil der ikke i støttetilsagnet blive foretaget omregning af  

 byggesagshonorarets størrelse, men der skal i så fald i forbindelse med  

 begæring om statsstøttens berigtigelse fremsendes ny beregning af honoraret  

 på grundlag af den i tilsagnet godkendte anskaffelsessum.
Revision 2.  Udgift til revision konteres på byggeregnskabet som en særlig  

 post efter de hidtil fulgte regler.
 Er udgiften særlig høj, f. eks. fordi revisionen helt eller delvis har  

 måttet forestå regnskabsføringen, vil udgiftens godkendelses blive betinget  

 af, at der foretages forholdsmæssig afkortning i det under punkt 1 nævnte  

 byggesagshonorar.
Revision af byggeregnskabet skal i sociale boligforetagender foretages af  

 en statsautoriseret revisor, og det forudsættes, at bestyrelsen lader  

 revisionen foretage fornøden kontrol med regnskabsføringen, ind - og  

 udbetalinger m. v. under byggeriets gang.
Dette gælder, uanset om  

 administrationen af byggesagen varetages af foretagendet selv, et  

 forretningsførerselsskab eller en advokat.
 Bestyrelsesudgifter .
 3.  Udgifter til bestyrelsen kan højst forventes godkendt med  

 følgende beløb, på grundlag af den i punkt 1 nævnte anskaffelsessum.
 Beløbet kan ikke forhøjes og kræves ikke nedsat som følge af prisændringer  

 efter tilsagnet om statsstøtte.
 Beløbet kan anvendes til mødeudgifter eller udbetales til  

 bestyrelsesmedlemmer som egentlige honorarer eller diæter eller som  

 erstatning for tabt arbejdsfortjeneste.
 I  privat statsstøttet boligbyggeri kan udgifterne umiddelbart  

 afholdes, og beløbet føres til udgift i byggeregnskabet.
I  sociale boligforetagender  kan mødeudgifter og erstatning for  

 tabt arbejdsfortjeneste ligeledes afholdes, og beløbet føres til udgift på  

 byggeregnskabet uden forudgående godkendelse.
Agtes der derimod i sådanne  

 boligforetagender ydet egentlige vederlag til bestyrelsesmedlemmerne i form  

 af honorarer eller diæter, må der indsendes ansøgning herom til  

 boligministeriet, jfr. § 109, stk. 3, i lov om boligbyggeri, og beløbet må  

 først udbetales, når boligministeriet har godkendt dets størrelse.
 Bestyrelseshverv i sociale boligforetagender må betragtes som tillidshverv  

 af almennyttig karakter og kan derfor ikke vederlægges efter erhvervsmæssige  

 synspunkter.Bestyrelseshverv, der beklædes af kommunalbestyrelsesmedlemmer  

 udpeget af kommunalbestyrelsen, må tillige betragtes som en art offentlig  

 hverv.Bestyrelsesvederlag m. v. bør derfor holdes på et beskedent niveau.
 Beløb, der udbetales til medlemmer af bestyrelsen i sociale  

 boligforetagender, føres som øvrige udgifter på byggeregnskabet for det  

 pågældende byggeri, men skal tillige føres til indtægt og udgift på  

 foretagendets årsregnskab på samme måde som de beløb, bestyrelsesmedlemmer  

 modtager fra foretagendets øvrige virksomhed, således at det samlede omfang  

 af udbetalinger til bestyrelsesmedlemmer i det pågældende regnskabsår fremgår  

 af årsregnskabet.
 Den omstændighed, at foretagendet kan afholde bestyrelsesudgifter af det i  

 punkt 1 omhandlede administrationshonorar, vil ikke give foretagendet adgang  

 til at få godkendt højere beløb end foran anført.
 4.  Såfremt et eller flere bestyrelsesmedlemmer i  sociale  

 boligforetagender  til aflastning af administrator undtagelsesvis får  

 overdraget særlige administrative opgaver af væsentlig omfang i forbindelse  

 med byggesager, f. eks. almindeligt kontorarbejde, regnskabsførelse o. lign.,  

 vil der efter omstændighederne kunne godkendes et større, men dog beskedent  

 vederlag under hensyn til arbejdets omfang.
 Et sådant vederlag, der også må søges godkendt særskilt af  

 boligministeriet forud for dets udbetaling og posteres på foretagendets  

 årsregnskab på samme måde som andet bestyrelsesvederlag, skal modsvares af en  

 tilsvarende afkortning i byggesagshonoraret.
Diverseposter 5.  Når en byggesag forløber normalt skulle der ikke være grundlag  

 for at på et byggeregnskab at opføre administrative udgifter som en  

 diversepost, idet de nødvendige udgifter til administrativt formål i  

 almindelighed må holdes inden for de grænser, der er afstukket ovenfor.
 Diverseudgifter af administrativ karakter vil følgelig kun kunne godkendes  

 medregnet i undtagelsestilfælde, hvor der foreligger en udførlig konkret  

 begrundelse for ganske særlige forhold, der har nødvendiggjort afholdelse af  

 sådanne udgifter.
De ændrede reglers ikrafttræden 6.  De under punkt 1 - 5 anførte retningslinjer vil lagt til grund  

 ved godkendelse af administrative udgifter for byggeri, hvortil der efter 1.  

 kotober 1962 gives tilsagn om statsstøtte i henhold til lov om boligbyggeri.
 Reglerne finder således anvendelse på socialt byggeri og privat  

 udlejningsbyggeri, på parcel- og og rækkehuse, der opføres til brug for  

 bygherren eller med salg for øje samt på byggeri for ungdommen og byggeri med  

 andet socialt og kulturelt formål.
 For byggeri, der har opnået tilsagn om statsstøtte tidligere end 1.  

 oktober 1962, men hvor begæring om endelig anvisning af statsstøtte endnu  

 ikke er indsendt gennem vedkommende kommune, vil de under punkt 1 - 5 anførte  

 retningslinjer kunne lægges til grund ved godkendelse af  

 administrationsudgifterne, såfremt bygherren fremsætter begæring herom.
II.
Ejendomme i drift.
 Administrationsbidrag i sociale boligforetagender .
 7.  På driftsregnskaber og - budgetter for afdelinger under  

 sociale boligforetagender bør det bidrag, som afdelingen skal yde til dækning  

 af administrationsudgifter - d.v.s udgifterne til kontorhold, porto, papir,  

 tryksager, regnskabsføring, huslejeindbetaling (herunder også annoncering og  

 inkasso), inspektør, revision, mødeudgifter, herunder befordring, og  

 bestyrelsesvederlag - opføres som en samlet hovedpost.
 Bidragets størrelse .
8.  Bidraget må søges holdt på det lavest mulige niveau, men må  

 dog på den anden side have en sådan størrelse, at der kan sikres en  

 forsvarlig administration.
Ifølge de undersøgelser, som det af  

 boligministeriet den 5. maj 1959 nedsatte udvalg vedrørende  

 administrationsudgifter i statsstøttet boligbyggeri har foretaget, kunne den  

 sædvanlige samlede administrationsudgift, der gennemsnitligt i de undersøgte  

 foretagender lå inden for et niveau varierende mellem 55 til 80 kr. pr.  

 lejemål, ikke betragtes som urimelig.
De af udvalget tilvejebragte  

 oplysninger vedrørte, forholdene i 1958 og 1959, og som følge af udviklingen  

 siden da kan der nu ved opstilling af driftsbudgetter regnes med et noget  

 højere niveau for administrationsudgifterne.
Ved fastsættelse af  

 administrationsbidrag i foretagender, hvor administrationen væsentligst må  

 udføres af lønnet medhjælp, vil det for tiden være rimeligt at regne med et  

 gennemsnitligt niveau svarende til 60 - 95 kr. pr.lejemål, alt efter  

 administrationens karakter og omfang.
I mindre foretagender, hvor f. eks. et eller flere af bestyrelsens  

 medlemmer selv helt eller delvis varetager det administrative arbejde som  

 fritidsarbejde uden lønnet medhjælp, har det i mange tilfælde vist sig  

 tilstrækkeligt med mindre administrationsbidrag, men ordninger af denne art  

 forudsætter, at de pågældende har eller erhverver sig de fornødne  

 forudsætninger for at varetage administrationen og herunder regnskabsførelsen  

 på forsvarlig måde i overensstemmelse med de for sociale boligforetagender  

 gældende regler.
I tilfælde af denne art vil der eventuelt kunne tillægges de  

 pågældende bestyrelsesmedlemmer, herunder formanden, et vist vederlag for det  

 udførte særlige arbejde, jfr. herom nedenfor under punkt 11.
 Særlige bidrag .
9.  Såfremt sociale boligforetagender finder det hensigtsmæssigt,  

 vil der til dækning af det særlige administrationsarbejde, der er forbundet  

 med flytninger, kunne opkræves  ekspeditionsgebyrer  hos boligtagerne  

 ved indflytning eller ved fraflytning, der tillades uden kontraktmæssig  

 opsigelsesvarsel fra boligtagerens side.
Sådanne gebyrer bør dog være  

 beskedne og for tiden ikke overstige fra 15 til 50 kr. pr. flytning.
 Har foretagendet administrationsindtægter fra afdelingerne eller beboerne  

 ud over det pålignede administrationsbidrag - f. eks. de foran nævnte  

 ekspeditionsgebyrer, bidrag fra varmeregnskab el. lign., herunder - som det  

 forekommer i andelsboligforeninger - gebyrer for for sen betaling af  

 boligafgift, kontingent eller indmeldelsesgebyrer - må størrelsen af  

 administrationsbidragene fastsættes under fornøden hensyntagen hertil.
I forbindelse med gennemførelse af væsentlige forbedringsarbejder inden  

 for en eller flere afdelinger i et socialt boligforetagende vil der for  

 varetagelse af administrationen af forbedringsarbejdet kunne godkendes  

 beregnet særskilt administrationsvederlag til advokat,  

 forretningsførerselskab eller lignende, fastsat efter samme retningslinjer  

 som byggesagshonoraret for ejendomme under opførelse, jfr. det ovenfor under  

 punkt 1 anførte.
Honoraret skal herefter beregnes af de ved projektets  

 indsendelse til ministeriet anførte forbedringsudgifter, idet kurstab og  

 udgifter til indskud ved priotering samt byggesagshonoraret dog holdes uden  

 for beregningen.
 Administrationsbidragets fastsættelse .
10.  Administrationsbidraget må fastsættes efter ensartede  

 principper for samtlige foretagendets afdelinger.
Bidraget bør i  

 almindelighed fastsættes som et bestemt beløb pr. lejemål, og størrelsen bør  

 være ens for afdelingerne uanset tidspunkt for opførelsen, medmindre særlige  

 forhold, f. eks. forskelligt udstyr eller kollektive anlæg, gør et højere  

 eller lavere bidrag rimeligt.
I foretagender, der f. eks. har såvel  

 afdelinger med centralopvarmning som afdelinger med kakkelovnsopvarmede  

 lejligheder, vil det således kunne være rimeligt, at bidraget i afdelingerne  

 med centralopvarmning fastsættes 10 - 20 kr. højere pr. lejemål end i  

 afdelingerne med kakkelovnsopvarmning, medmindre den større udgift til  

 administration i de førstnævnte afdelinger dækkes over varmeregnskabet, jfr.  

 foran under punkt 9.
 Bestyrelsesudgifter .
11.  Under hensyn til den karakter, bestyrelseshverv i sociale  

 boligforetagender har jfr. herom nærmere under punkt 3, må størrelsen af de  

 vederlag, der eventuelt ønskes tillagt bestyrelsen for dens arbejde, være  

 beskeden.
Vederlagenes størrelse skal ifølge § 109 stk. 3, i lov om  

 boligbyggeri godkendes af boligministeriet, og vederlagene må ikke udbetales,  

 forinden ministeriets godkendelse foreligger.
For bestyrelsens arbejde med  

 allerede fuldførte ejendomme (afdelinger i drift) vil der i almindelighed  

 højst kunne forventes godkendt årlige vederlag, hvis størrelse for samtlige  

 bestyrelsesmedlemmer tilsammen ikke overstiger et beløb, svarende til 6 kr.  

 pr. lejlighed.
Påhviler der enkelte bestyrelsesmedlemmer, herunder formanden,  

 særlige administrative opgaver, f. eks. almindeligt kontorarbejde med fast  

 kontortid, regnskabsførelse eller lignende, vil der efter omstændighederne  

 kunne godkendes større, men dog beskedne vederlag under hensyn til arbejdets  

 omfang og foretagendets størrelse.
Ansøgninger herom må udførligt begrundes.  

 For godkendelse af bestyrelsesvederlag vil det endvidere i alle tilfælde være  

 en forudsætning, at de samlede administrationsudgifter ligger på et rimeligt  

 niveau, jfr. herom nærmere foran under punkt 8 og 9.
 Administrationsvederlag i privat boligbyggeri med statsstøtte .
12.  Størrelsen af de udgifter, der medgår til administration af  

 privat, statsstøttet boligbyggeri, er ikke undergivet egentlig kontrol fra  

 boligministeriets side.
I dette byggeri skal lejen ifølge § 63 i lov om  

 boligbyggeri ved første udlejning godkendes af boligministeriet og senere  

 lejeforhøjelser af kommunalbestyrelsen, så længe statslån indestår eller  

 driftstilskud ydes.
Lejegodkendelsen skal sikre, at lejen er rimelig, således at den støtte,  

 der er ydet fra statens side, kommer beboerne til gode.
Afgørelsen træffes på  

 grundlag af en samlet helhedsbedømmelse af ejendommens af driftsudgifter og  

 under hensyntagen til lejen i ejendomme af tilsvarende art.
Ved denne  

 helhedsbedømmelse vil ministeriet, for så vidt angår udgifterne til  

 administration, lægge samme retningslinjer til grund som ved bedømmelsen af  

 administrationsudgifter i det sociale byggeri, men uanset om den budgetterede  

 leje godkendes eller nedsættes, er lejegodkendelsen ikke udtryk for en  

 godkendelse af de enkelte poster - herunder f. eks. udgiften til  

 administration.
Inden for det godkendte lejebeløb kan udlejeren derfor  

 afholde f.eks.højere administrationsudgifter, end det ville blive anset for  

 rimeligt i socialt byggeri, men en sådan disposition vil medføre, at der vil  

 blive tilsvarende mindre til rådighed til bl. a. forrentning af den indskudte  

 kapital.
 Boligministeriet, den 11. maj 1962 .
CARL P.
JENSEN.
/Axel G.
Poulsen.
