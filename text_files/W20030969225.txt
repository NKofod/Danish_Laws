Landsskatteretskendelse af 27. august 2003 vedr.
Beskatning  

 af uddannelsespris As klage skyldes, at skatteankenævnet ikke har anset en  

 uddannelsespris fra B A/S for omfattet af ligningslovens § 7 O men for  

 indkomstskattepligtig efter statsskattelovens § 4.
Landsskatterettens  

 afgørelse Skatteankenævnet har forhøjet klagerens personlige indkomst med  

 100.000 kr.
 Klageren har selvangivet 100.000 kr. som indkomst efter  

 ligningslovens § 7 O.
 Landsskatteretten stadfæster skatteankenævnets afgørelse.
Sagens oplysninger Klageren er gymnasielektor i matematik, fysik, naturfag og  

 astronomi.
I det påklagede indkomstår modtog klageren en uddannelsespris  

 fra B A/S indstiftet i anledning af B´s 100-årsjubilæum.
Prisen var på  

 100.000  

 kr., og tildeltes klageren efter ansøgning i henhold til gældende statutter.
Det fremgår statutterne bl.a., at prisen uddeles af B A/S efter  

 indstilling af en uafhængig komité, hvortil ansøgning stiles.
Komitéen består  

 af 6 personer, der udpeges fra hver af følgende foreninger:  

 Fysiklærerforeningen, Kemilærerforeningen, Matematiklærerforeningen samt 2  

 repræsentanter for Danmarks Fysik- og Kemilærerforening.
B A/S deltager i  

 priskomitéen som observatør og som sekretær for komitéen.
Prisens formål er at støtte udbredelsen af kreative og fornyende  

 formidlingsmetoder og projekter, der virker stimulerende på unges interesse  

 og  

 forståelse for naturvidenskab og teknik.
Prisen gives til den gode underviser  

 eller for det gode projekt i relation til fagene matematik, fysik og/eller  

 kemi  

 på folkeskoleniveau henholdsvis det gymnasiale område.
Tildeling sker til personer eller grupper af personer, der er  

 aktive inden for undervisning eller anden formidling af naturvidenskab og  

 teknik til danske unge på folkeskole- og gymnasieniveau.
Ved grupper af  

 personer forstås skole- og gymnasieklasser (inklusive lærer eller lærere),  

 institutioner, foreninger samt projektforbundne individer.
 Prisen skal udtrykke anerkendelse af modtagerens  

 formidlingsindsats eller læringsmæssige potentiale, som skal være af særlig  

 bemærkelsesværdig kvalitet, og som skal kunne tjene som eksempel eller  

 inspiration for andre formidlere af naturvidenskabelig og teknisk viden.  

 Prisen  

 kan have karakter af en egentlig belønning såvel som påskønnelse til hel  

 eller  

 delvis dækning af projektudgifter.
Med sin modtagelse af prisen forpligter prismodtageren sig til  

 at medvirke aktivt til at dokumentere og formidle det prisbelønnede projekt  

 eller undervisningspraksis for herved at stille den erhvervede erfaring til  

 rådighed for andre personer og grupper af personer med forbindelse til det  

 danske uddannelsessystem.
Dog skal dette ske på en sådan måde, at  

 prismodtageren ikke herved pålægges kontante forpligtelser eller en urimelig  

 grad af tidsanvendelse.
En plan for formidling af det prisbelønnede projekt  

 eller undervisningspraksis skal aftales mellem priskomitéen og prismodtageren  

 og under medvirken af de samarbejdende foreninger.
I særlige tilfælde kan en  

 del af prisen øremærkes til selve formidlingsdelen; foruden samtykke fra  

 prismodtageren kræver dette særskilt godkendelse af prisuddeleren, B A/S.
Prisen indberettedes af B A/S som B-indkomst, hvilket efter  

 undersøgelser af de skattemæssige aspekter ansås for mest korrekt.
I  

 forbindelse med udbetaling af prisen gøres modtagerne i almindelighed  

 opmærksomme på dette forhold.
Skatteankenævnets  

 afgørelse Skatteankenævnet har ved den påklagede afgørelse forhøjet  

 klagerens personlige indkomst med 100.000 kr.
Nævnet har bl.a. henvist til, at den omhandlede pris ikke  

 omfattes af ligningslovens § 7 O, da prisen ikke uddeles af en fond,  

 stiftelse  

 eller anden sammenslutning etableret på særligt retsgrundlag.
Efter praksis  

 er  

 der herefter ikke grundlag for beskatning som hædersgave, idet der er tale om  

 indkomst i henhold til statsskattelovens § 4. Der er henvist til  

 Landsskatterettens afgørelse af 12. august 1986 refereret i TfS 1986.540.
 Der er endvidere henvist til, at Told- og Skatteregionen den 3.  

 oktober 2001 har vurderet, at prisen skal anses for B-indkomst.
Klagerens påstand og  

 argumenter Klageren har overfor Landsskatteretten nedlagt påstand om, at  

 indkomsten nedsættes til det selvangivne, således at den omhandlede pris  

 beskattes i henhold til ligningslovens § 7  

    

  

 O uden indeholdelse af arbejdsmarkeds- og SPbidrag.
Til støtte for den nedlagte påstand har klageren bl.a. gjort  

 gældende, at prisen er uddelt som anerkendelse af klagerens arbejde med  

 formidlingsprojekter inden for matematik og fysik.
Det drejer sig bl.a. om  

 projekter bygget op omkring analyser af forlystelserne i em forlystelsespark.  

 Det er en uafhængig priskomité, der har foretaget indstilling til B A/S om  

 udvælgelsen af klageren, og prisuddeleren er således fondslignende.
Fonde har  

 udviklet sig over de seneste 20-30 år, og oprettes måske mest i dag af  

 skattetekniske  

 årsager, hvorfor praksis bør revurderes.
Der er ikke tvivl om, at B A/S har  

 ment, at klageren skulle hædres.
Hædersmomentet er anført at være afgørende  

 ved  

 bedømmelsen af beskatningen i relation til beskatning efter ligningslovens §  

 7 O,  

 hvilket ligeledes danner baggrund for klagerens forventning om skattepligt  

 efter denne bestemmelse.
Det er oplyst, at prisen i klagerens tilfælde blev uddelt under  

 højtidelige former og en del presseomtale.
Prisen blev overrakt klageren af  

 rektor for et universitet.
 I fortsættelse af modtagelsen af prisen holdt klageren bl.a. i  

 efteråret 2000 oplæg på Dansk Naturvidenskabsfestival.
 Klageren har ikke haft noget lønforhold til B A/S eller  

 forlystelsesparken.
Landsskatterettens  

 bemærkninger og begrundelse Det følger af ligningslovens § 7 O, stk. 1, nr. 1, at  

 skattepligtige personer ved opgørelsen af den skattepligtige indkomst efter  

 reglerne i stk. 2 skal medregne gave- og legatbeløb, der er ydet som et  

 engangsbeløb af offentlige midler, legater, kulturelle fonds og lignende her  

 i  

 landet eller i udlandet, når gaven eller legatet udelukkende har karakter af  

 en  

 anerkendelse af modtagerens fortjenester, jf. dog § 7, litra v.
 Efter det oplyste, herunder at den omhandlede pris uddeltes af B  

 A/S og ikke af en af selskabet stiftet egentlig selvstændig fond, hvorimod  

 der  

 alene er nedsat en særlig komité til udvælgelse af, hvem der skal modtage de  

 pågældende prisbeløb, kan den omhandlede pris ikke henføres under  

 bestemmelsen  

 i ligningslovens § 7 O, stk. 1, nr. 1, men må anses skattepligtig efter  

 statsskattelovens § 4.
 Den påklagede afgørelse stadfæstes derfor.
