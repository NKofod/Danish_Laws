 I medfør af § 149, stk. 10, og § 151, stk. 1, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 446 af 1. oktober 1972 om benyttelse af svæveplaner,  

 modelluftfartøjer m.v., § 3, følgende:
 1. Pkt. 4.1 udgår og erstattes af følgende:
 4.1 For flyvning med de ubemandede luftfartøjer, der er nævnt i pkt. 2.1,  

 gælder følgende:
a.
Afstanden til banen/banerne på en offentlig flyveplads, som angivet på  

 Geodætisk Instituts kort (1:25.000 eller 1:50.000), skal være mindst 5 km.
b.
Afstanden til banen/banerne på en militær flyvestation, som angivet på  

 Geodætisk Instituts kort (1:25.000 eller 1:50.000), skal være mindst 8 km.
 c.Flyvehøjden må højst være 100 m over terræn.
 d.Tæt bebyggede områder, herunder sommerhusområder og beboede  

 campingpladser, samt områder, hvor et større antal mennesker er samlet i fri  

 luft, må ikke overflyves.
 e.De særligt følsomme naturområder, der er nævnt i BL 7-16, må ikke  

 overflyves.
 f.Flyvningen skal udføres på en sådan måde, at andres liv eller ejendom  

 ikke udsættes for fare, og således, at omgivelserne påføres så ringe ulempe  

 som muligt.
2. Ikrafttræden Denne BL træder i kraft den 1. maj 1989.
 Statens Luftfartsvæsen, den 7. april  

 1989.
