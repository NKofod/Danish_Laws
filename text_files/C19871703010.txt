 I juni 1987 vil Rådet for Større Færdselssikkerhed i lighed med sidste år  

 gennemføre en større kampagne om fart og fartgrænser.
 Som et led i kampagnen vil rådet udsende et antal plakater til opstilling  

 langs vejene, hvilket fremgår af rådets brev af 3. marts 1987 til kommuner og  

 amtskommuner.
 Vejdirektoratet kan godkende, at samarbejdspartnerne opsætter de af rådet  

 udsendte skilte langs hovedlandevejene.
 Udgifter til skiltenes opsætning kan afholdes over det godkendte budget  

 for drift og vedligeholdelse af hovedlandeveje, konto nr. 2.46.1B.
