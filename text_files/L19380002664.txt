PRÆSIDENTEN FOR DET TYSKE RIGE; PRÆSIDENTEN FOR FORBUNDSSTATEN ØSTRIG;  

 HANS MAJESTÆT BELGIERNES KONGE; PRÆSIDENTEN FOR BRASILIENS FORENEDE STATER;  

 PRÆSIDENTEN FOR REPUBLIKKEN CUBA; HANS MAJESTÆT KONGEN AF DANMARK;  

 PRÆSIDENTEN FOR REPUBLIKKEN SPANIEN; PRÆSIDENTEN FOR AMERIKAS FORENEDE  

 STATER; PRÆSIDENTEN FOR REPUBLIKKEN FINLAND; PRÆSIDENTEN FOR DEN FRANSKE  

 REPUBLIK; HANS MAJESTÆT KONGEN AF DET FORENEDE KONGERIGE STORBRITANNIEN OG  

 IRLAND OG DE BRITISKE OVERSØISKE BESIDDELSER, KEJSER AF INDIEN; HANS HØJHED  

 REGENTEN OVER UNGARN; HANS MAJESTÆT KONGEN AF ITALIEN; HANS MAJESTÆT KEJSEREN  

 AF JAPAN; HANS HØJHED FYRSTEN AF LIECHTENSTEIN; HANS MAJESTÆT SULTANEN AF  

 MAROKKO; PRÆSIDENTEN FOR MEXICOS FORENEDE STATER; HANS MAJESTÆT NORGES KONGE;  

 HENDES MAJESTÆT DRONNINGEN AF NEDERLANDENE; PRÆSIDENTEN FOR DEN POLSKE  

 REPUBLIK (PAA POLENS OG FRISTADENS DANZIGS VEGNE); PRÆSIDENTEN FOR DEN  

 PORTUGISISKE REPUBLIK; HANS MAJESTÆT KONGEN AF SVERIGE; DET SCHWEIZISKE  

 FORBUNDSRAAD; PRÆSIDENTEN FOR DEN CZEKOSLOVAKISKE REPUBLIK; HANS HØJHED BEYEN  

 AF TUNIS; PRÆSIDENTEN FOR DEN TYRKISKE REPUBLIK; HANS MAJESTÆT KONGEN AF  

 JUGOSLAVIEN, der har anset det for hensigtsmæssigt at foretage visse Ændringer og  

 Tilføjelser til den internationale Overenskomst af 20. Marts 1883, der  

 grundlægger en international Union til Beskyttelse af den industrielle  

 Ejendomsret, revideret i Bryssel den 14. December 1900, i Washington den 2.  

 Juni 1911 og i Haag den 6, November 1925 har til deres Befuldmægtigede  

 udnævnt følgende:
 PRÆSIDENTEN FOR DET TYSKE RIGE:
Hans Excellence LEOPOLD VON HOESCH, Tysklands Ambassadør i London; Hr.
GEORGE KLAUER, Præsident for Patentbureauet; Hr.
WOLFGANG KüHNAST, Gehejme-Justitsraad, Direktør for  

 Patentbureauet; Hr.
HERBERT KüHNEMANN, Landsretsraad i Justitsministeriet.
PRÆSIDENTEN FOR FORBUNDSSTATEN ØSTRIG: Dr.
HANS WERNER, Hofraad,  

 Raadspræsident for Patentbureauet.
HANS MAJESTÆT BELGIERNES KONGE: Hr.
DANIEL COPPIETERS DE GIBSON, Advokat  

 ved Appelretten i Bryssel; Hr.
THOMAS BRAUN, Advokat ved Appelretten i  

 Bryssel.
PRÆSIDENTEN FOR BRASILIENS FORENEDE STATER: Hr.
JULIO AUGUSTO  

 BARBOZA-CARNEIRO, Handelsattachee ved Brasiliens Ambassade i London.
PRÆSIDENTEN FOR REPUBLIKEN CUBA: Dr.
GABRIEL SUAREZ SOLAR, Cubas Chargee  

 d'Affaires i London HANS MAJESTÆT KONGEN AF DANMARK: Hr.
N.J.
EHRENREICH-HANSEN, Direktør for  

 Patent- og Varemærkevæsenet.
PRÆSIDENTEN FOR REPUBLIKEN SPANIEN: Hans Excellence RAMON PEEREZ DE AYALA,  

 Spaniens Ambassadør i London; Hr.
FERNANDO CABELLO LAPIEDRA, Direktør for  

 Bureauet for industriel Ejendomsret; Hr.JOSEE GARCIA MONGE Y DE VERA,  

 Kontorchef og Sekretær for Patentregistret.
PRÆSIDENTEN FOR AMERIKAS FORENEDE STATER: Hr.
CONWAY P.
COE, Kommissær for  

 Patentvæsenet; Hr.
THOMAS EWING; Hr.
JOHN A.
DIENNER.
PRÆSIDENTEN FOR REPUBLIKEN FINLAND: Hr.
JUHO FREDRIK KAUTOLA,  

 Industri-Raadgiver, Chef for Patentbureauet i Ministeriet for Handel og  

 Industri.
 PRÆSIDENTEN FOR DEN FRANSKE REPUBLIK:
FOR DEN FRANSKE REPUBLIK: Hr.
MARCEL PLAISANT, Senator, Advokat ved  

 Appelretten i Paris, fransk Delegeret ved Folkeforbundet, Medlem af den  

 tekniske Komitee for industriel Ejendomsret; Hr.
ROGER CAMBON, Befuldmægtiget  

 Minister, Ambassaderaad ved Frankrigs Ambassade i London; Hr.
GEORGES LAINEL,  

 Direktør for Patentvæsenet i Ministeriet for Handel og Industri; Hr.
GEORGES  

 MAILLARD, Advokat ved Appelretten i Paris, Vice-Præsident for den tekniske  

 Komitee for industriel Ejendomsret, FOR SYRIEN OG LIBANON: Hr.
MARCEL PLAISANT.
 HANS MAJESTÆT KONGEN AF DET FORENEDE KONGERIGE STORBRITANNIEN OG IRLAND OG  

 DE BRITISKE OVERSØISKE BESIDDELSER, KEJSER AF INDIEN:
 FOR STORBRITANNIEN OG NORDIRLAND:
Sir FREDERICK WILLIAM LEITH-ROSS, K.C.B., K.C.M.G., Øverste økonomiske  

 Raadgiver for Hans Majestæts Regering i det Forenede Kongerige; Hr.
MARK  

 FRANK LINDLEY, LL.
D., Generalrevisor for Patent-, Mønster- og  

 Varemærkevæsenet; Sir WILLIAM SMITH JARRATT.
FOR AUSTRALIEN: Hr.
BERNHARD WALLACH, Kommissær for Patentvæsenet,  

 Registrator for Varemærker, for Mønstre og for Forfatterrettigheder.
FOR DEN IRSKE FRISTAT: Hr.
JOHN W.
DULANTY, den irske Fristats  

 Højkommissær i London; Hr.
EDWARD A.
CLEARY, Tilsynsførende for industriel og  

 kommerciel Ejendomsret.
HANS HØJHED REGENTEN OVER UNGARN: Hr.
ZOLTAN SCHILLING, Præsident for den  

 kgl. ungarnske Patentret.
HANS MAJESTÆT KONGEN AF ITALIEN: Hans Excellence EDUARDO PIOLA CASELLI,  

 Senator, Retspræsident i Kassationsretten; Hans Excellence Professor AMEDEO  

 GIANNINI, Senator, Befuldmægtiget Minister, Statsraad; Dr LUIGI BIAMONTI,  

 Direktør for Industriraadets Retskontor; Dr.
ALFREDO JANNONI SEBASTIANINI,  

 Direktør for Bureauet for intellektuel Ejendomsret.
HANS MAJESTÆT KEJSEREN AF JAPAN: Hans Excellence Hr.
MASSA-AKI HOTTA,  

 overordentlig Gesandt og befuldmægtiget Minister i Prag; Hr.
TAKATSUGU  

 YOSHIWARA, Generalsekretær for Patentbureauet.
HANS HØJHED FYRSTEN AF LIECHTENSTEIN: Hr.
WALTHER KRAFT, Chef for det  

 federale Bureau for intellektuel Ejendomsret.
 HANS MAJESTÆT SULTANEN AF MAROKKO: Hans Excellence VICOMTE DE POULPIQUET  

 DU HALGOUET, Frankrigs Handelsattachee i London.
PRÆSIDENTEN FOR MEXICOS FORENEDE STATER: Hr.
GUSTAVO LUDERS DE NEGRI,  

 Mexicos Generalkonsul i London.
HANS MAJESTÆT NORGES KONGE: Hr.
BIRGER GABRIEL WYLLER, Generaldirektor for  

 Bureauet for industriel Ejendomsret.
HENDES MAJESTÆT DRONNINGEN AF NEDERLANDENE: Dr.
J.
ALINGH PRINS, Præsident  

 for Patentraadet, Direktør for Bureauet for industriel Ejendomsret i Haag;  

 Dr.
Ingeniør J.
VAN HETTINGA TROMP, Højesteretsadvokat i Haag; Dr.
A.D.  

 KOELEMAN, Statsraad i Haag; Dr.
H.F.
VAN WALSEM, Advokat i Eindhoven.
 PRÆSIDENTEN FOR DEN POLSKE REPUBLIK (PAA POLENS OG FRISTADEN DANZIGS  

 VEGNE):
FOR REPUBLIKEN POLEN: Hr.
STEFAN CZAYKOWSKI, Præsident for den polske  

 Republiks Patentbureau.
FOR FRISTADEN DANZIG: Hr.
STEFAN CZAYKOWSKI.
PRÆSIDENTEN FOR DEN PORTUGISISKE REPUBLIK: Dr.
JOAO DE LEBRE E LIMA,  

 Portugals Chargee d'Affaires i London; Hr.
Ingeniør ARTHUR DE MELLO QUINTELLA  

 SALDANHA, Direktør for Bureauet for industriel Ejendomsret.
HANS MAJESTÆT KONGEN AF SVERIGE: Dr.
CARL BIRGER LINDGREN, Afdelingschef i  

 Patent- og Registreringsdirektoratet; Hr. ÅKE DE ZWEIGBERGK.
DET SCHWEIZISKE FORBUNDSRAAD: Hr.
WALTHER KRAFT, Chef for det federale  

 Bureau for intellektuel Ejendomsret.
PRÆSIDENTEN FOR DEN CZEKOSLOVAKISKE REPUBLIK: Dr.
KAREL SKALA,  

 Overregeringsraad i Handelsministeriet; Dr.
OTTO PARSCH, Sekretær i  

 Handelsministeriet.
HANS HØJHED BEYEN AF TUNIS: Hr.
CHARLES BILLECOCO, Frankrigs Generalkonsul  

 i London.
 PRÆSIDENTEN FOR DEN TYRKISKE REPUBLIK: Hans Excellence ALI FETHI BEY,  

 Tyrkiets Ambassadør i London.
HANS MAJESTÆT KONGEN AF JUGOSLAVIEN: Dr.
JANKO CHOUMANE, Præsident for  

 Direktoratet for Beskyttelse af industriel Ejendomsret.
 hvilke, efter have fremlagt deres Fuldmagter, der fandtes i god og behørig  

 Form, er kommet overens om følgende Bestemmelser:
 Artikel 1.
 1. De Lande, over for hvilke nærværende Konvention  

 finder Anvendelse, danner en Union til Beskyttelse af den industrielle  

 Ejendomsret.
 2. Beskyttelsen af den industrielle Ejendomsret har  

 til Genstand Patenter, Brugsmønstre, industrielle Mønstre og Modeller,  

 Varemærker, Firmanavne, Oprindelsesbetegnelser og Undertrykkelse af illoyal  

 Konkurrence.
3. Industriel Ejendomsret skal forstaas i videste  

 Betydning og finder Anvendelse ikke blot paa Industri og Handel i egentlig  

 Forstand, men ogsaa paa Landbrugets Omraade og paa Erhverv, hvis Formaal er  

 Udvinding af Raastoffer, samt paa alle fabrikerede eller naturlige Produkter,  

 f.Eks.
Vin, Korn, Tobaksblade, Frugt, Dyr, Mineralier, Mineralvand, Øl,  

 Blomster og Mel.
 4. Under Benævnelsen Patenter er indbefattet de  

 forskellige Slags industrielle Patenter, som tilstaas af Unionslandenes  

 Lovgivninger, saasom Indførelsespatenter, Forbedringspatenter,  

 Tillægspatenter og Tillægscertifikater o.s.v.
 Artikel 2.
 1. Personer, der tilhører et Unionsland, skal, for saa  

 vidt angaar Beskyttelse af den industrielle Ejendomsret, i alle Unionens  

 andre Lande nyde de samme Fordele, som hvert Lands Love nu indrømmer eller i  

 Fremtiden maatte indrømme egne Undersaatter eller Statsborgere, alt dog med  

 Forbehold af de Rettigheder, som er særlig hjemlet ved nærværende Konvention.  

 Som Følge heraf skal de have den samme Beskyttelse og den samme Adgang til  

 Retsmidler mod ethvert Indgreb i deres Rettigheder som disse, alt paa  

 Betingelse af, at de opfylder de Vilkaar og iagttager de Formaliteter, som  

 paahviler Landets egne Statsborgere eller Undersaatter.
 2. For dem, som tilhører Unionen, kan det dog ikke  

 opstilles som Betingelse for at nyde godt af nogen af de industrielle  

 Ejendomsrettigheder, at de skal have Bopæl eller Forretning i det Land, i  

 hvilket Beskyttelse kræves.
 3. Hvert Unionsland har dog forbeholdt sig Frihed til  

 i Lovgivningen at træffe Bestemmelse med Hensyn til den judicielle og  

 administrative Fremgangsmaade og Kompetence og ligeledes i Overensstemmelse  

 med Reglerne for den industrielle Ejendomsrets Beskyttelse nærmere at give  

 Forskrifter for Valg af Hjemsted eller Udnævnelse af en Befuldmægtiget.
 Artikel 3.
 Ligestillede med Personer, der tilhører Unionslandene, er Personer, der  

 tilhører Lande uden for Unionen, naar de er bosat i eller er Indehavere af  

 regulære industrielle eller kommercielle Virksomheder i noget Land inden for  

 Unionen.
 Artikel 4.
 A-1. Den, som i et af Unionslandene paa foreskreven Maade har indgivet  

 Andragende om Patent, Registrering af et Brugsmønster, et industrielt Mønster  

 eller Model eller et Varemærke, eller den, til hvem hans Ret er overgaaet,  

 skal, inden for de nedenfor fastsatte Frister, nyde Fortrinsret med Hensyn  

 til Indlevering af tilsvarende Andragende i de andre Lande.
 2. Som fortrinsretsbegrundede skal anerkendes ethvert  

 Andragende, der i Henhold enten til den nationale Lovgivning i et Unionsland  

 eller til international Aftale mellem flere Unionslande er ligestillet med et  

 forskriftsmæssigt nationalt Andragende.
B.
Som Følge heraf skal et Andragende, der senere er indleveret i et af de  

 andre Unionslande inden disse Fristers Udløb, ikke kunne blive erklæret  

 virkningsløst paa Grund af Begivenheder, der er indtrufne i mellemtiden,  

 saaledes navnlig ikke paa Grund af Indgivelse af et andet Andragende,  

 Opfindelsens Offentliggørelse eller Udøvelse, Falholdelse af Eksemplarer af  

 Mønstret eller Modellen eller Mærkets Benyttelse, og disse Begivenheder skal  

 ikke kunne skabe nogen Ret for Trediemand eller foranledige nogen personlig  

 Beføjelse.
Det overlades hvert Unionsland i sin nationale Lovgivning at  

 fastsætte Regler for de Rettigheder, som er erhvervet af Trediemand forud for  

 Dagen for Indgivelsen af det første fortrinsretsbegrundende Andragende.
 C-1. De ovennævnte Fortrinsretsfrister skal udgøre 12 Maaneder for  

 Patenter og Brugsmønstre og 6 Maaneder for industrielle Mønstre og Modeller  

 samt for Varemærker.
2. Disse Frister begynder at løbe fra den Dag, da den  

 første Anmeldelse blev indgivet.
Indgivelsesdagen medregnes ikke i Fristen.
 3. Hvis Fristens sidste Dag er en lovbestemt Helligdag  

 eller en Dag, paa hvilken Kontoret i det Land, hvor Beskyttelsen kræves, ikke  

 er aabent for Modtagelse af Andragender, skal Fristen forlænges til den  

 første paafølgende Søgnedag.
D-1. Enhver, der vil gøre Krav paa Fortrinsret fra et tidligere  

 Andragendes Indgivelse, skal afgive en Erklæring om det Tidspunkt, paa  

 hvilket Indleveringen har fundet Sted, saavel som om, i hvilket Land dette er  

 sket.
Hvert Land kan bestemme, hvornaar denne Erklæring senest skal være  

 afgivet.
 2. Disse Angivelser skal optages i de Publikationer,  

 der udgaar fra vedkommende Myndigheder, særlig angaaende Patenter og de  

 dertil hørende Beskrivelser.
3. Unionslandene skal kunne forlange af den, som  

 kræver Fortrinsret, at han skal fremskaffe en Afskrift af det Andragende  

 (Beskrivelse, Tegninger m.v.), som han tidligere har indgivet.
Afskriften,  

 hvis Rigtighed skal attesteres af den Myndighed, som har modtaget dette  

 Andragende, skal være fritaget for enhver Legalisation, og den skal i hvert  

 Fald afgiftsfrit kunne indgives naar som helst inden for en Frist af 3  

 Maaneder regnet fra Indgivelsen af det senere Andragende.
Det skal kunne  

 forlanges, at den skal være ledsaget af en Bevidnelse fra vedkommende  

 Myndighed om Dagen for indgivelsen af det tidligere Andragende samt af en  

 Oversættelse.
4. Andre Formaliteter med Hensyn til  

 Fortrinsretserklæringen skal ikke kunne kræves opfyldt ved Andragendets  

 Indgivelse.
Det tilkommer hvert af Unionslandene at fastsætte, hvilke Følger  

 Undladelsen af at opfylde de i nærværende Artikel foreskrevne Formaliteter,  

 skal medføre, dog at disse Følger ikke maa gaa videre end til Tabet af  

 Fortrinsretten.
 5. Senere skal yderligere Bevisligheder kunne  

 forlanges.
 E-1. Naar et industrielt Mønster eller Model er anmeldt til Beskyttelse i  

 et Land med Krav om Fortrinsret, der grunder sig paa en Ansøgning om  

 Beskyttelse for et Brugsmønster, skal Fortrinsretsfristen kun være den, der  

 er fastsat for industrielle Mønstre og Modeller.
 2. Desuden er det tilladt i et Land at anmelde et  

 Brugsmønster under Paaberaabelse af en Fortrinsret, der støttes paa en  

 indgivet Ansøgning om Patent, og omvendt.
F.
Intet Unionsland skal kunne afslaa en Patentansøgning med den  

 Begrundelse, at den indeholder Krav om Fortrinsret paa Grundlag af flere  

 tidligere Ansøgninger, for saa vidt der efter det paagældende Lands  

 Lovgivning kun foreligger een Opfindelse.
G.
Hvis det under en Patentsags Behandling viser sig, at Ansøgningen  

 indeholder flere Opfindelser, skal Ansøgeren være beføjet til at dele  

 Ansøgningen i flere særskilte Ansøgninger og bevare som Indgivelsesdag for  

 hver enkelt af disse Datoen for den oprindelige Ansøgnings Indgivelse og  

 eventuelt ogsaa den af Fortrinsretten flydende Fordel.
H.
Fortrinsret skal ikke kunne nægtes med den Begrundelse, at visse af  

 Opfindelsens Enkeltheder, for hvilke der kræves Fortrinsret, ikke forekommer  

 i de i den fortrinsbegrundende Ansøgning formulerede Patentkrav, for saa vidt  

 disse Enkeltheder tilstrækkelig tydeligt fremgaar af Ansøgningens Akter.
 Artikel 4 b.
 1. Patenter, der søges i de forskellige Unionslande af  

 Personer, der tilhører Unionen, skal være uafhængige af Patenter, som er  

 opnaaede for den samme Opfindelse i andre Lande, hvad enten disse tilhører  

 Unionen eller ej.
 2. Denne Bestemmelse skal forstaas uden nogen  

 Indskrænkning, navnlig saaledes, at de Patenter, der er søgte i Løbet af  

 Fortrinsretsfristen, er uafhængige saavel med Hensyn til de Grunde, der kan  

 bevirke deres Ugyldighed og Bortfald, som med Hensyn til deres normale  

 Løbetid.
 3. Den finder Anvendelse paa alle de Patenter, der  

 eksisterer i det Øjeblik, den træder i Kraft.
 4. Det samme skal i Tilfælde af nye Landes Tiltrædelse  

 gælde for de Patenter, der er i Kraft paa begge Sider i det Øjeblik,  

 Tiltrædelsen finder Sted.
 5. I de forskellige Unionslande skal de Patenter, der  

 meddeles med Anerkendelse af Fortrinsret, have samme Løbetid, som de vilde  

 have faaet, hvis der var ansøgt om og udstedt Patent uden Krav paa  

 Fortrinsret.
 Artikel 4 c.
 Opfinderen har Ret til at blive nævnt som saadan i Patentbrevet.
 Artikel 5.
 A-1. Det skal ikke medføre et Patents Bortfald, at Patenthaveren i det  

 Land, hvori han har opnaaet Patentet, indfører Genstande, der er fabrikerede  

 i noget af de til Unionen hørende Lande.
 2. Dog skal ethvert af Unionslandene have Adgang til  

 ved Lov at træffe de nødvendige Forholdsregler til Forhindring af de Misbrug,  

 som maatte kunne følge af den ved Patentet tilstaaede Eneret, f.Eks. ved  

 Undladelse af at udøve Opfindelsen.
 3. Disse Forholdsregler skal ikke kunne gaa ud paa  

 Bortfald af Patentet, medmindre Tilstaaelsen af Tvangslicens maatte være  

 utilstrækkelig til at forebygge saadanne Misbrug.
4. I hvert Fald skal Tvangslicens ikke kunne kræves  

 tilstaaet, førend 3 Aar er forløbet fra den Dag, Patentet blev udstedt, og  

 denne Licens skal kun kunne tilstaas, hvis Patenthaveren ikke kan paaberaabe  

 sig gyldige Undskyldningsgrunde.
Foranstaltninger til Iværksættelse af et  

 Patents Bortfald skal ikke kunne træffes, førend 2 Aar er forløbet fra  

 Tilstaaelsen af den første Tvangslicens.
 5. Foranstaaende Bestemmelser skal med de fornødne  

 Modifikationer ogsaa komme til Anvendelse paa Brugsmønstre.
B.
Mønsterbeskyttelsen maa under ingen Omstændigheder bortfalde, hverken  

 fordi Mønsterretten ikke udøves, eller fordi Genstande svarende til de  

 beskyttede indføres.
 C-1. Hvis i et Land Brugen af et registreret Varemærke er obligatorisk,  

 skal Registreringen ikke kunne ophæves førend efter en passende Frist, og i  

 saa Tilfælde kun, hvis Indehaveren ikke kan anføre gyldige grunde for sin  

 Undladelse af at bruge Mærket.
 2. At Indehaveren af et Varemærke bruger dette i en  

 Form, som kun ved Enkeltheder, der ikke forandrer Mærkets distinktive  

 Karakter, afviger fra den Form, hvori det er blevet registreret i et  

 Unionsland, skal hverken medføre Registreringens Ugyldighed eller formindske  

 den Beskyttelse, der ydes Mærket.
 3. At det samme Mærke bruges for Varer af samme eller  

 lignende Art af Industri- eller Handelsvirksomheder, som efter den nationale  

 Lovgivnings Regler i det Land, hvor Beskyttelsen kræves, betragtes som  

 værende i Fælleseje om et Mærke, skal hverken være til Hinder for  

 Registrering eller paa nogen Maade formindske den Beskyttelse, der ydes  

 vedkommende Mærke i noget Unionsland, medmindre Anvendelsen bevirker, at  

 Almenheden vildledes, eller Brugen strider mod det offentliges Interesse.
D.
Anerkendelse af Beskyttelsesretten maa ikke gøres betinget af, at en  

 Betegnelse for eller en Omtale af Patentet, Brugsmønstret, Registreringen af  

 Varemærket, det industrielle Mønster eller den industrielle Model anbringes  

 paa Varen.
 Artikel 5 b.
 1. En Tillægsfrist af mindst 3 Maaneder skal indrømmes  

 til Betaling af de for Opretholdelsen af de industrielle Ejendomsrettigheder  

 fastsatte Afgifter, eventuelt mod Erlæggelse af Tillægsafgift, saafremt den  

 nationale Lovgivning foreskriver en saadan.
 2. For Patenters Vedkommende forpligter Unionslandene  

 sig desuden til paa nærmere i den nationale Lovgivning fastsatte Betingelser  

 enten at forøge Tillægsfristen til mindst 6 Maaneder eller at aabne Adgang  

 til Genoprettelsen af et Patent, som er bortfaldet paa Grund af manglende  

 Afgiftsbetaling.
 Artikel 5 c.
 I intet af Unionslandene skal det anses som Indgreb i Patenthaverens  

 Rettigheder:
 Artikel 6.
A.
Ethvert Varemærke, som paa foreskreven Maade er registreret i  

 Hjemlandet, skal med de nedenfor angivne Forbehold modtages til Registrering  

 og nyde Beskyttelse, saaledes som det foreligger i de andre Unionslande.  

 Disse Lande skal dog, førend endelig Registrering foretages, kunne kræve  

 tilvejebragt et Bevis for Registrering i Hjemlandet udstedt af den kompetente  

 Myndighed.
Der skal ikke kunne kræves nogen Legalisation af dette Bevis.
 B-1. Dog kan afslaas eller kendes ugyldige:
 2. Varemærker skal i de andre Unionslande ikke kunne  

 afslaas alene under Henvisning til, at de i Enkeltheder adskiller sig fra de  

 i Hjemlandet beskyttede, naar disse Enkeltheder blot ikke forandrer Mærkernes  

 distinktive Karakter og ej heller ændrer Mærkernes Identitet i Forhold til  

 den i vedkommende Hjemland foretagne Registrering.
C.
Som Hjemland skal anses det Unionsland, hvor Anmelderen har en regulær  

 Forretningsvirksomhed af industriel eller kommerciel Art, og hvis han ikke  

 har en saadan Virksomhed, det Unionsland, hvor han har sin Bopæl, og hvis han  

 ikke har Bopæl i noget Unionsland, det land, han tilhører som Statsborger,  

 for saa vidt dette er et Unionsland.
d.
Naar et Varemærke er blevet forskriftsmæssigt registreret i Hjemlandet  

 og derefter i et eller flere andre Unionslande, skal ethvert af de  

 paagældende Mærker fra Registreringsdagen at regne betragtes som uafhængige  

 af Mærket i Hjemlandet, for saa vidt vedkommende Mærke er i Overensstemmelse  

 med den internationale Lovgivning i de paagældende fremmede Lande.
E.
I intet Tilfælde skal Fornyelsen af et Mærkes Registrering i Hjemlandet  

 medføre Forpligtelse til at forny Registreringen i de andre Unionslande, hvor  

 Mærket maatte være blevet registreret.
F.
Fortrinsretten bibeholdes for Mærker, som er anmeldt til Registrering  

 indenfor den i Artikel 4 fastsatte Frist, selv om Registreringen i Hjemlandet  

 først sker efter Udløbet af denne Frist.
 Artikel 6 b.
1. Unionslandene forpligter sig til, enten ex officio,  

 hvis Landets Lovgivning tillader det, eller efter den interesserede Parts  

 Begæring, at afslaa eller ophæve Registreringen af ethvert Varemærke, som er  

 en Gengivelse, Efterligning eller Oversættelse egnet til at fremkalde  

 Forveksling af et Mærke, som de kompetente Myndigheder i Landet skønner er  

 vitterlig kendt i dette Land som allerede tilhørende en Person, der er  

 berettiget efter nærværende Konvention, og anvendt for Varer af samme eller  

 lignende Art.
Det samme skal ogsaa gælde, naar den væsentlige Del af Mærket  

 er en Gengivelse af et saadant vitterlig kendt Mærke eller en Efterligning,  

 der er egnet til at fremkalde Forveksling dermed.
2. Der skal indrømmes en Frist paa mindst 3 Aar, i  

 hvilken Udslettelse af saadanne Mærker kan kræves.
Fristen skal løbe fra den  

 Dag, da Mærket blev registreret.
 3. Der skal derimod ikke kunne fastsættes nogen Frist,  

 inden hvilken Mærker, som er begært registreret i ond Tro, skal kunne  

 forlanges udslettet.
 Artikel 6 c.
 1. Unionslandene er enige om at afslaa eller ophæve  

 Registreringen og ved dertil egnede Midler at forbyde Brugen enten som  

 Varemærker, eller som Bestanddele af disse, af Vaaben, Flag og andre  

 Statsemblemer, tilhørende Unionslandene samt af dem antagne officielle  

 Kontrol- og Garantimærker og -stempler, ligesom alt, hvad der fra et  

 heraldisk Synspunkt maa anses som Efterligning deraf, naar en saadan Brug  

 ikke er tilladt af vedkommende Myndigheder.
 2. Forbudet mod at benytte officielle Kontrol- og  

 Garantimærker og -stempler skal alene finde Anvendelse i Tilfælde, hvor de  

 Mærker, som indeholder dem, er bestemte til at bruges paa Varer af samme  

 eller lignende Art.
 3. Ved Anvendelsen af disse Bestemmelser er  

 Unionslandene enige om gennem det internationale Bureau i Bern gensidigt at  

 tilstille hverandre en Fortegnelse over de Statsemblemer, officielle Kontrol-  

 og Garantimærker og -stempler, som de ønsker eller senere maatte ønske -  

 fuldstændigt eller med visse Forbehold - at stille under Beskyttelse af  

 nærværende Artikel saavel som alle senere Forandringer i denne Fortegnelse.  

 Ethvert af Unionslandene skal i god Tid gøre de notificerede Fortegnelser  

 tilgængelige for Offentligheden.
 4. Ethvert af Unionslandene skal inden for en Frist af  

 12 Maaneder fra Modtagelsen af Notifikationen at regne gennem det  

 internationale Bureau i Bern kunne tilstille det paagældende Land sine  

 eventuelle Indvendinger.
 5. Med Hensyn til de Statsemblemer, som er vitterlig  

 kendt, skal de Regler, der er fastsat i nærværende Artikels første Stykke,  

 kun kunne komme til Anvendelse paa de Mærker, der registreres efter den 6.  

 November 1925.
 6. Med Hensyn til de Statsemblemer, som ikke maatte  

 være vitterlig kendt, og med Hensyn til de officielle Mærker og Stempler skal  

 disse Bestemmelser kun kunne anvendes paa Mærker, der er registreret senere  

 end 2 Maaneder efter Modtagelsen af den i nærværende Artikels tredie Stykke  

 omhandlede Notifikation.
 7. I Tilfælde af ond Tro skal hvert Land være beføjet  

 til at foranledige udslettet endog saadanne Mærker, som maatte være  

 registreret før den 6. November 1925, naar de indeholder Statsemblemer,  

 officielle Mærker og Stempler.
 8. Personer, der maatte have Tilladelse til at benytte  

 deres eget Lands Statsemblemer, Mærker og Stempler, skal kunne fortsætte  

 hermed, selv om disse frembyder Lighed med et andet Lands.
 9. Unionslandene forpligter sig til at forbyde enhver  

 uhjemlet Brug i Handelen af de andre Unionslandes Statsvaaben, naar denne  

 Brug er egnet til at bibringe en fejlagtig Opfattelse med Hensyn til Varernes  

 Oprindelse.
 10. Foranstaaende Bestemmelser skal ikke medføre  

 Indskrænkning i Landenes Beføjelse til i Medfør af Artikel 6, Afsnit B,  

 Stykke 1, Nr. 3, at afslaa eller ophæve Registreringen af Mærker, som uden  

 Hjemmel indeholder Vaaben, Flag, Udmærkelsestegn og andre Statsemblemer eller  

 af et Unionsland antagne officielle Mærker og Stempler.
 Artikel 6 d.
 1. Naar Gyldigheden af Overdragelsen af et Varemærke  

 ifølge Lovgivningen i et Unionsland er betinget af, at den sker samtidig med  

 Overdragelse af den Virksomhed eller Forretning, hvortil Mærket hører, skal  

 det være tilstrækkeligt, til gyldig Overdragelse, at der til Erhververen  

 overdrages den Del af Virksomheden eller Forretningen, som findes i dette  

 land, tilligemed Eneretten til der at fabrikere eller sælge Varer med det  

 paagældende Mærke.
 2. Denne Bestemmelse skal ikke paalægge Unionslandene  

 nogen Pligt til at godkende Overdragelsen af et Mærke, hvis Erhververens Brug  

 af dette i Virkeligheden vil kunne medføre en Vildledelse af offentligheden,  

 i Særdeleshed med Hensyn til Oprindelsen, Beskaffenheden eller  

 Hovedegenskaberne vedrørende de Varer, for hvilke Mærket skal anvendes.
 Artikel 7.
 Beskaffenheden af den Vare, for hvilken Mærket er bestemt til at anvendes,  

 kan i intet Tilfælde hindre dets Registrering.
 Artikel 7 b.
 1. Unionslandene forpligter sig til at tilstede  

 Registrering af og beskytte Fællesmærker, som tilhører Sammenslutninger, hvis  

 Eksistens ikke strider mod Hjemlandets Lovgivning, selv om disse  

 Sammenslutninger ikke driver Industri- eller Handelsvirksomhed.
 2. Hvert Land skal kunne fastsætte de særlige  

 Betingelser, under hvilke et Fællesmærke skal kunne beskyttes, og det skal  

 kunne nægte Beskyttelsen, hvis dette Mærke strider mod det offentliges  

 Interesse.
 3. Dog skal Beskyttelse for saadanne Mærker ikke kunne  

 nægtes nogen Sammenslutning, hvis Eksistens ikke strider mod Hjemlandets  

 Lovgivning, med den Begrundelse, at Sammenslutningen ikke er etableret i det  

 Land, hvor Beskyttelsen kræves, eller ikke er konstitueret i Overensstemmelse  

 med dette Lands Lovgivning.
 Artikel 8.
 Firmanavne skal beskyttes i alle Unionens Lande uden Pligt til Anmeldelse  

 eller Registrering, hvad enten de udgør en Del af et Varemærke eller ej.
 Artikel 9.
 1. Enhver Vare, der uhjemlet bærer et Varemærke eller  

 et Firmanavn, skal beslaglægges ved Indførslen i de Unionslande, i hvilke  

 dette Mærke eller dette Firmanavn har Ret til lovlig Beskyttelse.
 2. Beslaglæggelsen skal ligeledes iværksættes i det  

 Land, hvor den uhjemlede Anbringelse er foretaget, eller i det Land, hvori  

 Varen er blevet indført.
 3. Beslaglæggelsen skal finde Sted paa Begæring enten  

 af Paatalemyndigheden eller af enhver anden kompetent Myndighed, eller af en  

 interesseret Part, være sig en fysisk eller juridisk Person, i  

 Overensstemmelse med hvert Lands nationale Lovgivning.
 4. Myndighederne skal ikke være pligtige at foretage  

 Beslaglæggelse i Tilfælde af Transitering.
 5. Dersom et Lands Lovgivning ikke tillader  

 Beslaglæggelse ved Indførslen, skal Beslaglæggelse erstattes af Forbud mod  

 Indførsel eller af Beslaglæggelse i selve Landet.
 6. Dersom et Lands Lovgivning hverken tilsteder  

 Beslaglæggelse ved Indførslen eller Forbud mod Indførsel eller Beslaglæggelse  

 i selve Landet, skal disse Foranstaltninger, indtil Lovgivningen bliver  

 underkastet den fornødne Forandring, erstattes af saadanne Retsskridt og  

 Retsmidler, som dette Lands Love i lignende Tilfælde tilsikrer dets egne  

 Statsborgere.
 Artikel 10.
 1. Den foregaaende Artikels Bestemmelser skal være  

 anvendelige paa enhver Vare, der som Oprindelsesbetegnelse urigtigt bærer et  

 bestemt Steds eller Lands Navn, naar der til denne Betegnelse er føjet et  

 opdigtet eller i svigagtig Hensigt laant Firmanavn.
 2. Som interesseret Part skal under alle  

 Omstændigheder anerkendes Producent, Fabrikant eller Handlende, hvad enten  

 det er en fysisk eller juridisk Person, som er beskæftiget med Produktion,  

 Fabrikation eller Forhandling af denne Vare, og som har sin Forretning enten  

 paa det Sted, som urigtigt er angivet som Oprindelsessted, eller i den Egn,  

 hvor dette Sted er beliggende, eller i det urigtigt angivne Land, eller i det  

 Land, hvor den urigtige Oprindelsesangivelse er bragt til Anvendelse.
 Artikel 10 b.
 1. Unionslandene er pligtige at tilsikre enhver, som  

 tilhører Unionen, en virksom Beskyttelse imod illoyal Konkurrence.
 2. Ved illoyal Konkurrence forstaas enhver i  

 Konkurrenceøjemed foretagen Handling, som strider mod hæderlig  

 Forretningsskik i Industri- og Handelsforhold.
 3. Særlig skal forbydes:
 Artikel 10 c.
 1. Unionslandene forpligter sig til at tilsikre  

 enhver, som tilhører de andre Unionslande, Adgang til de fornødne Retsmidler  

 for med Virkning at kunne undertrykke alle de i Artiklerne 9, 10 og 10 b  

 nævnte Handlinger.
 2. De paatager sig endvidere at tilvejebringe  

 Bestemmelser, der hjemler Organisationer og Sammenslutninger, der  

 repræsenterer de interesserede Industridrivende, Producenter og Handlende, og  

 hvis Eksistens ikke strider mod deres eget Lands Love, at rejse Søgsmaal  

 eller henvende sig til de administrative Myndigheder til Undertrykkelse af de  

 i Artiklerne 9, 10 og 10 b nævnte Handlinger i den Udstrækning, som  

 Lovgivningen i det Land, hvor Beskyttelsen kræves, hjemler det for Landets  

 egne Organisationer og Sammenslutninger.
 Artikel 11.
 1. Unionslandene skal i Overensstemmelse med deres  

 nationale Lovgivning med Hensyn til Genstande, der udstilles paa officielle  

 eller officielt anerkendte internationale Udstillinger, der afholdes inden  

 for et af Landenes Grænser, indrømme en midlertidig Beskyttelse for  

 patenterbare Opfindelser, Brugsmønstre, Mønstre og Varemærker.
2. Denne midlertidige Beskyttelse skal ikke kunne  

 forlænge de i Artikel 4 ommeldte Frister.
Hvis Fortrinsretten senere  

 paaberaabes, skal hvert Lands Myndigheder kunne regne Fristen tilbage fra den  

 Dag, da Genstanden blev indført paa Udstillingen.
 3. Ethvert Land skal til Godtgørelse af den udstillede  

 Genstands Identitet og af Tidspunktet for dens Fremstilling paa Udstillingen  

 kunne fordre saadanne Bevisligheder, som det maatte anses paakrævede.
 Artikel 12.
 1. Ethvert af Unionslandene forpligter sig til at  

 oprette et særligt Forvaltningsorgan for den industrielle Ejendomsret og et  

 Centralkontor for Meddelelser til Offentligheden om Patenter, Brugsmønstre,  

 Mønstre og Varemærker.
2. Denne Myndighed skal udgive en periodisk udkommende  

 officiel Tidende.
Den skal regelmæssigt offentliggøre:
 Artikel 13.
 1. Det internationale Organ, der under Navnet:  

 »Det internationale Bureau til Beskyttelse af den industrielle  

 Ejendomsret« er oprettet i Bern, er henlagt under den schweiziske  

 Forbundsregerings høje Myndighed, som fastsætter dets Indretning og fører  

 Tilsyn med dets Virksomhed.
 2. Det internationale Bureaus officielle Sprog er  

 Fransk.
3. Det internationale Bureau indsamler Oplysninger af  

 enhver Art angaaende Beskyttelsen af den industrielle Ejendomsret,  

 sammenfatter og offentliggør dem.
Det anstiller Undersøgelser af almindelig  

 Interesse for Unionen og redigerer ved Hjælp af de Dokumenter, der stilles  

 til dets Raadighed af de forskellige Myndigheder, et Tidsskrift paa Fransk  

 vedrørende de Spørgsmaal, som angaar Unionens Formaal.
4. Eksemplarerne af dette Blad saa vel som alle de  

 Dokumenter, der offentliggøres af det internationale Bureau, fordeles mellem  

 Unionslandenes Myndigheder i Forhold til det Antal Enheder, hvormed disse i  

 Henhold til det nedenfor anførte bidrager.
De yderligere Eksemplarer og  

 Dokumenter, som maatte blive rekvireret af de nævnte Myndigheder eller af  

 Selskaber eller private Personer, maa betales særskilt.
5. Det internationale Bureau skal til enhver Tid være  

 til Unionslandenes Tjeneste for at skaffe dem de særlige Oplysninger, som de  

 maatte have Brug for, angaaende Spørgsmaal vedrørende den internationale  

 Ordning af den industrielle Ejendomsret.
Direktøren for det internationale  

 Bureau udarbejder over Bureauets Virksomhed en aarlig Beretning, der  

 tilstilles alle Unionslandene.
6. Det internationale Bureaus ordinære Udgifter skal  

 bæres i Fællesskab af Unionslandene.
Indtil ny Bestemmelse træffes, maa de  

 ikke overskride en Sum af 120 000 schweiziske Francs aarligt.
Denne Sum skal  

 om fornødent kunne forhøjes efter eenstemmig Vedtagelse paa en af de i  

 Artikel 14 omhandlede Konferencer.
7. De ordinære Udgifter omfatter hverken Udgifter til  

 diplomatiske eller administrative Konferencer eller Udgifter, der skyldes  

 specielt Arbejde eller Publikationer udført i Overensstemmelse med en  

 Konferences Beslutninger.
Disse Udgifter, hvis aarlige Beløb ikke maa  

 overstige 20 000 schweiziske Francs, skal fordeles mellem Unionslandene i  

 Forhold til det Bidrag, som de betaler til det internationale Bureaus  

 Virksomhed i Henhold til Bestemmelserne nedenfor i Afsnit 8.
 8. Til Bestemmelse af hvert Lands Bidrag til de  

 samlede Udgifter deles Unionslandene og de Lande, som senere maatte tiltræde  

 Unionen, i 6 Klasser, der hver bidrager i Forhold til et bestemt Antal  

 Enheder, nemlig:
Disse Koefficienter multipliceres med Antallet af Lande i hver Klasse, og  

 Summen af de herved udkomne Produkter angiver det Antal Enheder, med hvilket  

 den samlede Udgift skal deles.
Kvotienten angiver da Størrelsen af  

 Udgiftsenheden.
9. Ethvert af Unionslandene skal ved sin Tiltræden  

 selv fastsætte den Klasse, til hvilken det ønsker sig henført.
Dog skal hvert  

 Unionsland senere kunne erklære, at det ønsker sig henført til en anden  

 Klasse.
 10. Den schweiziske Forbundsregering fører Tilsyn med  

 det internationale Bureaus Udgifter, afholder de nødvendige Forskud og  

 aflægger det aarlige Regnskab, som skal tilstilles alle de andre Myndigheder.
 Artikel 14.
 1. Nærværende Konvention skal underkastes periodiske  

 Revisioner med det Formaal at indføre Forbedringer, som gør Unionens System  

 mere fuldkomment.
 2. I dette Øjemed skal der fra Tid til anden i  

 Unionslandene afholdes Konferencer mellem de nævnte Landes Delegerede.
 3. Myndigheden i det Land, hvor Konferencen skal finde  

 Sted, forbereder med Bistand af det internationale Bureau denne Konferences  

 Arbejde.
 4. Direktøren for det internationale Bureau skal være  

 til Stede ved Konferencernes Møder og tage Del i Forhandlingerne, men uden  

 Stemmeret.
 Artikel 15.
 Unionslandene er enige om at forbeholde sig Ret til indbyrdes at indgaa  

 særskilte Overenskomster til Beskyttelse af den industrielle Ejendomsret, dog  

 kun for saa vidt disse Overenskomster ikke strider mod nærværende Konventions  

 Bestemmelser.
 Artikel 16.
 1. De Lande, som ikke har sluttet sig til nærværende  

 Konvention, skal have Adgang til paa Begæring at tiltræde denne.
 2. Denne Tiltræden skal ad diplomatisk Vej notificeres  

 den schweiziske Forbundsregering og af denne de øvrige Unionslande.
3. Saadan Tiltræden skal uden videre medføre  

 Tilslutning til alle i nærværende Konvention indeholdte Bestemmelser og give  

 Adgang til alle deri fastsatte Fordele.
Den skal træde i Kraft 1 Maaned  

 efter, at Meddelelse om Notifikation af den schweiziske Forbundsregering er  

 tilstillet de andre Unionslande, medmindre et senere Tidspunkt er blevet  

 angivet i Tiltrædelsesbegæringen.
 Artikel 16 b.
1. Ethvert Unionsland kan til enhver Tid skriftlig  

 notificere den schweiziske Forbundsregering, at nærværende Konvention skal  

 komme til Anvendelse paa alle eller en Del af dets Kolonier, Protektorater,  

 Territorier under Mandat eller andre Territorier, der er underlagt dets  

 Myndighed, og alle Territorier under Suzerænitet, og Konventionen skal  

 bringes til Anvendelse paa alle de i Notifikationen omhandlede Territorier 1  

 Maaned efter, at der af den schweiziske Forbundsregering er givet  

 Underretning om Notifikationen til de andre Unionslande, medmindre der er  

 blevet angivet et senere Tidspunkt i Notifikationen.
I Mangel af saadan  

 Notifikation skal Notifikationen ikke komme til Anvendelse paa disse  

 Territorier.
 2. Ethvert Unionsland skal til enhver Tid skriftlig  

 kunne notificere den schweiziske Forbundsregering, at nærværende Konvention  

 helt eller delvis skal ophøre at være anvendelig paa de Territorier, om  

 hvilke der er sket den i foregaaende Afsnit omhandlede Notifikation, og  

 Konventionen ophører at være anvendelig paa de i denne Notifikation nævnte  

 Territorier 12 Maaneder efter Modtagelse af den til den schweiziske  

 Forbundsregering rettede Notifikation.
 3. Alle Notifikationer, der i henhold til  

 Bestemmelserne i Afsnit 1 og 2 rettes til den schweiziske Forbundsregering,  

 skal af nævnte Regering bringes til alle Unionslandenes Kundskab.
 Artikel 17.
Gennemførelsen af de i nærværende Konvention indeholdte gensidige  

 Forpligtelser er i det Omfang, hvori det maa være nødvendigt, afhængig af, at  

 de forfatningsmæssigt fastsatte Former bliver behørigt iagttaget i saadanne  

 af Unionslandene, som er pligtige at bringe dem til Anvendelse.
De forpligter  

 sig til at gøre dette inden for den kortest mulige frist.
 Artikel 17 b.
 1. Konventionen skal forblive i Kraft paa ubegrænset  

 Tid, indtil Udløbet af 1 Aar fra den Dag at regne, da Opsigelse af den finder  

 Sted.
2. Saadan Opsigelse skal rettes til den schweiziske  

 Forbundsregering.
Den skal kun have Virkning for det Land, i hvis Navn  

 Opsigelsen er foretaget, medens Konventionen forbliver i Kraft mellem de  

 andre Unionslande.
 Artikel 18.
1. Nærværende Konvention skal ratificeres, og  

 Ratifikationsdokumenterne skal deponeres i London senest den 1. Juli 1938.  

 Den skal træde i Kraft mellem de Lande, i hvis Navn den er ratificeret, 1  

 Maaned efter denne Dato.
Dog skal den, hvis den ratificeres tidligere for  

 mindst 6 Landes Vedkommende, træde i Kraft mellem disse Lande 1 Maaned efter,  

 at Deponeringen af den sjette Ratifikation er blevet notificeret dem af den  

 schweiziske Forbundsregering, og for de Lande, i hvis Navn den derefter  

 ratificeres, 1 Maaned efter Notifikationen af hver af disse Ratifikationer.
 2. De Lande, i hvis Navn Ratifikationsdokumenterne  

 ikke er blevet deponeret inden for den i foregaaende Afsnit fastsatte Frist,  

 skal have Adgang til Tiltrædelse efter Bestemmelserne i Artikel 16.
 3. Nærværende Konvention skal i Forholdet mellem de  

 Lande, over for hvilke den finder Anvendelse, træde i Stedet for  

 Pariserkonventionen af 1883 og de følgende reviderede Konventioner.
 4. For saa vidt angaar de Lande, over for hvilke  

 nærværende Konvention ikke finder Anvendelse, skal denne sidste vedblivende  

 være i Kraft.
 5. Paa samme Maade skal, for saa vidt angaar de Lande,  

 over for hvilke hverken nærværende Konvention eller den i Haag reviderede  

 Pariserkonvention finder Anvendelse, den i Washington i 1911 reviderede  

 Pariserkonvention forblive i Kraft.
 Artikel 19.
Nærværende Konvention skal udskrives i et enkelt Eksemplar, hvilket skal  

 deponeres i Storbritannien og Nordirlands Regerings-Arkiv.
En bekræftet  

 Afskrift skal af nævnte Regering tilstilles hvert Unionslands Regering.
 UDFÆRDIGET I LONDON, i et enkelt Eksemplar, den 2. Juni 1934.
 Foruden Danmark (* 1) havde følgende Stater den 1. Juli 1938 ratificeret  

 Konventionen:
Amerikas forenede Stater, Japan, Norge, Storbritannien og Tyskland.
 Mellem disse Stater og Danmark er Konventionen i Medfør af Artikel 18  

 traadt i Kraft den 1. August 1938.
 Hvilket herved bringes til almindelig Kundskab.
 Udenrigsministeriet, den 24. September  

 1938.
Th.
Stauning.
 (* 1) Danmarks Ratifikationsinstrument blev deponeret i det britiske  

 Udenrigsministerium den 28. Juli 1937.
