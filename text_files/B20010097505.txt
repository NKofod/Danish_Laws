Bekendtgørelse om  

 bygningsforbedringsudvalg I medfør af § 129 i lov om byfornyelse, jf.  

 lovbekendtgørelse nr. 135 af 1. marts 2001, fastsættes:
Kapitel 1 Bygningsforbedringsudvalgets ledelse § 1. Det kommunale bygningsforbedringsudvalg  

 vælger blandt medlemmerne en formand og en næstformand.
 § 2. Udvalget skal sikre, at udvalgets virksomhed  

 varetages i overensstemmelse med de gældende regler herom, og at  

 virksomheden tilrettelægges efter rationelle administrationsmetoder  

 samt, at udvalgets administrationsudgifter holdes på det lavest mulige  

 niveau.
 § 3. Udvalget skal sørge for, at der  

 udfærdiges regnskab for udvalgets virksomhed i overensstemmelse med  

 reglerne i kapitel 3 i bekendtgørelse nr. 90 af 7. februar 2001, om  

 regnskab og revision efter lov om byfornyelse.
§ 4. Udvalget skal straks foretage indberetning  

 til kommunalbestyrelsen, såfremt det konstaterer  

 uregelmæssigheder af væsentlig betydning for udvalgets  

 virksomhed.
Af indberetningen skal fremgå, hvilke foranstaltninger  

 udvalget har truffet eller agter at træffe.
 § 5. Udvalget er beslutningsdygtigt når  

 mindst 3 medlemmer, herunder formanden eller næstformanden, deltager i  

 behandlingen.
 § 6. Udvalget har pligt til at meddele den eller  

 de offentlige myndigheder de oplysninger, som den eller de  

 pågældende myndigheder måtte forlange om udvalgets  

 virksomhed.
Kapitel 2 Møder, forretningsorden, sekretariatsfunktion § 7. Udvalget tilrettelægger selv sit  

 arbejde samt fastsætter forretningsorden med retningslinier for  

 indkaldelse, tid og sted for møder samt tegningsregler.
 Stk. 2. Af udvalgets møder optages referat, som sendes  

 til medlemmerne og sekretariatet.
 § 8. Kommunens forvaltning varetager vederlagsfrit  

 sekretariatsopgaver for udvalget.
Kapitel 3 Tilsyn § 9. Kommunalbestyrelsen er udvalgets  

 tilsynsmyndighed.
Stk. 2. Kommunalbestyrelsen påser, 1)	at udvalgets virksomhed er i overensstemmelse med de regler der er  

 fastsat i kap. 6 i lov om byfornyelse og i denne bekendtgørelse,  

 og 2)	at udvalgets regnskab er i overensstemmelse med de regler, der er  

 fastsat i kapitel 3 i bekendtgørelse nr. 90 af 7. februar 2001 om  

 regnskab og revision efter lov om byfornyelse.
Kapitel 4 Støtteprocedure § 10. Ansøgning om støtte indgives  

 skriftligt af ejendommens ejer til udvalget.
 Stk. 2. Ansøgningen skal være bilagt  

 tingbogsattest.
 § 11. Udvalget kan stille krav om oplysninger  

 vedrørende projektet og ejendommen, til brug for behandlingen af  

 ansøgningen.
§ 12. Støtte ydes som rente- og afdragsfrit  

 lån til ejer.
Udvalget meddeler tilbud om rente- og afdragsfrit  

 lån på skema godkendt af By- og Boligministeriet.
§ 13. Lånetilbud skal skriftligt accepteres  

 af ejeren inden for den af udvalget fastsatte frist, i modsat fald bortfalder  

 lånetilbuddet.
Ejers skriftlige accept af lånetilbuddet  

 tilbagesendes til udvalget sammen med originalt skøde på  

 ejendommen.
 § 14. Det rente- og afdragsfrie lån udstedes  

 med personlig hæftelse og skal sikres ved tinglyst pant i den faste  

 ejendom.
 Stk. 2. Såfremt ejendommen ejes af et aktieselskab, et  

 anpartsselskab eller lignende, kan udvalget stille krav om, at selskabets  

 hovedaktionær eller andre personer, der har en bestemmende indflydelse  

 på selskabet hæfter personligt for lånet.
 § 15. Udbetaling af lånet kan finde sted,  

 når arbejdet er udført i overensstemmelse med de stillede  

 vilkår og dokumentation jf. stk. 2, er godkendt af udvalget samt,  

 når den forudsatte sikkerhed er stillet.
 Stk. 2. Udbetalingsanmodning fra ejeren skal være bilagt  

 regningsmaterialet, de underliggende bilag samt behørig dokumentation  

 for, at udgifterne er endeligt betalt.
 § 16. Det er et vilkår for udbetaling af  

 støtte, at arbejderne først påbegyndes, når  

 lånetilbud skriftligt er accepteret af ejer.
 Stk. 2. Det påhviler bygherren:
1)	at overholde bestemmelserne i cirkulære 174 af 10. oktober  

 1991 om pris og tid på bygge- og anlægsarbejder, med senere  

 tillæg og 2)	at lægge ABR og AB (i totalentreprise ABT) til grund uden  

 fravigelser i sine aftaler om teknisk rådgivning og i sine  

 entrepriseaftaler.
Kommunalbestyrelsen kan efter modtaget begrundelse i  

 særlige tilfælde godkende fravigelser fra de i 1. pkt. omtalte  

 bestemmelser.
 Stk. 3. Kommunalbestyrelsen kontrollerer, at bygherren  

 overholder bestemmelserne i stk. 1.
 § 17. Som ejerskifte jf. § 136 i lov om  

 byfornyelse betragtes omdannelse til selskab eller interessentskab samt salg  

 på tvangsauktion og salg fra konkurs- eller  

 gældsfragåelsesbo.
Kapitel 5 Investeringsramme § 18. Den del af det bevilgede rente- og  

 afdragsfrie lån, som udgøres af statslige og kommunale midler,  

 trækkes på kommunens investeringsramme til bygningsfornyelse.  

 Lånet anses for bevilget ved meddelelse af lånetilbud til ejeren.  

 Accepterer ejeren ikke lånetilbuddet inden den af udvalget fastsatte  

 frist, kan det trukne beløb tilskrives kommunens investeringsramme til  

 bygningsfornyelse såfremt dette sker inden udgangen af det  

 pågældende finansår.
Stk. 2. Rente- og afdragsfrie lån, der ydes af midler  

 fra tilbagebetalte lån efter byfornyelseslovens § 136,  

 stk. 3, trækker ikke på kommunens investeringsramme til  

 bygningsfornyelse.
Der skal dog ske indberetning til BOSSINF-BYF i det  

 finansår, hvor lånet er ydet.
 § 19. Bekendtgørelsen træder i kraft  

 den 1. december 2001, og har virkning for beslutninger efter kap. 6 i lov om  

 byfornyelse, der er truffet efter denne dato.
 Stk. 2. § 16, stk. 2, har dog virkning for opgaver, der  

 udbydes efter den 30. november 2001.
 Stk. 3. Samtidig ophæves bekendtgørelse nr.  

 456 af 11. juni 1999 om bygningsforbedringsudvalg.
