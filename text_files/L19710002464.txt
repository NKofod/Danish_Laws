 Ved kgl. resolution af 8. juni 1970 har Danmark ratificeret den i  

 København den 2. december 1969 undertegnede overenskomst mellem Danmark,  

 Finland, Island, Norge og Sverige om fælles nordisk arbejdsmarked for  

 farmaceuter.
 Overenskomsten har følgende ordlyd:
OVERENSKOMST mellem Danmark, Finland, Island, Norge og Sverige om fælles nordisk  

 arbejdsmarked for farmaceuter.
De kontraherende stater, som, bortset fra Island, tidligere har truffet overenskomst om et fælles  

 nordisk arbejdsmarked, som i princippet finder, at muligheden for fri bevægelighed for den  

 farmaceutiske arbejdskraft mellem de nordiske stater ville være til gavn for  

 udviklingen i disse stater, som finder, at den grundliggende uddannelse for farmaceuter er stort set  

 ligeværdig i de respektive stater, som finder, at der bør tilvejebringes den størst mulige ensartethed i den  

 farmaceutiske uddannelse i de nordiske stater, og som vil tilstræbe den størst mulige ensartethed i lovgivningen om  

 farmaceutisk personel, er enedes om følgende:
 Artikel 1.
Statsborgere i de kontraherende stater, som har aflagt dansk farmaceutisk  

 kandidateksamen, finsk provisoreksamen, norsk apotekereksamen eller svensk apotekareexamen, skal under de i denne overenskomst angivne forudsætninger kunne opnå  

 myndighedernes tilladelse til at have ansættelse som provisor på et apotek i  

 de øvrige kontraherende stater.
 Hvad der i denne overenskomst er fastsat om tilladelse eller ret til at  

 have ansættelse som provisor modsvares for Sverige vedkommende af  

 legitimation som apoteker.
 Artikel 2.
Som vilkår for meddelelse af tilladelse i medfør af artikel 1 kan en  

 kontraherende stat kræve, at vedkommende farmaceut godtgør at have indhentet  

 de fornødne kundskaber om det pågældende lands officielle formelsamlinger og  

 medicinal-, eventuelt sociallovgivning.
Endvidere kan der stilles krav om  

 tilfredsstillende sprogkundskab, herunder kendskab til den i landet  

 almindeligt anvendte farmaceutiske nomenklatur, samt om kortere tids praktisk  

 tjeneste på et apotek i landet.
 Artikel 3.
 En statsborger i en kontraherende stat, som i henhold til artikel 1 og 2  

 ønsker tilladelse til at have ansættelse som provisor på et apotek i en anden  

 kontrahedende stat, skal til den centrale sundhedsmyndighed i den sidstnævnte  

 stat indgive bevis for, at han opfylder vilkårene i artikel 1 og 2. Han skal  

 herunder fremlægge en af den centrale sundhedsmyndighed i hans hjemland  

 umiddelbart forinden udfærdiget erklæring om, at han er berettiget til at  

 have ansættelse som provisor på apotek i dette land.
 Ansøgere, som opfylder disse vilkår, har ret til at få meddelt den ansøgte  

 tilladelse, hvis der ikke forligger sådanne forhold, at en meddelt tilladelse  

 kunne tilbagekaldes.
 Underretning om en således meddelt tilladelse skal tilstilles den centrale  

 sundhedsmyndighed i den stat, hvor den pågældende har aflagt eksamen, samt  

 eventuelt sundhedsmyndigheden i den eller de stater, hvor den pågældene  

 tidligere har opnået tilsvarende tilladelse.
 Artikel 4.
Såfremt en farmaceut efter aflagt eksamen i en af de kontraherende stater  

 senere efter de i samme stat gældende regler er blevet fradømt eller i øvrigt  

 har fortabt retten til at have ansættelse som provisor på apotek, bør en i  

 medfør af artikel 1 og 2 meddelt tilladelse i anden kontraherende stat  

 tilbagekaldes.
I øvrigt kan en meddelt tilladelse kun tilbagekaldes efter  

 gældende regler for fortabelse af ret til at have ansættelse som provisor på  

 apotek i den stat, hvor den er meddelt, dog at der herved også kan tages  

 hensyn til i anden kontraherende stat begået forbrydelse eller udvist  

 uegnethed til gerningen.
 I tilfælde, hvor en farmaceut fradømmes eller på anden måde fortaber  

 retten til at have ansættelse som provisor på apotek i en af de kontraherende  

 stater, er de centrale sundhedsmyndigheder i vedkommende stat forpligtet til  

 at underrette myndighederne i anden kontraherende stat, såfremt den  

 pågældende har aflagt eksamen eller opnået tilladelse i medfør af artikel 1  

 og 2 i den anden stat.
 Artikel 5.
Farmaceuter, der i medfør af artikel 1 og 2 har opnået tilladelse til at  

 have ansættelse som provisor på apotek i en af de kontraherende stater, bør i  

 princippet være ligestillet med farmaceuter uddannet i denne stat for så vidt  

 angår løn og pension samt øvrige med tjenesten forbundne pligter og  

 rettigheder.
Tidligere tjeneste som farmaceut i en af de kontraherende stater  

 bør ligestilles med tilsvarende tjeneste i den stat, hvor den pågældende nu  

 virker.
 Artikel 6.
 Enhver af de kontraherende stater skal efter undertegnelsen af denne  

 overenskomst i den udstrækning, det er muligt, gennemføre eller virke for  

 gennemførelsen af ændringer i gældende bestemmelser i overensstemmelse med de  

 i artikel 5 angivne principper.
 Artikel 7.
 De centrale sundhedsmyndigheder i de kontraherende stater skal nøje følge  

 udviklingen på arbejdsmarkedet for farmaceuter i de respektive stater, og når  

 særlige foranstaltninger synes påkræver, gøre anmeldelse derom til den i  

 medfør af artikel 5 i overenskomsten af 22. maj 1954 om fælles arbejdsmarked  

 nedsatte kommission.
 De centrale sundhedsmyndigheder skal til stadighed give hinanden de  

 meddelelser og oplysninger, som er af betydning for bedømmelsen af  

 udviklingen på arbejdsmarkedet for farmaceuter i de respektive stater.
 Artikel 8.
 Denne overenskomst skal ratificeres, og ratifikationsinstrumenterne  

 deponeres i det danske udenrigsministeriums arkiv.
 Overenskomsten træder i kraft, så snart samtlige ratifikationsinstrumenter  

 er deponeret.
 Enhver af de kontraherende stater kan opsige overenskomsten med et varsel  

 på seks måneder til ophør den 1. juli eller den 1. januar.
Enhver af de kontraherende stater kan med umiddelbar virkning sætte  

 overenskomsten ud af kraft i forhold til en eller flere af de øvrige stater i  

 tilfælde af krig eller krigsfare, eller hvis andre nationale eller  

 internationale forhold måtte gøre det nødvendigt.
Vedkommende staters  

 regeringer skal straks underrettes om beslutningen.
 Til bekræftelse heraf har de befuldmægtigede repræsentanter for de  

 respektive stater, undertegnet denne overenskomst og forsynet den med deres  

 segl.
 Udfærdiget i København den 2. december 1969 i et eksemplar på dansk,  

 finsk, islandsk, norsk og svensk, hvoraf det danske udenrigsministerium vil  

 tilstille de øvrige kontraherende staters regeringer bekræftede genparter.
Poul Hartling Overenskomsten er ratificeret af samtlige signatarmagter.
Det sidste  

 ratificationsinstrument (Finland) blev deponeret den 9. februar 1971,  

 hvorefter overenskomsten i medfør af artikel 8 trådte i kraft samme dato.
 Udenrigsministeriet, den 17. marts 1971.
 Poul Hartling.
