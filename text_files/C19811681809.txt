(Til alle amtsråd, enkeltfagskurser og  

 Københavns og Frederiksberg kommune) I henhold til § 12 stk. 8 i undervisningsministeriets bekendtgørelse nr.  

 273 af 19. maj 1978 om prøveforberedende enkeltfagsundervisning m.v. for  

 voksne fastsættes herved følgende om sammenlægning af etablerede hold:
 Parallelle hold, som er tilrettelagt med to-årigt undervisningsforløb  

 (to-årig tilrettelæggelsesform) kan efter afslutningen af det første  

 undervisningsår sammenlægges, når deltagertallet på de sammenlagte hold ikke  

 overstiger 24.
Ved parallelle hold forstås hold på samme kursus/afdeling med undervisning  

 i samme fag, på samme niveau, med samme kursusforløb og samme  

 tilrettelæggelsestidspunkt.
Dag- og aftenundervisning vil være at betragte  

 som forskellige tilrettelæggelsestidspunkter, medens undervisning placeret på  

 forskellige ugedage betragtes som samme tilrettelæggelsestidspunkt.
 Det er en forudsætning for sammenlægning, at forstanderen påser, at  

 undervisningen på hold, som kan sammenlægges, er tilrettelagt, så  

 sammenlægning er mulig efter første undervisningsår, og at deltagerne ved  

 kursets påbegyndelse er gjort bekendt med muligheden for sammenlægning.
 Afgørelse om sammenlægning af etablerede hold træffes af amtsrådet efter  

 indstilling fra forstanderen på grundlag af deltagerantallet på holdene ved  

 udgangen af første undervisningsår og meddeles til deltagerne på dette  

 tidspunkt.
 Amtsrådet kan bestemme, at der ikke skal ske holdsammenlægning, selv om  

 det samlede deltagerantal gør en sammenlægning mulig.
Undervisningsministeriet, direktoratet for folkeskolen, fokeoplysning, seminarier m.v., den 15. april 1981.
 P.D.V.
