§ 1 I justitsministeriets bekendtgørelse nr. 208 af 17. juni 1964 om transport  

 af dyr, som ændret ved bekendtgørelse nr. 139 af 20. marts 1970, foretages  

 følgende ændringer:
 1. I § 7 indsættes efter stk. 1, som nye stykker:
 »Stk. 2.  Ved transport af slagtefjerkræ direkte  

 fra producent til slagteri gælder kravene i stk. 1, 1. pkt., til  

 transportkassens størrelse ved transport af kortere varighed end 12 timer  

 ikke, når den anvendte kasse (kurv, bur) har en indvendig højde på mindst 35  

 cm, og alle dyr under transporten kan ligge ned samtidig uden at ligge ind  

 over hinanden.
Stk. 3.  Bestemmelsen i stk. 2, gælder ikke ved  

 transport af kalkuner, der er mere end 20 uger gamle.« Stk. 2,  bliver herefter stk. 4.
 2. § 23 affattes således:
»§ 23.  Påhængsvogne med påløbsbremser må kun  

 anvendes, når påløbsbremsesystemet har indbygget gastrykstøddæmper til  

 dæmpning af trykstangens bevægelse.« § 2 Bekendtgørelsen træder i kraft den 1. december 1975.
 Justitsministeriet, den 7. oktober 1975.
 Orla Møller.
