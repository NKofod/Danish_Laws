Bekendtgørelse om ændring af  

 bekendtgørelse om tilskud  

 efter sygesikringsloven til fodbehandling § 1 I bekendtgørelse nr. 795 af 22. august 2000 om tilskud efter  

 sygesikringsloven til fodbehandling foretages følgende  

 ændring:
 1. § 7 affattes således:
 »Der ydes tilskud til gruppe 1-sikrede til behandling hos fodterapeuter,  

 der pr. 31. august 2000 havde ydernummer til at praktisere for den offentlige  

 sygesikring efter den før 1. september 2000 gældende  

 overenskomst mellem Sygesikringens Forhandlingsudvalg og Landsforeningen af  

 Statsautoriserede Fodterapeuter, eller som amtskommunen træffer aftale  

 med.
Stk. 2. Tilskud til gruppe 2-sikrede til behandling hos  

 en fodterapeut, der ikke er omfattet af reglerne i stk. 1, ydes af  

 kommunalbestyrelsen mod aflevering af kvitteret og specificeret regning.  

 Tilskuddet kan ikke overstige regningens beløb.« § 2 Bekendtgørelsen træder i kraft den 21. juli 2001.
