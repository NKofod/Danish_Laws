 (Til biskopperne og stiftsøvrighederne).
 I henhold til § 45, stk. 2 i tjenestemandsloven er der den 21. januar 1997  

 indgået den som bilag vedlagte aftale mellem Kirkeministeriet og Den danske  

 Præsteforening.
 Aftalen træder i stedet for aftale udsendt med cirkulære af 5. juli 1985  

 om merarbejdsvederlag til provster, der fungerer i anden provstestilling.
Den nye aftale indebærer, at der fremover vil kunne udbetales  

 merarbejdsvederlag til provster, der i en periode på mindst 4 uger fungerer i  

 anden provstestilling ved siden af deres egen, på grund af afvikling af ferie  

 i forbindelse med afsked.
Der henvises herom nærmere til aftalens § 1, stk.  

 3, jf. stk. 1.
 Der er ikke herudover tilsigtet nogen ændring af den hidtidige ordning.  

 Med henblik på fastsættelse af merarbejdsvederlag i henhold til aftalens § 2,  

 skal ministeriet derfor fortsat udbede sig underetning om de tilfælde, hvor  

 en provst konstitueres i en provstestilling ved siden af sin egen i en  

 periode af mindst 4 uger.
 Kirkeministeriet, den 7. februar 1997.
Steffen Brunes kontorchef /Rasmus Paaske Larsen fuldmægtig Bilag.
Aftale I henhold til § 45, stk. 2 i tjenestemandsloven, indgås herved følgende  

 aftale mellem Kirkeministeriet og Den danske Præsteforening:
 §1. Kirkeministeriet kan yde en provst et merarbejdsvederlag, når  

 provsten i en sammenhængende periode på mindst 4 uger samtidig med  

 varetagelsen af sin egen provstestilling har fungeret i en anden  

 provstestilling (bortset fra den hertil knyttede præstestilling).
 Stk. 2.  Det er en forudsætning for udbetaling af  

 merarbejdsvederlag efter stk. 1, at funktioneen følger af ordinær vakance  

 eller sygdom.
 Stk. 3.  Merarbejdsvederlag efter stk. 1 kan endvidere  

 ydes, såfremt funktionen følger på grund af afvikling af ferie i forbindelse  

 med afsked.
§ 2.  Merarbejdsvederlaget fastsættes normalt til 1  

 0/00 pr. dag i funktionsperioden af den årsløn, hvormed den betjente  

 provstestilling er klassificeret.
Dog kan Kirkeministeriet fastsætte  

 merarbejdsvederlaget lavere, såfremt særlige forhold, herunder provstiets  

 størrelse, taler derfor.
 § 3.  Aftalen træder i kraft den 1. februar 1997. 21.  

 januar 1997.
