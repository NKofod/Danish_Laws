Ændringer af boligstøtteloven med  

 virkning for 1999  

 Ændringer af boligstøtteloven vedrørende årene  

 2000-2004 Folketinget har den 18. december 1998 vedtaget lov om  

 ændring af lov om individuel boligstøtte (lovforslag L 47).  

 Lovændringen omfatter primært et nyt beregningssystem   BS-2000  

 for den fremtidige boligstøtte samt en række forenklinger.
 Loven omfatter en lang række ændringer af  

 boligstøtteloven, der træder i kraft den 1. januar år  

 2000.
 Herudover indeholder loven et begrænset antal  

 ændringer, der træder i kraft den 1. marts 1999.
 Boligstøtteloven er således  

uændret 1. januar 1999 i forhold til december 1998 bortset fra  

 ophævelsen af den hidtidige § 75, stk. 2, der blev gennemført  

 ved lov om integration af udlændinge i Danmark, jf.  

 boligstøttemeddelelse nr. 27.
 Lovændringer, der træder i kraft 1.  

 marts 1999.
 Boligstøtteloven ændres fra 1. marts 1999  

 på tre punkter.
 1.	Progressionsgrænsen for grænsebeløbet  

 nedsættes fra de gældende 148.800 til kr. 123.500 kr.  

 (1999-niveau).
 2.	Fradraget på 3.200 kr. (1999-niveau) for hver pensionist i  

 husstanden bortfalder.
3.	Der gælder en forbedret kompensationsordning vedrørende  

 lovændringer pr. 1. marts 1999, 1. januar 2000 og senere.
Ingen  

 støttemodtager kan herefter miste mere end 1.000 kr. på  

 årsbasis i boligstøtte på grund af ændringer i  

 loven.
For pensionister, hvis husstandsindkomst ikke overstiger 113.200 kr.  

 (i 1999-niveau) før pensionistfradrag efter § 8 , stk. 4, er det  

 højeste tab fastsat til 500 kr. på årsbasis.
 Ændringerne indebærer, at der pr. 1. marts  

 1999 skal ske ny beregning af boligstøtten for alle omfattende  

 støttemodtagere med nyt grænsebeløb, ny indkomst uden  

 fradrag for pensionister og evt. kompensationsbeløb efter den nye  

 model herfor.
Kompensationsbeløbet for 1999 beregnes pr. 1. marts  

 1999 som forskellen mellem på den ene side boligstøtten på  

 årsbasis opgjort efter de gældende regler i februar 1999 og  

 på den anden side boligstøtten på årsbasis opgjort  

 efter de nye regler, der gælder fra 1. marts 1999. I begge  

 tilfælde udregnes støtten på basis af de oplysninger om  

 faktisk indkomst, faktisk boligudgift, husstandssammensætning m.v., der  

 har ligget til grund for den faktiske beregning af boligstøtte i  

 februar 1999. Kompensationsbeløbet udgør den beregnede forskel  

 med fradrag af 1.000. kr. på årsbasis.
Dog fradrages kun 500 kr.  

 på årsbasis for boligydelsesmodtagere, hvis husstandsindkomst ved  

 udgangen af februar 1999 højst udgør 113.200 kr. før  

 pensionistfradrag efter § 8, stk. 4.
For de meget få boligstøttemodtagere, der  

 modtager kompensationsbeløb efter den hidtidige ordning ved udgangen  

 af december 1998, indebærer ændringen, at  

 kompensationsbeløbet nedsættes efter den hidtidige ordning - med  

 2.000 kr. årligt   pr. 1. januar 1999. For at sikre, at disse  

 støttemodtagers boligstøtte ikke reduceres mere end andre  

 støttemodtagers i forbindelse med lovændringerne pr. 1. marts  

 1999, foreslås, at kompensationsbeløbet for disse pr. 1. marts  

 1999 udregnes således, at det udgør forskellen mellem på  

 den ene side boligstøtten efter de gældende regler i februar  

 1999 med tillæg af kompensationsbeløbet for december 1998 og  

 på den anden side boligstøtten opgjort efter de gældende  

 regler pr. 1. marts 1999. Fra denne forskel trækkes 500 kr. for  

 pensionister med en indkomst op til 113.200 kr. og 1.000 kr. for alle  

 øvrige støttemodtagere.
Hermed sikres, at det samlede tab som  

 følge af tidligere lovændringer og lovændringer pr. 1.  

 marts 1999 i alt ikke kan overstige 1.000 kr., og at tabet ikke kan overstige  

 500 kr. for pensionister med en husstandsindkomst til og med 113.200 kr.
 For så vidt angår efterregulering af  

 boligstøtten for 1999 indbærer lovændringen pr. 1. marts  

 1999, at eventuelle tilbagebetalingskrav for hver af perioderne  

 1.1.-28.2.1999 og 1.3.-31.12.1999 skal opgøres på grundlag af de  

 beregningsregler, der gælder for den pågældende  

 periode.
Lovændringer, der træder i kraft 1.  

 januar 2000 Fra den 1. januar 2000 påbegyndes  

 indførelsen af det nye beregningssystem BS-2000 for boligsikring og  

 boligydelse.
En del ændringer træder fuldt ud i kraft 1. januar  

 2000, mens andre ændringer indføres gradvist i perioden  

 1.1.2000-1.1.2004.
 Fra den 1. januar 2000 indføres herudover en  

 række forenklinger af administrativ og forståelsesmæssig  

 karakter.
 Endelig indføres samtidig enkelte andre  

 ændringer.
 Hovedelementerne i lovændringerne fra 1. januar 2000 er  

 følgende:
 1.	Et nyt beregningssystem BS-2000 for boligsikring og  

 boligydelse:
 1.1.	Nedsat udbetalingsprocent for boligydelse og boligsikring.
 1.2.	Forenklet indkomstafhængig aftrapning -  ingen aftrapning  

 for lave indkomster.
 1.3.	Tillæg til lejen for pensionister.
 1.4.	Afvikling af indkomstfradrag for pensionister.
 1.5.	Omlægning af indkomstfradraget for børn til et  

 tillæg til progressionsgrænsen.
 1.6.	Indførelse af en mindste egenbetaling.
 1.7.	Formuetillæg til husstandsindkomsten.
 1.8.	Overgangsregler.
 1.9.	Forbedret kompensationsordning fra 1999 videreføres.
 2.	Forenklinger af administrativ og forståelsesmæssig  

 karakter med følgende elementer:
 2.1.	Ophævelse af reglerne om gunstighedsberegning for  

 børn med højere indtægter.
 2.2.	Ét husstandsindkomstbegreb frem for to.
 2.3.	Ændring af reglerne om fastsættelse af  

 størrelsen af indkomstudsving for omberegning af boligstøtten i  

 løbet af året eller tilbagebetaling af for meget udbetalt  

 boligstøtte.
 2.4.	Indførelse af udtrykkelige regler om engangsbeløb og  

 om visse feriepenge, der beskattes før udbetalingen.
 3.	Øvrige ændringer:
 3.1.	Øget medregning af aktieindkomst i husstandsindkomsten.
 3.2.	Solidarisk hæftelse for tilbagebetalingskrav.
 3.3.	Stramning af undtagelsesbestemmelse om udbetaling af  

 boligstøtte udover lovens maksimum.
 3.4.	Forskellige tekniske ændringer og  

 præciseringer.
 Nærmere vejledning herom vil senere blive  

 udsendt.
 Til foreløbig orientering vedlægges en  

 oversigt over hovedprincipperne for beregning af boligydelse og boligsikring  

 1999-2004.
 Endvidere vedlægges de almindelige bemærkning  

 til det vedtagne lovforslag med en beskrivelse af de nævnte elementer.  

 Det bemærkes, at der i forhold hertil er foretaget en ændring af  

 kompensationsordningen, således at den maksimale  

 støttenedsættelse for visse pensionister er 500 kr.  

 årligt, jf. ovenfor vedrørende ændringer for 1999. Der er  

 endvidere ved et ændringsforslag fra 1.1.2000 indført en  

 forøgelse af arealnormen med 10 m2  for modtagere af  

 døgnhjælp efter § 77 i lov om social service.
By- og Boligministeriets meddelelser om individuel  

 boligstøtte udsendes til samtlige kommuners  

 boligstøttekontorer, til samtlige sociale nævn og til  

 Kommunedata I/S.
Meddelelserne kan ligeledes findes i ministeriets regelbaser  

 under det statslige EDB-baserede juridiske informationssystem,   

 Retsinformation.
Bilag Hovedprincipper for beregning af boligydelse og  

 boligsikring 1999-2004 Boligsikring *(Alle beløb er anført i  

 1999-niveau) 1.3.1999 Boligsikring = 75 pct. af (huslejen   grænsebeløbet),  

 hvor grænsebeløbet = 16 pct. af indkomst op til 123.500 kr. 26 2/3  

 pct. af indkomst over 123.500 kr.
 Grænsebeløbet udgør altid mindst 8.400 kr.
2000 Boligsikring = 72 pct. af (huslejen   grænsebeløbet),  

 hvor grænsebeløbet = 9 pct. af indkomsten op til 111.100 kr. + 25  

 pct. af indkomst over 111.100 kr.
 Grænsebeløbet udgør altid mindst 6.700 kr.
 Modtageren skal altid selv betale mindst 16.500 kr.
2001 Boligsikring = 69 pct. af (huslejen   grænsebeløbet),  

 hvor grænsebeløbet = 7 pct. af indkomst op til 106.000 kr. + 26,1  

 pct. af indkomst over 106.000 kr.
 Grænsebeløbet udgør altid mindst 5.000 kr.
 Modtageren skal altid selv betale mindst 16.500 kr.
2002 Boligsikring = 66 pct. af (huslejen   grænsebeløbet),  

 hvor grænsebeløbet = 5 pct. af indkomst op til 102.900 kr. + 27,3  

 pct. af indkomst over 102.900 kr.
 Grænsebeløbet udgør altid mindst 3.300 kr.
 Modtageren skal altid selv betale mindst 16.500 kr.
2003 Boligsikring = 63 pct. af (huslejen   grænsebeløbet),  

 hvor grænsebeløbet = 2 pct. af indkomst op til 98.000 kr. + 28,6  

 pct. af indkomst over 98.000 kr.
 Grænsebeløbet udgør altid mindst 1.700 kr.
 Modtageren skal altid selv betale mindst 16.500 kr.
 Modtageren skal altid selv betale mindst 16.500 kr.
Boligydelse *(Alle beløb er anført i  

 1999-niveau) 1.3.1999 Boligydelse = 90 pct. af huslejen   grænsebeløbet, hvor grænsebeløbet = 10 pct. af indkomst op til 123.500 kr. + 20  

 pct. af indkomst over 123.500 kr.
 Grænsebeløbet udgør altid mindst 5.300 kr.
2000 Boligydelse = 87 pct. af (huslejen + 1.000 kr.  

 grænsebeløbet), hvor grænsebeløbet = 10,1 pct. af indkomst op til 118.300 kr. +  

 23,6 pct. af indkomst over 118.300 kr.
 Grænsebeløbet udgør altid mindst 4.200 kr.
 Modtageren skal altid selv betale et beløb svarende til 11 pct. af  

 indkomsten, dog mindst 10.300 kr.
2001 Boligydelse = 84 pct. af (huslejen + 1.500 kr.  

 grænsebeløbet), hvor grænsebeløbet = 7,9 pct. af indkomst op til 113.200 kr. +  

 25,0 pct. af indkomst over 113.200 kr.
 Grænsebeløbet udgør altid mindst 3.100 kr.
 Modtageren skal altid selv betale et beløb svarende til 11 pct. af  

 indkomsten, dog mindst 10.300 kr.
2002 Boligydelse = 81 pct. af (huslejen + 2.100 kr.  

 grænsebeløbet), hvor grænsebeløbet = 5,5 pct. af indkomst op til 108.000 kr. +  

 26,5 pct. af indkomst over 108.000 kr.
 Grænsebeløbet udgør altid mindst 2.100 kr.
 Modtageren skal altid selv betale et beløb svarende til 11 pct. af  

 indkomsten, dog mindst 10.300 kr.
2003 Boligydelse = 78 pct. af (huslejen + 2.600 kr.  

 grænsebeløbet), hvor grænsebeløbet = 2,9 pct. af indkomst op til 102.900 kr. +  

 28,2 pct. af indkomst over 102.900 kr.
 Grænsebeløbet udgør altid mindst 1.000 kr.
 Modtageren skal altid selv betale et beløb svarende til 11 pct. af  

 indkomsten, dog mindst 10.300 kr.
2004 Boligydelse = 75 pct. af huslejen + 4.100 kr.   22,5 pct. af indkomst over  

 97.800 kr.
 Modtageren skal altid selv betale et beløb svarende til 11 pct. af  

 indkomsten, dog mindst 10.300 kr.
