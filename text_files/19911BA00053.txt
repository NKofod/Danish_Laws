Nr BSF 53 Forslag til folketingsbeslutning om afspadsering af overarbejde Fremsat af Lilli Gyldenkilde (SF) Tommy Dinesen (SF) Gade (SF) Hanne  

 Thanning Jacobsen (SF) Jes Lunde (SF) den 28. januar 1992 Folketinget pålægger arbejdsministeren at fremsætte lovforslag, der begrænser overarbejde og i stedet får flere i beskæftigelse, byggende på følgende hovedpunkter:
1. Der kræves afspadsering af alt overarbejde i alle brancher.
Hvor der  

 ikke er overenskomstaftaler om afspadsering af overarbejde, skal overarbejdet  

 afspadseres time for time.
 2. Afspadseringstidspunktet aftales på virksomhederne såvel private som  

 offentlige mellem ledelsen og personalet med hensyntagen til både  

 virksomheden og den enkelte ansatte.
 3. Såfremt der er under 3 pct. ledige i den a-kasse, hvorfra  

 erstatningspersonale skal anvises, kan kravet fraviges.
 4. Loven skal træde i kraft den 1. april 1993.
Bemærkninger til forslaget Almindelige bemærkninger Beslutningsforslaget er en genfremsættelse af et tidligere fremsat  

 forslag med ændringer foranlediget af ordførernes bemærkninger ved tidligere  

 behandling af forslaget, se senest beslutningsforslag nr.
B 50,  

 folketingsåret 1984-85, om begrænsning af overarbejde og tvungen  

 afspadsering, jf.
Folketingstidende, 1984-85, forhandlingerne sp. 3016 og  

 4556 og tillæg A sp. 1767.
Der er for nylig fremkommet oplysninger om, at overarbejdsmængden er  

 steget til helt uacceptable højder.
Den statslige og kommunale lønstatistik  

 viser, at det offentlige alene udbetaler ca. 2,5 mia. kr. om året i mer- og  

 overarbejdsbetaling.
Det svarer til mindst 12.500 fuldtidsjob.
For den  

 private sektor findes ingen dækkende statistik, men inden for DA's område er  

 ca. 3 pct. af timerne på overtid mod betaling.
Såfremt dette tal anvendes på  

 hele den private sektor, svarer det til ca. 31.000 fuldtidsjob.
Nu lader det sig ikke gøre at få hele over- og merarbejdet ændret til  

 43.500 job lige uden videre.
Der vil være flaskehalse, eksperter, der er for  

 få af m.m., men efter et forsigtigt skøn vil der kunne sættes ca. 20.000  

 ledige i arbejde ved at kræve overarbejde afspadseret.
 Det har aldrig været hensigten, at nedsættelse af arbejdstiden skulle føre  

 til øget overarbejde.
Derimod har hensigten været at få flere i beskæftigelse.
De alt for store  

 ledighedstal påpeger nødvendigheden af at kræve fritid for overarbejde og  

 derved få flere i beskæftigelse.
 Der er brancher, som har indført rammeaftaler for afspadsering af  

 overarbejde, uden at dette medfører væsentlige ulemper for virksomhederne.
Loven skal kun gælde på områder, hvor der ikke er indgået  

 overenskomstaftaler om afspadsering af overarbejde.
Loven skal ikke være en  

 hindring for indgåelse af overenskomster, der er strammere end loven.
Loven  

 skal omhandle alle virksomheder såvel private som offentlige, hvor der er  

 ansat mere end 2 medarbejdere, medmindre andet aftales.
Det vil være nødvendigt at tage hensyn til, om det er muligt for  

 virksomheden at få erstatningspersonale.
Derfor foreslås det, at kravet om  

 afspadsering kan fraviges, såfremt der er under 3 pct. ledige i den a-kasse,  

 hvorfra erstatningspersonale skal anvises.
Hermed er der taget hensyn til  

 argumentet om flaskehalsproblemet.
Bemærkninger til forslagets enkelte punkter Ad 1 Alle overarbejdstimer afspadseres.
Overarbejdstillæg og mødepenge  

 udbetales løbende.
Ad 2 Tidspunktet for afspadsering aftales mellem parterne på den enkelte  

 arbejdsplads med hensyntagen til virksomhedens produktion og lønmodtagernes  

 ønsker.
Afspadseringen skal være afviklet senest 12 måneder efter optjeningen  

 med mulighed for dispensation i særlige tilfælde.
Ad 3 Dette punkt imødekommer problemet med eventuel mangel på kvalificeret  

 erstatningspersonale (såkaldte flaskehalse).
Ad 4 Ikrafttrædelsestidspunktet er fastsat således, at parterne har mulighed  

 for at indgå overenskomstaftaler på området.
