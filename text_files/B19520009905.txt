 I medfør af lov nr. 156 af 14. april 1920 om smitsomme sygdomme hos  

 husdyrene, lov nr. 188 af 1. maj 1923 og lov nr. 138 af 18. april 1925 om  

 tillæg til nævnte lov fastsættes herved følgende bestemmelser.
§ 1 §§ 4 og 5 i bekendtgørelse nr. 11 af 15. januar 1930 om foranstaltninger  

 til bekæmpelse af mund- og klovesyge affattes således:
»§ 4 Spærring af offentlig vej.
 1. Politimesteren er, når det anses for nødvendigt,  

 bemyndiget til at forbyde al færdsel ad offentlige veje, hovedlandeveje  

 undtagne, der fører gennem eller umiddelbart forbi en smittet  

 ejendom,  og til at undtage enkelte nærboende personer, men ikke deres  

 husdyr, fra forbudet.
2. På de veje, der fører fra et  

iagttagelsesdistrikt, skal der ved politiets foranstaltning anbringes  

 en tavle af pap, træ eller jernblik, hvorpå er trykt eller malet  

 »Bortførsel af levende klovbærende dyr er forbudt.
Politiet«.  

 Tavlen skal anbringes således, at påskriften vender ind mod distriktet, og  

 bogstaverne skal være mindst 8 cm høje.
Tavler af pap udleveres ved  

 henvendelse til veterinærdirektoratet.
 Personers forhold på en smittet ejendom.
3. a.
Det er forbudt enhver person, der har ophold  

 eller arbejde på en smittet ejendom, at forlade denne, sålænge  

 lokalafspærringen opretholdes.
Tilladelse hertil kan dog ganske  

 undtagelsesvis gives af politimesteren eventuelt efter samråd med den  

 tilsynsførende dyrlæge, når det skønnes, at det er absolut nødvendigt, at den  

 pågældende forlader ejendommen, og tilladelsen er i så fald betinget af, at  

 den pågældende, forinden ejendommen forlades, foretager grundig sæbevaskning  

 af hoved og hænder samt fuldstændig omklædning, herunder skiften af strømper  

 og fodtøj.
b.
Personer, der har ophold på en smittet ejendom, men arbejde uden for  

 denne, skal efter forudgående forhandling med politimesteren midlertidig  

 fraflytte ejendommen og tage ophold, hvor der ikke findes klovbærende dyr,  

 hvis de vil fortsætte deres arbejde.
Sognefogeder, medlemmer af sogneråd  

 eller amtsråd m.v., hvis ejendomme er stillet under offentligt tilsyn, må  

 ikke varetage de dem påhvilende funktioner, medmindre de således som foran  

 angivet, midlertidig fraflytter ejendommen.
c.
Personer, der har arbejde på en smittet ejendom, men ophold andetsteds,  

 skal så vidt muligt forblive på ejendommen, men hvor dette ikke er muligt,  

 kan politimesteren eventuelt efter samråd med den tilsynsførende dyrlæge  

 tillade, at de tager frem og tilbage til ejendommen på betingelse af, at de  

 forholder sig som foran anført, og at de efter at have forladt den smittede  

 ejendom begiver sig direkte til deres hjem, hvor samtlige derværende personer  

 da er underkastet de samme bestemmelser, som er gældende for personer på den  

 smittede ejendom.
d.
Fra ejendomme, der er stillet under offentligt tilsyn, må der ikke  

 fjernes redskaber el. lign. eller klædningsstykker, herunder vasketøj til  

 vaskeri.
 Personers forhold i lokalafspærring.
4.a.
Personer, der har ophold på ikke smittede ejendomme med klovbærende  

 dyr indenfor en lokalafspærring, må ikke forlade denne, medmindre det er  

 strengt nødvendigt og da først efter grundig sæbevaskning af hoved og hænder  

 samt fuldstændig omklædning, herunder skiften af strømper og fodtøj.
b.
Det er forbudt de i punkt a. nævnte personer samt sådanne, som har  

 arbejde på de i punkt a. nævnte ejendomme, at søge skole, deltage i  

 konfirmationsundervisning eller anden fælles undervisning samt deltage i  

 dans, forlystelser og sammenkomster af enhver art, herunder også  

 gudstjenester, såvel indenfor som udenfor lokalafspærringen.
Til de nævnte  

 ejendomme må indkøb hos købmænd og i brugsforeninger m. v. så vidt muligt kun  

 finde sted ved personer, der ikke kommer i berøring med klovbærende dyr.
c.
Til de indenfor en lokalafspærring beliggende ejendomme med klovbærende  

 dyr er adgang forbudt for alle fremmede personer, herunder handelsfolk og  

 kontrolassistenter, samt for fremmede køretøjer.
Personer, der har ophold  

 inden for en lokalafspærring, må ikke uden veterinærdirektoratets tilladelse  

 være mælkekørere af fremmed mælk.
d.
Uanset de foranstående bestemmelser er det tilladt personer, der skal  

 foretage inseminering, i det nævnte øjemed at komme på en ikke smittet  

 ejendom indenfor en lokalafspærring, såfremt besætningen på den pågældende  

 ejendom er vaccineret mod mund- og klovesyge højst 5 måneder og mindst 3 uger  

 forud for insemineringen.
I mejerikredse, hvor der forekommer mund- og  

 klovesyge, som ved undersøgelse på statens veterinære institut for  

 virusforskning har vist sig at være forårsaget af virus af type C, har de  

 nævnte personer dog kun adgang til ejendommen, såfremt besætningen inden for  

 det nævnte tidsrum er vaccineret mod mund- og klovesyge af C-typen.
I alle  

 tilfælde skal insemineringen på de nævnte ejendomme foretages i  

 overensstemmelse med de herfra under 21. december 1951 udstedte regler.
5. Det er forbudt at afholde dans, forlystelser, møder  

 og sammenkomster af enhver art i lokaler, der er beliggende indenfor en  

 lokalafspærring.
Gudstjenester i kirker samt undervisning i den offentlige og  

 private børneskole er dog tilladt.
 6. Enhver form for jagt indenfor en lokalafspærring er  

 forbudt.
 7. For så vidt angår hunde indenfor en lokalafspærring  

 gælder de i §7, stk. 1, fastsatte bestemmelser.
 8. Fra en lokalafspærring må der ikke leveres  

 mælkeprøver til kontrolassistenten, og ej heller udføres tuberkulinprøver  

 eller de i medfør af lovgivningen om foranstaltninger til udryddelse af  

 oksebremselarven påbudte undersøgelser og behandlinger af kvæg.
§ 5 Klovbærende dyrs bortførsel fra afspærrede områder.
1. Fra en lokalafspærring samt fra en ejendom  

 med en besætning, der henstår under offentligt tilsyn på grund af  

 smittefarligt samkvem, må kvæg, får, geder og svin føres direkte til  

 slagtning på et nærliggende slagteri på de i stykkerne 3 og 10-16 anførte  

 betingelser.
Anden bortførsel af klovbærende dyr er forbudt.
2. Fra et iagttagelsesdistrikt må kvæg, får,  

 geder og svin føres direkte til slagtning på et nærliggende slagteri på de i  

 stykkerne 4 og 10-16 anførte betingelser.
Anden bortførsel af klovbærende dyr  

 fra et iagttagelsesdistrikt er forbudt.
Sundhedspas 3. Indenfor et tidsrum af 6 timer før bortførselen fra  

 ejendomme, der er beliggende i en lokalafspærring, skal det eller de  

 pågældende dyr undersøges af en dyrlæge, der efter at have forsynet dyrene  

 med et let kendeligt mærke (øremærke, klipmærke, oliefarve) skal udstede et  

 sundhedspas på en gul blanket som den nærværende bekendtgørelse vedhæftede,  

 der indeholder oplysning om dyrenes antal, art og mærker, det slagteri, hvor  

 slagtningen ønskes foretaget, samt en angivelse af, at ejeren har erklæret,  

 at dyrene har tilhørt ham i mindst 14 dage, og at der ikke i hans besætning  

 findes tegn på mund- og klovesyge.
Dyrlægen skal derhos udfylde den  

 tilsvarende talon samt ved passets tilbagelevering, jfr. stykke 11, forsyne  

 talonen med påtegning om at have modtaget passet.
Sundhedspasset skal følge  

 med dyrene til slagteriet.
De udfyldte taloner skal opbevares i et år af  

 dyrlægen.
Sundhedspas må kun udstedes til den kreaturejer, fra hvis besætning  

 dyrene skal fjernes, men ikke til opkøbere.
 Passerseddel.
4. Inden bortførselen fra ejendomme i et  

iagttagelsesdistrikt skal ejeren tidligst dagen før dyrenes afsendelse  

 hos den stedlige sognefoged eller en anden dertil af politimesteren beskikket  

 mand udfylde og underskrive en passerseddel på en blå blanket som den  

 nærværende bekendtgørelse vedhæftede, der indeholder tilsvarende oplysninger  

 som for sundhedspasset angivne, og han skal ved sin underskrift på tro og  

 love erklære, at det eller de pågældende dyr har tilhørt ham i mindst 14  

 dage, og at der ikke i hans besætning findes noget tegn på mund- og  

 klovesyge.
Sognefogden (politifunktionæren) skal ved sin underskrift godkende  

 passersedlens rigtighed og udfylde den tilsvarende talon samt ved  

 passersedlens tilbagelevering, jfr. stykke 11, forsyne talonen med påtegning  

 om at have modtaget passersedlen.
Passersedlen skal følge med dyrene til  

 slagteriet.
De udfyldte taloner skal opbevares i et år af sognefogden  

 (politifunktionæren). Passerseddel må kun udstedes til den kreaturejer, fra  

 hvis besætning dyrene skal fjernes, men ikke til opkøbere.
 5. Når der af politimesteren påbydes et  

 iagttagelsesdistrikt, skal han sende et hæfte med passersedler til  

 vedkommende sognefoged (politifunktionær) - og nærboende sognefogder  

 (politifunktionærer), hvis der ligger en banestation i  

 iagttagelsesdistriktet, jfr. stk. 7, -, der, når det er udskrevet, eller når  

 det sidste iagttagelsesdistrikt indenfor sognefogdens (politifunktionærens)  

 område er ophævet, uopholdelig skal tilbagesende hæftet til politimesteren  

 til eventuel senere benyttelse.
6. Sognefogdens (politifunktionærens) udstedelse af  

 passerseddel skal af kreaturejeren betales med 50 øre.
Dyrlægens betaling for  

 undersøgelse og udstedelse af sundhedspas skal ligeledes afholdes af  

 kreaturejeren.
I tilfælde af uenighed mellem denne og dyrlægen fastsættes  

 betalingen af landbrugsministeriet.
 7. Banestationer, der er beliggende i afspærrede  

 områder, må til forsendelse modtage klovbærende dyr fra vedkommende  

 lokalafspærring, såfremt dyrene er ledsagede af sundhedspas, jfr. stykke 3,  

 samt fra iagttagelsesdistrikter eller andetsteds fra, såfremt de er ledsagede  

 af passersedler, jfr. stk. 4.
 8. Ved forsendelser pr. bane skal stationen samle  

 sundhedspassene, henholdsvis passersedlerne vognvis og forsyne den øverste i  

 hvert bundt med vognens nummer.
9. Banevogne og lastbiler, hvori der transporteres  

 klovbærende dyr fra afspærrede områder, skal af stationen, henholdsvis bilens  

 ejer, forsynes med en iøjnefaldende seddel, der angiver, at vognen indeholder  

 dyr fra afspærret område.
Til brug for biler udleveres sådanne sedler fra  

 vedkommende politikontor, jfr. § 10.
 Slagtning.
10. Slagtning af de i stk. 1-2 omhandlede dyr fra  

 lokalafspærringer og iagttagelsesdistrikter skal finde sted på et offentligt  

 slagtehus eller på et af landbrugsministeriet autoriseret eksportslagteri  

 eller på private slagterier, der er under kontrol i henhold til  

 sundhedsvedtægtsbestemmelse, inden 24 timer efter at sundhedspasset eller  

 passersedlen er udstedt.
Forefindes intet af de nævnte slagterier på egnen,  

 kan politimesteren tillade slagtning på et andet slagteri og beskikke en  

 dyrlæge til at føre den fornødne kontrol.
Dyrene skal på slagteriet  

 undersøges af dyrlægen såvel før som efter slagtningen.
 11. Sundhedspasset, henholdsvis passersedlen, skal  

 forinden aflæsningen afleveres til den kontrollerende dyrlæge på slagteriet.  

 Denne skal efter slagtningen forsyne blanketten med sin påtegning om  

 stedfunden slagtning og senest 2 dage efter slagtningen for ejerens eller  

 slagteriets regning tilbagesende den til den pågældende dyrlæge eller  

 sognefoged (politifunktionær). Såfremt denne ikke inden 4 dage har modtaget  

 sundhedspasset, henholdsvis passersedlen, tilbage, skal han derom gøre  

 indberetning til politimesteren, der snarest muligt skal undersøge sagen og  

 drage den pågældende til ansvar.
 Dyrenes transport til slagteri.
12. Såfremt transporten til slagteri sker med køretøj,  

 skal den foregå direkte og uden ophold undervejs.
Dyrene må ikke indlades,  

 forinden sundhedspas eller passersedler er afgivet til køretøjets fører.  

 Trækkes dyrene, eller befordres de pr. vogn til jernbanestation eller  

 slagteri, skal transporten ligeledes foregå direkte og uden ophold undervejs.  

 Køretøjer må ikke transportere klovbærende dyr fra lokalafspærringer eller  

 fra ejendomme, der er stillet under offentligt tilsyn på grund af  

 smittefarligt samkvem, eller fra iagttagelsesdistrikter sammen med  

 klovbærende dyr fra ikke afspærrede områder.
Køretøjer, der benyttes til  

 ovennævnte transport, må ikke samtidig medføre foderstoffer og ikke benyttes  

 til transport af disse før efter stedfunden desinfektion.
For så vidt det  

 drejer sig om de i stk. 1 nævnte dyr, skal den på transportvognen eller  

 lastbilen værende gødning og halm på slagteriet uskadeliggøres ved  

 nedgravning eller opbrænding, hvorefter vogn eller bil skal renses og  

 desinficeres ved slagteriets foranstaltning og for dets regning.
 Ved transport pr. vogn til banestation skal gødningen og halmen føres  

 tilbage til den pågældende ejendom, hvis den ikke kan nedgraves ved  

 stationens foranstaltning.
13. Transport med jernbane skal foregå i aflåsede  

 jernbanevogne, i hvilke der kun må indlades dyr bestemt til slagtning på  

 samme slagteri.
Benyttes skib, må dette ikke samtidig befordre andre  

 klovbærende dyr end dem, der er bestemte til slagtning på samme slagteri.  

 Jernbanevogne og skibsrum, der er benyttede til transporter af den  

 heromhandlede art, samt skibenes anløbspladser skal under veterinærpolitiets  

 tilsyn umiddelbart efter transporten renses og desinficeres med en 2 promille  

 opløsning af natriumhydroksyd.
Jernbanestationernes modtagelsesplads,  

 aflæsningsplads, folde, ramper og vægte skal umiddelbart efter hver  

 forsendelse ved stationens foranstaltning renses og desinficeres.
14. Såfremt det pågældende slagteri ikke har  

 sporforbindelse med banen eller skibets anløbsplads, skal transporten af  

 dyrene fra banen eller skibet til slagteriet ske med vogn, der da skal renses  

 og desinficeres på slagteriet.
Hvis afstanden er ganske kort, kan dyrene dog  

 trækkes under et af den pågældende politimester godkendt tilsyn, der skal  

 påse at dyrene under transporten ikke kommer i berøring med andre klovbærende  

 dyr.
15. Slagteriet (slagtehuset) må ikke modtage  

 klovbærende dyr fra lokalafspærringer eller fra ejendomme der er stillet  

 under offentlig tilsyn på grund af smittefarligt samkvem, eller fra  

 iagttagelsesdistrikter samtidig med klovbærende dyr fra ikke afspærrede  

 områder.
De førstnævnte dyr må først modtages 2 timer efter, at tilførslen af  

 dyr fra ikke afspærrede områder er afsluttet, og de skal slagtes samme dag,  

 som de er modtaget, men efter at den øvrige slagtning er tilendebragt.
Efter  

 afslutningen af modtagelsen af disse dyr skal aflæsningssted og stald renses  

 og desinficeres.
 16. Omkostningerne ved de hernævnte foranstaltninger  

 er det offentlige uvedkommende'.
§ 2 I § 12, stk. 3, i bekendtgørelse nr. 11 af 15. januar 1930 om  

 foranstaltninger til bekæmpelse af mund- og klovesyge ændres »6  

 uger« til »4 uger«.
§ 3 Denne bekendtgørelse træder straks i kraft.
Samtidig ophæves  

 bekendtgørelse nr. 511 af 21. december 1951 om ændring af bekendtgørelse om  

 foranstaltninger til bekæmpelse af mund- og klovesyge.
 Landbrugsministeriet, den 26. marts  

 1952.
 Jens Sønderup.
/Vald.
Hornslet.
