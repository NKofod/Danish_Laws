Tildeling af køberetter til ledende  

 medarbejder i filial omfattet af LL § 28 Ligningsrådet blev i en bindende forhåndsbesked spurgt, om  

 ledende medarbejdere i en filial kunne modtage køberetter omfattet af  

 LL § 28.
 Sagsfremstilling:
 Et tysk selskab ønskede at tildele ledende medarbejdere i hele  

 koncernen køberetter til aktier i selskabet til senere udnyttelse.
Et af selskabets datterselskaber havde en filial, der udøvede  

 skattepligtig erhvervsmæssig virksomhed i Danmark.
Også ledende  

 medarbejdere, der arbejdede i den danske filial ville blive tilbudt  

 aktiekøberetter i moderselskabet.
Aktiekøberetterne ville blive  

 ydet og udstedt direkte af moderselskabet.
Den gruppe medarbejdere, der  

 skulle tildeles køberetter, omfattede såvel medarbejdere, der  

 var fuldt skattepligtige til Danmark, som medarbejdere, der var  

 begrænset skattepligtige til Danmark.
Ligningsrådets afgørelse Ligningsrådet tog udgangspunkt i, at Ligningslovens § 28 omhandler  

 køberetter, som personer modtager som vederlag af det selskab, hvori  

 de er ansat eller af et selskab, der er koncernforbundet hermed.
 Det vurderedes herefter, hvorvidt de medarbejdere, der var ansat i den  

 danske filial, kunne betragtes som ansat af det tyske datterselskab,  

 således at beskatningen af værdien af de modtagne  

 køberetter skulle udskydes med hjemmel i ligningslovens § 28.
En filial er efter selskabsretlige regler ikke en selvstændig  

 juridisk enhed.
Som udgangspunkt behandles en filial heller ikke  

 skatteretligt som en selvstændig enhed.
Hvor selve selskabet ikke er  

 skattepligtigt til Danmark, men hvor filialen er beliggende i Danmark, og  

 udøver virksomhed her i landet, beskatter man dog de indtægter,  

 der relaterer sig til denne virksomhed separat.
Ikke desto mindre  

 udgør filialen og selskabet efter Ligningsrådets opfattelse ikke  

 to selvstændige enheder i forhold til ligningslovens § 28.
Det tyske datterselskab måtte derfor betragtes som arbejdsgiver for  

 de ledende medarbejdere i filialen.
Da medarbejderne modtog køberetter  

 i kraft af deres ansættelsesforhold, måtte køberetterne  

 betragtes som vederlag.
 Ligningsrådet fandt i forlængelse heraf, at en tildeling af  

 køberetter fra det tyske moderselskab til de ledende medarbejdere i  

 den danske filial var omfattet af  ligningslovens § 28. Medarbejderne kunne  

 således tildeles køberetter uden beskatning på  

 tildelingstidspunktet, idet beskatningen ville blive udskudt til det  

 tidspunkt, hvor køberetterne blev udnyttet eller afstået.
Det var af rådgiver fremhævet, at der blandt de ledende  

 medarbejdere både ville være personer, der var fuldt  

 skattepligtige til Danmark og personer, der alene var begrænset  

 skattepligtige til Danmark.
Dette ændrede efter Ligningsrådets  

 opfattelse ikke på, at ligningslovens § 28 fandt anvendelse på  

 den beskrevne situation, idet det herved var forudsat, at de relevante  

 medarbejdere var begrænset skattepligtige af de modtagne  

 køberetter.
 Ligningsrådet svarede derfor bekræftende på det stillede  

 spørgsmål.
