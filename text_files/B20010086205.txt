Bekendtgørelse om bekæmpelse af  

 salmonella i rugeægsproducerende høns og opdræt hertil1) I medfør af § 5, § 8, § 9, § 12, § 15, § 35, stk. 1 og 2, § 36,  

 stk. 1-3, § 37, stk. 1, § 42 og § 43, stk. 2 i lov nr. 351 af 2. juni 1999 om  

 sygdomme og infektioner hos dyr, og efter bemyndigelse fra ministeren for  

 fødevarer, landbrug og fiskeri, fastsættes:
Definitioner og anvendelsesområde § 1. Ved en epidemiologisk enhed forstås i  

 denne bekendtgørelse en samling af høns i samme alder uden  

 direkte smittemæssig kontakt til andet fjerkræ. De  

 epidemiologiske enheder med hensyn til rutinemæssige  

 overvågningsundersøgelser defineres for hver virksomhed af  

 Fødevaredirektoratet.
Stk. 2. Ved en flok forstås i denne  

 bekendtgørelse en samling af høns, der udgør en  

 driftsmæssig og aldersmæssig enhed.
En flok kan bestå af  

 flere epidemiologiske enheder.
 Stk. 3. Ved et CHR-nummer forstås et unikt nummer,  

 der i Fødevareministeriets Centrale Husdyrbrugsregister (CHR)  

 identificerer en bestemt geografisk enhed.
 § 2. Denne bekendtgørelse omfatter alle  

 typer af salmonellabakterier, undtagen Salmonella Gallinarum og Salmonella  

 Pullorum (hønsetyfus), hvilke er omfattet af bekendtgørelse om  

 hønsetyfus.
Salmonellakontrol og bekæmpelse § 3. Ejeren af en avls-,  

 centralopdrætnings-, formerings- eller rugerivirksomhed, der er  

 registreret med høns i henhold til bekendtgørelse om indretning  

 og drift af rugerier og rugeægsproducerende virksomheder med  

 høns, kalkuner, gæs og ænder, skal sørge for, at  

 der fra hver flok udtages og indsendes materiale til undersøgelse for  

 salmonella efter reglerne i bilaget.
 Stk. 2. Fødevareregionen forestår visse  

 udtagelser og indsendelser af materiale i henhold til bilaget.
 Stk. 3. Fødevaredirektoratet kan påbyde ejeren af en  

 virksomhed at lade fødevareregionen forestå udtagelse og  

 indsendelse af en større del eller samtlige prøver i henhold  

 til stk. 1 i virksomheden.
 Stk. 4. Materialet skal indsendes til Statens  

 Veterinære Serumlaboratorium eller til et af  

 Fødevaredirektoratet hertil godkendt laboratorium med angivelse af  

 CHR-nummer og husnummer.
 Stk. 5. Ejeren af en virksomhed skal opbevare samtlige  

 undersøgelsesresultater i mindst 2 år og på forlangende  

 forevise disse for Fødevaredirektoratet.
§ 4. Indsættelse af nyt fjerkræ i  

 avls-, centralopdrætnings- og formeringsvirksomheder med høns  

 må først ske, når fødevareregionen har godkendt  

 rengøring og desinfektion.
Godkendelsen meddeles på baggrund af  

 visuel bedømmelse samt undersøgelse af svaberprøver  

 udtaget og indsendt af fødevareregionen til Statens Veterinære  

 Serumlaboratorium.
 § 5. Finder et laboratorium, jf. § 3, stk. 4,  

 salmonellabakterier i materiale indsendt i henhold til § 3, stk. 1, 2 eller  

 3, skal laboratoriet straks sende disse til Statens Veterinære  

 Serumlaboratorium, Hangøvej 2, 8200 Århus N, til verifikation  

 samt type- og eventuel fagtype- og resistensbestemmelse og samtidig  

 indberette fundet til Fødevaredirektoratet.
 Stk. 2. Findes der serologisk reaktion for salmonella i  

 materiale indsendt i henhold til § 3, stk. 1, 2 eller 3, skal dette af  

 laboratoriet straks indberettes til Fødevaredirektoratet.
 Stk. 3. Resultater af salmonellaundersøgelser  

 foretaget i henhold til denne bekendtgørelse, skal af laboratoriet  

 overføres elektronisk til en database i Det Danske Fjerkræraad,  

 snarest efter at prøveresultatet foreligger.
 § 6. En centralopdrætnings- eller  

 formeringsflok med forældredyr anses som mistænkt for at  

 være smittet med salmonella såfremt:
1)	der konstateres salmonella i materiale indsendt i henhold til § 3,  

 stk. 1, 2 eller 3, 2)	der findes serologisk positive reaktioner i materiale indsendt i  

 henhold til § 3, stk. 1, 2 eller 3, 3)	der konstateres salmonella i materiale fra flokkens  

 opholdssteder, 4)	flokken har fået tilført dyr, der er smittet med  

 salmonella, 5)	epidemiologisk analyse af salmonellaresultater fra slagtekyllinger  

 udruget af æg fra flokken sandsynliggør, at flokken er smittet  

 med salmonella, 6)	der konstateres salmonella i opdræt til  

 konsumægsproduktion udruget af æg fra flokken, og epidemiologisk  

 analyse sandsynliggør, at flokken er smittet med salmonella, 7)	der konstateres salmonella i et foderparti leveret til flokken,  

 eller 8)	der konstateres salmonella i støv fra den maskine, hvori  

 flokkens rugeæg er klækket.
 Stk. 2. Fødevaredirektoratet kan anse en  

 centralopdrætnings- eller formeringsflok med forældredyr som  

 mistænkt for at være smittet med salmonella, såfremt der er  

 påvist salmonella eller serologisk positive reaktioner i materiale  

 indsendt i anden anledning end nævnt under stk. 1.
 § 7. En avlsflok med elite-, olde- eller  

 bedsteforældredyr anses som mistænkt for at være smittet  

 med salmonella, såfremt der konstateres salmonella i materiale indsendt  

 i henhold til § 3, stk. 1, 2 eller 3, eller i materiale indsendt i anden  

 anledning.
 § 8. Fra en mistænkt flok, jf. § 6 eller § 7  

 forestår fødevareregionen udtagelse og indsendelse af aflivede  

 høns eller andet materiale til undersøgelse på Statens  

 Veterinære Serumlaboratorium i henhold til bilaget.
 § 9. En centralopdrætnings- eller  

 formeringsflok med forældredyr anses som smittet med salmonella, hvis  

 Statens Veterinære Serumlaboratorium bekræfter mistanken ved  

 laboratoriemæssig undersøgelse af det i § 8 nævnte  

 materiale.
 Stk. 2. Endvidere kan en forældredyrsflok anses som  

 smittet, når flokken er mistænkt både i henhold til § 6,  

 stk. 1, nr. 1 eller 2, og nr. 5 eller 6.
 Stk. 3. En avlsflok med elite-, olde- eller  

 bedsteforældredyr anses som smittet, hvis der konstateres salmonella i  

 materiale indsendt i henhold til § 8.
 Stk. 4. På grundlag af en konkret vurdering af de  

 smittemæssige forhold på ejendommen kan  

 Fødevaredirektoratet undtage en eller flere epidemiologiske enheder  

 fra at være anset som smittet.
Stk. 5. Kan mistanken om smitte i en flok ikke  

 bekræftes ved undersøgelse af materiale indsendt i henhold til §  

 8, forestår fødevareregionen udtagelse og indsendelse af nyt  

 materiale til undersøgelse snarest og senest 14 dage efter, at det  

 første negative laboratoriesvar foreligger.
Kan mistanken fortsat ikke  

 bekræftes, anses flokken som værende fri for mistanke.
 § 10. Fødevareregionen påbyder ejeren  

 af en flok smittet med Salmonella Enteritidis eller Salmonella Typhimurium at  

 lade hønsene slagte på et godkendt eller autoriseret  

 fjerkræslagteri under ledsagelse af passérseddel, eller  

 fødevareregionen påbyder og foranstalter alle høns i  

 flokken aflivet og destrueret.
 Stk. 2. Fødevareregionen påbyder ejeren af  

 en flok smittet med Salmonella Enteritidis eller Salmonella Typhimurium at  

 sørge for, at æg fra flokken enten destrueres eller sendes  

 direkte til en autoriseret virksomhed til fremstilling af varmebehandlede  

 ægprodukter.
 Stk. 3. Fødevareregionen påbyder ejeren af  

 et rugeri, som har fået leveret rugeæg fra en flok, som  

 efterfølgende er fundet smittet med Salmonella Enteritidis eller  

 Salmonella Typhimurium, at sørge for, at rugeæggene fra den  

 pågældende flok fjernes fra rugemaskiner og lager og  

 destrueres.
 § 11. Når en smittet flok er aflivet eller  

 slagtet, jf. § 10, skal ejeren sørge for, at alle rum, hvor flokken  

 har opholdt sig, samt redskaber, maskiner og lignende snarest rengøres  

 og desinficeres efter fødevareregionens anvisning.
 Stk. 2. Ejeren skal sørge for, at gødning  

 fra den smittede flok brændes, deponeres eller nedpløjes efter  

 fødevareregionens anvisning.
 Stk. 3. Ejeren skal sørge for, at alt  

 tilbageværende foder fra en smittet flok behandles efter  

 fødevareregionens anvisning.
§ 12. Fødevareregionen sætter en flok  

 smittet med andre typer af salmonella end Salmonella Enteritidis eller  

 Salmonella Typhimurium under tilsyn.
Tilsynet kan omfatte:
 1)	Påbud om at lade hønsene slagte på et godkendt  

 eller autoriseret fjerkræslagteri under ledsagelse af  

 passérseddel, eller påbud om at alle høns i flokken,  

 efter fødevareregionens foranstaltning, skal aflives og destrueres,  

 jf. dog stk. 3.
 2)	Påbud om, at æg fra flokken enten destrueres eller  

 sendes direkte til en autoriseret virksomhed til fremstilling af  

 varmebehandlede ægprodukter, jf. dog stk. 3.
 3)	Påbud om isolation af smittede flokke.
 4)	Påbud om særlige hygiejniske foranstaltninger ved  

 færdsel mellem smittede og ikke-smittede flokke.
 5)	Forbud mod eller særlige betingelser for fjernelse af dyr fra  

 hønseholdet.
 6)	Forbud mod eller særlige betingelser for anvendelse af  

 rugeæg fra flokken.
 7)	Påbud om særlig gødningsbehandling, særlig  

 behandling af foder samt betingelser for fjernelse af redskaber, maskiner og  

 lignende, der anvendes i bedriften.
 8)	Påbud om rengøring og desinfektion af en smittet floks  

 opholdssteder samt af redskaber, maskiner og lignende snarest muligt efter,  

 at flokken er sat ud.
 9)	Suspension af den rutinemæssige prøveudtagelse i en  

 smittet flok, jf. § 3, stk. 1 og 2.
 Stk. 2. Fødevareregionen kan påbyde ejeren  

 af et rugeri, som har fået leveret rugeæg fra flokke smittet med  

 andre typer af salmonella end Salmonella Enteritidis eller Salmonella  

 Typhimurium, forbud mod brug af rugeæggene fra den  

 pågældende flok, herunder at de fjernes fra rugemaskiner og lager  

 og destrueres.
 Stk. 3. Påbud nævnt i stk. 1, nr. 1 eller 2,  

 finder ikke anvendelse, såfremt der er tale om en avlsflok med elite-,  

 olde- eller bedsteforældredyr.
§ 13. Genindsættelse af høns i de  

 bygninger, hvor en smittet flok har opholdt sig, må først ske  

 efter, at fødevareregionen har godkendt den i § 11 eller § 12, stk. 1,  

 nr. 8 nævnte rengøring og desinfektion.
Godkendelsen meddeles  

 på baggrund af visuel bedømmelse samt undersøgelse af  

 svaberprøver udtaget og indsendt af fødevareregionen til  

 Statens Veterinære Serumlaboratorium.
Egenkontrol § 14. Fødevaredirektoratet kan påbyde  

 ejeren af et rugeri eller en virksomhed med flokke, som er fundet smittet med  

 salmonella, at lade udarbejde et egenkontrolprogram omkring virksomhedens  

 personale, bygninger og drift med henblik på at forebygge og  

 begrænse mulighederne for smitte med salmonella.
For en ejer med flere  

 sammenhængende virksomheder kan påbydes et samlet  

 egenkontrolprogram for alle ejerens virksomheder.
 Stk. 2. Egenkontrolprogrammet, jf. stk. 1, og alle senere  

 ændringer heri, skal godkendes af Fødevaredirektoratet.  

 Fødevareregionen fører kontrol med overholdelsen af  

 egenkontrolprogrammet.
 Stk. 3. Manglende overholdelse af egenkontrolprogrammet,  

 jf. stk. 1, kan medføre, at virksomhedens godkendelse i henhold til  

 bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder tilbagekaldes.
 Stk. 4. Fødevaredirektoratet kan påbyde, at  

 indsættelse af nyt fjerkræ i en virksomhed eller modtagelse af  

 rugeæg på et rugeri først kan ske, når der  

 foreligger et godkendt egenkontrolprogram, jf. stk. 1.
 Stk. 5. Handlingsplaner godkendt i medfør af den  

 tidligere gældende bekendtgørelse nr. 149 af 2. marts 1998 om  

 bekæmpelse af salmonella i rugeægsproducerende høns og  

 opdræt hertil, sidestilles med et godkendt egenkontrolprogram.
Betaling, straf og ikrafttræden § 15. Fødevaredirektoratet afholder  

 udgifter til indsendelse og undersøgelse af prøver udtaget i  

 henhold til § 8.
 Stk. 2. Fødevaredirektoratet afholder udgifterne  

 til de foranstaltninger, som direktoratet selv iværksætter ved  

 aflivning og destruktion af en smittet flok, jf. § 10, stk. 1 eller § 12,  

 stk. 1, nr. 1.
 § 16. Erstatning i forbindelse med påbudt  

 slagtning eller aflivning af høns i henhold til § 8, § 10, stk. 1,  

 eller § 12, stk. 1, nr. 1, betales af Fødevaredirektoratet.  

 Erstatningen fastsættes på grundlag af en skala, der angiver  

 hønsenes handelsværdi fra 1. leveuge til  

 udsætningstidspunktet, jf. dog stk. 2.
 Stk. 2. Erstatningen i forbindelse med påbudt  

 slagtning eller aflivning af avlsflokke med eli-  

 te-, olde- eller bedsteforældredyr fastsættes efter samme  

 principper som skalaen i stk. 1.
 Stk. 3. Erstatning for høns, som føres til  

 slagtning, fratrækkes et beløb, som fastsættes på  

 grundlag af en skala, der angiver en fastsat slagteværdi for  

 høns fra den pågældende produktionstype.
 Stk. 4. Skalaerne, nævnt i stk. 1   2, kan  

 rekvireres i Fødevaredirektoratet.
 § 17. Fødevaredirektoratet yder erstatning  

 efter bekendtgørelse om driftstabserstatning ved aflivning af  

 høns i forbindelse med bekæmpelse af salmonella, til  

 dækning af ejerens driftstab, jf. dog stk. 2, som følge  

 af:
1)	påbudt aflivning eller slagtning af høns, jf. § 8, § 10  

 stk. 1 eller § 12, stk. 1, nr. 1, eller 2)	påbudt levering af æg til varmebehandling, jf. § 10,  

 stk. 2 eller § 12, stk. 1, nr. 2.
 Stk. 2. Driftstabserstatning i henhold til  

 bekendtgørelse om driftstabserstatning ved aflivning af høns i  

 forbindelse med bekæmpelse af salmonella afholdes dog kun inden for de  

 hertil givne bevillinger af staten.
 § 18. Ved påbudt destruktion af  

 rugeæg, jf. § 10, stk. 2, eller § 12, stk. 1, nr. 2 eller stk. 2, yder  

 Fødevaredirektoratet erstatning for de destruerede æg på  

 grundlag af den normale handelspris for rugeæg fra den  

 pågældende produktionstype.
 Stk. 2. Ved eventuel påbudt destruktion af foder,  

 jf. § 11, stk. 3, eller § 12, stk. 1, nr. 7, yder Fødevaredirektoratet  

 erstatning efter foderets almindelige handelsværdi.
 § 19. Andre udgifter end de i §§ 15-18  

 nævnte er Fødevaredirektoratet uvedkommende.
 § 20. Med bøde straffes den, der:
 1)	Overtræder § 3, stk. 1, 4 eller 5, § 4, § 5, § 11, § 13 eller  

 § 14, stk. 2.
 2)	Undlader at efterkomme påbud eller forbud udstedt i  

 medfør af § 3, stk. 3, § 10, § 12, stk. 1 eller 2, § 14, stk. 1 eller  

 4.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 21. Bekendtgørelsen træder i kraft  

 den 15. oktober 2001.
 Stk. 2. Samtidig ophæves bekendtgørelse nr.  

 368 af 23. maj 2000 om bekæmpelse af salmonella i  

 rugeægsproducerende høns og opdræt hertil.
Fødevaredirektoratet, den 1. oktober  

 2001 P.D.V.Christian Halgaard /Tina Lund Jensen Bilag 1 Udtagelse og indsendelse af prøver til  

 undersøgelse for salmonella, jf. § 3, stk. 1 og 2 samt § 8.
Generelt Materiale til bakteriologisk undersøgelse (sokkeprøver,  

 gødningsprøver, materiale fra kasser med daggamle kyllinger,  

 døde kyllinger eller støvprøver), skal sendes til  

 Statens Veterinære Serumlaboratorium, Hangøvej 2, 8200  

 Århus N, eller til et af Fødevaredirektoratet hertil godkendt  

 laboratorium.
Dette materiale skal ledsages af en indsendelsesformular, som  

 skal rekvireres fra Statens Veterinære Serumlaboratorium eller fra et  

 af Fødevaredirektoratet hertil godkendt laboratorium.
På  

 formularen skal samtlige relevante rubrikker udfyldes.
 Nærmere anvisning i udtagelse af prøver skal rekvireres i Det  

 Danske Fjerkræraad.
 Ved en sokkeprøve forstås en prøve af gødning  

 opsamlet under vandring i stalden ved hjælp af tubegaze sat på  

 gummistøvlerne.
Ved en blandet gødningsprøve forstås opsamling af 60  

 frisk afsatte gødningsklatter fra hver epidemiologiske enhed.
Hver  

 gødningsklat skal veje mindst 1 gram, og gødningsklatterne skal  

 opsamles jævnt fordelt i den epidemiologiske enhed og samles i  

 én pose.
Prøveudtagelse og indsendelse af blodprøver til serologisk  

 undersøgelse forestås af fødevareregionen, som skal  

 adviseres af virksomhedens ejer senest 14 dage før  

 prøveudtagelsen.
Blodprøverne skal sendes til Statens  

 Veterinære Serumlaboratorium, Bülowsvej 27, 1790 København  

 V eller til et af Fødevaredirektoratet hertil godkendt  

 laboratorium.
 Alt materiale skal indsendes hurtigst muligt efter opsamlingen og skal  

 emballeres forsvarligt før indsendelse.
Undersøgelser i flokke i  

 centralopdrætningsvirksomheder Fra hver epidemiologisk enhed (ved daggamle kyllinger dog pr. leverance  

 til virksomheden) udtages og indsendes følgende  

 prøver:
 1)	Daggamle kyllinger:
a)	20 selvdøde eller aflivede kyllinger og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 gram papir, strøelse og gødning.
 2)	Kyllinger, 1 uge gamle:
 40 selvdøde eller aflivede kyllinger.
 3)	Kyllinger, 2 uger gamle:
 2 par sokkeprøver.
 4)	Kyllinger, 4 uger gamle:
 En blandet gødningsprøve.
 5)	Kyllinger, 8 uger gamle:
 2 par sokkeprøver.
 6)	2 uger før flytningen af kyllingerne til  

 æglægningshuse:
a)	60 blodprøver og b)	en blandet gødningsprøve.
 Prøveudtagelse og indsendelse efter nr. 6 forestås af  

 fødevareregionen, som skal adviseres af virksomhedens ejer senest 14  

 dage før prøveudtagelse.
Undersøgelse af rugeægsproducerende flokke  

 i formeringsvirksomheder 1)	På rugeriet udtages prøver fra kyllinger  

 udklækket af rugeæg leveret fra flokken til rugeriet.
Flokkene  

 skal undersøges hver 2. uge i æglægningsperioden.
Der  

 udtages og indsendes følgende prøver pr. flok:
a)	en blandet mekoniumprøve fra 250 kyllinger eller b)	50 kyllinger, som enten er døde inden de er kommet ud af  

 ægget, eller som er døde eller aflivet efter  

 udklækning.
 Hver ottende uge forestås prøveudtagelse, i de i litra a  

 og b nævnte tilfælde, af fødevareregionen, som skal  

 adviseres af rugeriet senest 14 dage før.
2)	For hver epidemiologisk enhed udtages og indsendes én gang om  

 ugen i æglægningsperioden 2 par sokkeprøver.
En gang hvert  

 kvartal forestås prøveudtagelse af fødevareregionen, som  

 skal adviseres af virksomhedens ejer senest 14 dage før.
Undersøgelser på avlsvirksomheder med  

 elite-, olde- eller bedsteforældredyr Fra hver epidemiologisk enhed (ved daggamle kyllinger dog pr. leverance  

 til virksomheden) udtages og indsendes følgende  

 prøver:
 1)	Daggamle kyllinger:
a)	20 selvdøde eller aflivede kyllinger og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 gram papir, strøelse og gødning.
 2)	Kyllinger, 4 uger gamle:
 En blandet gødningsprøve.
 3)	Kyllinger, 8 uger gamle:
 2 par sokkeprøver.
 4)	2 uger før flytning af kyllinger til  

 æglægningshuse:
En blandet gødningsprøve.
Prøveudtagelse og  

 indsendelse forestås af fødevareregionen, som skal adviseres af  

 virksomhedens ejer senest 14 dage før prøveudtagelsen.
 5)	Rugeægsproducerende flokke:
 Undersøges på rugeriet som nævnt under  

 "undersøgelse af rugeægsproducerende flokke i  

 formeringsvirksomheder", nr. 1.
Undersøgelse af rugeri Der udtages og indsendes en prøve af vådt støv fra  

 hver klækker efter hver klækning af kyllinger og før  

 rengøring.
Der opsamles mindst 25 gram støv.
Materiale fra op  

 til 4 klækkere kan pooles til én prøve.
Der skal  

 løbende udarbejdes dokumentation, så eventuelle positive  

 prøver kan spores tilbage til oprindelsesflokkene.
Undersøgelse af mistænkte flokke Prøveudtagelse og indsendelse fra mistænkte flokke  

 forestås af fødevareregionen.
Fødevareregionen vurderer  

 omfanget af prøveudtagelsen.
Som hovedregel udtages følgende  

 prøver:
 1)	Hvis en flok mistænkes for at være smittet med  

 Salmonella Typhimurium eller Salmonella Enteritidis, jf. § 6, stk. 1, nr. 1,  

 2 eller 3, eller § 7, udtages og indsendes der følgende prøver  

 pr. flok:
a)	5 par sokkeprøver fra hver epidemiologisk enhed og b)	60 høns fra den mistænkte epidemiologiske  

 enhed.
 2)	Hvis en flok mistænkes for at være smittet med andre  

 typer af salmonella end Salmonella Typhimurium eller Salmonella Enteritidis,  

 jf. § 6, stk. 1, nr. 1, 2 eller 3 eller § 7, udtages og indsendes der 5 par  

 sokkeprøver fra hver epidemiologisk enhed.
 3)	Hvis en flok mistænkes for at være smittet med  

 salmonella, jf. § 6, stk. 1, nr. 4, 5, 6, 7 eller 8, udtages og indsendes der  

 5 par sokkeprøver fra hver epidemiologisk enhed.
 1)   

  Bekendtgørelsen indeholder bestemmelser, der gennemfører dele  

 af Rådets direktiv nr. 92/117/EØF af 17. december 1992 om  

 beskyttelsesforanstaltninger over for specifikke zoonoser og specifikke  

 zoonotiske agenser hos dyr og i animalske produkter for at forhindre  

 levnedsmiddelbårne infektioner og forgiftninger, EF-Tidende 1992, L. 62  

 s. 38.
