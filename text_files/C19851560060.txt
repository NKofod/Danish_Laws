 Vejledningen træder i stedet for sundhedsstyrelsens meddelelse nr. 20 af  

 juli 1969 om sygeplejerskeuddannelsen.
INDLEDNING Siden udsendelsen i 1969 af sundhedsstyrelsens meddelelse nr. 20  

 vedrørende retningslinier for uddannelse af sygeplejersker i blodtransfusion  

 og intravenøs infusion af infundibilia har sygeplejersker i stigende antal  

 kvalificeret sig til at udføre blodtransfusioner og intravenøse infusioner.  

 På mange sygehusafdelinger er det således blevet almindelig praksis, at disse  

 opgaver varetages af sygeplejersker som en del af sygeplejerskens normale  

 arbejdsområde.
Tillige har adskillige sygeplejersker yderligere kvalificeret  

 sig til at give injektioner af lægemidler intravenøst, idet denne form for  

 indgift af lægemidler er blevet mere almindelig i sygehusafdelingerne.
Efter iværksættelsen af ændret grunduddannelse til sygeplejerske i 1979  

 har flere sygeplejersker allerede i grunduddannelsen tilegnet sig de  

 nødvendige teoretiske forudsætninger og fået praktisk oplæring i at kunne  

 varetage de opgaver, der er forbundet med såvel blodtransfusion og  

 intravenøse infusioner som intravenøse injektioner af lægemidler.
Endvidere  

 har efteruddannelsesaktiviteter for sygeplejersker generelt bidraget til  

 ajourføring af sygeplejerskeuddannelsen.
 Som følge af den udvikling, der således har fundet sted indenfor  

 sygeplejerskens normale arbejdsområde sammenholdt med sygeplejerskens  

 generelt forbedrede forudsætninger, har sundhedsstyrelsen fundet grundlag for  

 at erstatte meddelelse nr. 20 med følgende vejledende retningslinier:
SYGEPLEJERSKERS VARETAGELSE AF BLODTRANSFUSION OG INTRAVENØS INDGIFT AF  

 INFUSIONSVÆSKER SAMT AF INTRAVENØS INJEKTION AF LÆGEMIDLER I afdelinger, hvor blodtransfusion og intravenøs indgift af  

 infusionsvæsker samt intravenøs injektion af lægemidler hører til  

 sygeplejerskens opgaver, udfører sygeplejersken disse på eget ansvar, som det  

 gør sig gældende for sygeplejerskens virksomhedsudøvelse iøvrigt.
 Det påhviler såvel den lægelige som den sygeplejefaglige ledelse at drage  

 omsorg for, at sygeplejersker, der skal varetage disse opgaver, forinden har  

 modtaget fornøden information og praktisk oplæring i forbindelse hermed, og  

 at der i afdelingen forefindes ajourført instruktionsmateriale, der er let  

 tilgængeligt for sygeplejerskerne i arbejdet.
 VARETAGELSEN AF BLODTRANSFUSION OG INTRAVENØS INDGIFT AF INFUSIONSVÆSKER  

 FORUDSÆTTER SÆRLIGT:
 KUNDSKABER I EMNERNE blodtypeserologi, blodprodukter, herunder  

 plasmasubstitutter, transfusionskomplikationer samt infusionsvæsker og disse  

 sammensætning.
 FÆRDIGHEDER I INFUSIONS- OG BLODTRANSFUSIONSTEKNIK, i rekvirering af  

 blodtypebestemmelse og forligelighedsprøve samt i registrering af resultater  

 m.v. og i forbindelse hermed indprentning af de givne sikkerhedsforskrifter.
 VARETAGELSEN AF INTRAVENØS INJEKTION AF LÆGEMIDLER FORUDSÆTTER SÆRLIGT:
 At der i den enkelte afdeling forefindes en AJOURFØRT FORTEGNELSE over de  

 anvendte lægemidler, som sygeplejersken selvstændigt skal kunne administrere  

 intravenøst.
 Fortegnelsen over de pågældende lægemidler skal være suppleret med en  

 SKRIFTLIG INSTRUKTION om eventuelle forhold i forbindelse med  

 administreringen af det enkelte lægemiddel.
