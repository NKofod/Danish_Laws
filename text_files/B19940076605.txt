I medfør af § 11, stk. 8, og § 16, stk. 2, i lov om statsautoriserede  

 revisorer, jf. lovbekendtgørelse nr. 762 af 22. august 1994, samt § 6 b, stk.  

 8, og § 9, stk. 2, i lov om registrerede revisorer, jf. lovbekendtgørelse nr.  

 763 af 22. august 1994, fastsættes:  Bekendtgørelsens område § 1.  Reglerne i aktieselskabsloven og  

 anpartsselskabsloven finder med de tilføjelser, der følger af denne  

 bekendtgørelse, anvendelse på revisionsselskaber.
 § 2.  Ved revisionsselskab forstås et aktie- eller  

 anpartsselskab, der alene driver eller ejer en revisionsvirksomhed i  

 overensstemmelse med bestemmelserne i lov om statsautoriserede revisorer  

 eller i lov om registrerede revisorer.
Navn § 3.  Et revisionsselskab er pligtig og eneberettiget  

 til i navnet at benytte ordene »statsautoriseret  

 revisionsaktieselskab« eller »statsautoriseret  

 revisionsanpartsselskab« henholdsvis »registreret  

 revisionsaktieselskab« eller »registreret  

 revisionsanpartsselskab«, eller deraf dannede forkortelser.
Offentliggørelse af ejerforhold § 4.  Revisionsselskabets årsberetning skal indeholde  

 en fortegnelse over samtlige aktionærer eller anpartshavere med angivelse af  

 fulde navn og ejerandel.
For fysiske personer skal det tillige oplyses, om de  

 er statsautoriserede eller registrerede revisorer, samt hvorvidt de er ansat  

 i revisionsselskabet.
Aktier og anparter § 5.  Aktier i et revisionsaktieselskab skal være  

 udstedt på navn, og aktiebrevet skal indeholde en utvetydig og iøjnefaldende  

 angivelse af, at det ikke er et omsætningspapir.
Overdragelse af aktier og anparter § 6.  Overdragelse eller anden overgang til eje af  

 aktier eller anparter i et revisionsselskab må kun ske med selskabets  

 forudgående samtykke, jf. dog § 11.
§ 7.  De til aktier og anparter knyttede rettigheder  

 må kun overdrages samlet.
Dette gælder dog ikke ved overdragelse til pant  

 eller anden sikkerhed, hvor stemmeretten skal forblive hos pantsætter.
 § 8.  En aktionær eller anpartshaver, der ikke længere  

 opfylder betingelserne for at eje aktier eller anparter i revisionsselskabet,  

 skal underrette selskabet herom inden 4 uger.
Stk. 2.  Aktierne eller anparterne skal afhændes inden  

 for 8 uger efter, at aktionæren eller anpartshaveren ikke længere opfylder  

 betingelserne for at eje aktierne eller anparterne.
Afhændes aktierne eller  

 anparterne ikke rettidigt, påhviler det selskabet straks at tvangsindløse  

 aktierne eller anparterne.
Stk. 3.  Såfremt indløste aktier eller anparter ikke  

 forinden er afhændet, skal generalforsamlingen inden 4 måneder efter den i  

 stk. 1 nævnte underretning træffe beslutning om kapitalnedsættelse til  

 annullation af aktierne eller anparterne, i overensstemmelse med aktie- eller  

 anpartsselskabslovgivningens regler herom.
Kan dette ikke ske, skal  

 selskabets bestyrelse indkalde til en ekstraordinær generalforsamling, hvor  

 selskabets aktionærer eller anpartshavere er pligtige at vedtage beslutning  

 om selskabets opløsning.
Deponering § 9.  En revisor kan, uanset bestemmelsen i § 8, stk.  

 2, ved deponering af sin beskikkelse eller sit registreringsbevis, bevare  

 sine aktie- eller anpartsbesiddelser, såfremt deponeringen ikke overstiger en  

 samlet periode på 3 år indenfor de sidste 5 år.
 Stk. 2.  Aktie- eller anpartsbesiddelser, erhvervet som  

 led i en medarbejderordning, kan dog bevares uanset deponering af beskikkelse  

 eller registreringsbevis.
 Stk. 3.  Erhvervs og Selskabsstyrelsen kan undtage fra  

 bestemmelsen i stk. 1, såfremt forholdene taler herfor.
Suspension af rettigheder § 10.  En aktionær eller anpartshaver, der er ophørt  

 med at opfylde betingelserne for at eje aktier eller anparter i  

 revisionsselskabet, har, efter udløbet af den i § 8, stk. 2, 1. pkt., anførte  

 frist, ikke de rettigheder, der er knyttet til aktie- eller  

 anpartsbesiddelsen, herunder stemmeret og ret til udbytte eller udlodning.
Dødsboers og arvingers rettigheder § 11.  I tilfælde af en aktionærs eller anpartshavers  

 død kan dennes dødsbo, efterlevende ægtefælle eller andre arvinger eje  

 afdødes aktier eller anparter indtil udløbet af det første fulde regnskabsår  

 efter dødsfaldet.
Såfremt aktierne eller anparterne ikke er afhændet inden  

 udløbet af denne periode, finder § 8, stk. 2, 2. pkt., tilsvarende  

 anvendelse.
 Stk. 2.  Erhvervs og Selskabsstyrelsen kan undtage fra  

 bestemmelsen i stk. 1, såfremt forholdene taler herfor.
Stemmeret § 12.  Den til en aktie eller anpart knyttede  

 stemmeret kan alene udøves af ejeren.
 Stk. 2.  En aktionær eller anpartshaver kan på  

 revisionsselskabets generalforsamling møde ved fuldmægtig, såfremt denne  

 opfylder betingelserne for at kunne eje aktier eller anparter i selskabet.
 Stk. 3.  En revisor med deponeret beskikkelse eller  

 registreringsbevis samt et dødsbo eller arvinger, jf. § 11, har ikke  

 stemmeret.
Konvertible gældsfordringer § 13.  Optagelse af lån mod obligationer eller andre  

 gældsbreve, der giver långiveren ret til at konvertere sin fordring til  

 aktier eller anparter i selskabet, må kun ske, hvis långiveren opfylder  

 betingelserne for at kunne erhverve aktier eller anparter i  

 revisionsselskabet.
Det samme gælder optagelse af lån mod obligationer eller  

 andre gældsbreve med ret til rente, hvis størrelse helt eller delvis er  

 afhængig af det udbytte, selskabets aktier eller anparter afkaster, eller af  

 årets overskud.
 Stk. 2.  Bestemmelserne i §§ 5-6 finder tilsvarende  

 anvendelse med hensyn til de i stk. 1 nævnte gældsbreve.
 Stk. 3.  Såfremt långiveren eller ihændehaveren ikke  

 længere opfylder betingelserne for at kunne erhverve aktier eller anparter i  

 selskabet, forfalder gældsbreve omfattet af stk. 1 til indfrielse straks  

 eller efter anden aftale, dog inden 6 måneder.
Straffebestemmelser § 14.  Overtrædelse af §§ 3-8, § 9, stk. 1, § 11, stk.  

 1, og § 13, straffes med bøde.
Er overtrædelsen begået af et selskab, kan der  

 pålægges selskabet som sådant bødeansvar.
Ikrafttrædelses- og overgangsbestemmelser § 15.  Bekendtgørelsen træder i kraft den 1. september  

 1994.
 Stk. 2.  For revisionsselskaber oprettet før 1.  

 september 1994 træder § 3 først i kraft den 1. januar 1997.
