Patentdirektoratet meddelte patent på et »organ til fastgørelse  

 af eftergiveligt isoleringsmateriale på et underlag« og afviste således  

 en indsigelse mod ansøgningens registrering.
Denne afgørelse indbragte  

 indsigeren for Patentankenævnet og anførte, at opfindelsens ide var udtryk  

 for kendt teknik.
Nævnet udtalte, at selv om det i ansøgningen omhandlede  

 organ til fastgørelse af eftergiveligt isolationsmateriale muligvis medførte  

 visse brugsmæssige og monteringsmæssige fordele, fandtes de kendetegnende  

 træk dog kun at frembyde et for fagmanden nærliggende udviklingsarbejde, der  

 ikke adskilte sig væsentligt fra den kendte teknik.
Ansøgningen blev derfor  

 afslået.
År 1984, den 11. maj afsagde patentankenævnet (Beyer, Grønning-Nielsen,  

 Franck, Niordson, Terndrup Pedersen) følgende k e n d e l s e i sagen j.nr.
P. 6/82: Klage fra Rockwool International A/S, Hedehusene over patentdirektoratets afgørelse af 3. februar 1982 af patentansøgning nr.  

 1468/76 fra Jarmo Jarvinen, Finland, v/Th.
Ostenfeld Patentbureau.
Den 13. marts 1978 fremlagdes en den 30. marts 1976 indleveret ansøgning  

 om patent på et »organ til fastgørelse af eftergiveligt  

 isolationsmateriale på et underlag«.
Fremlæggelsen omfattede følgende 3  

 krav:
 »1. Organ til fastgørelse af eftergiveligt isolationsmateriale (5),  

 f.eks. mineraluldmåtter, på et underlag (6), f.eks. et plant tag, hvilket  

 organ består af en skrue eller et søm (3), som er indrettet til at kunne  

 trykkes gennem isolationsmaterialet og fastgøres i underlaget, samt af en  

 plade, som er indrettet til at kunne anbringes oven på isolationsmaterialet  

 og fastholdes der ved hjælp af skruen eller sømmet, k e n d e t e g n e t  

 ved, at pladen (1) har en i isolationsmaterialet (5) indtrykkelig rørformet  

 fordybning (2), igennem hvis bund (4) skruen går, og i hvilken skruens (3)  

 hoved befinder sig.
 2. Organ ifølge krav 1, k e n d e t e g n e t ved, at pladens (1)  

 rørformede fordybning (2) har en længde eller dybde svarende til ca.  

 halvdelen af isolationsmaterialets (5) tykkelse.
3. Organ ifølge krav 1 eller 2, k e n d e t e g n e t ved, at den nederste  

 del af pladens (1) rørformede fordybning (2) er tilspidset nedadtil og har  

 skarpe kanter.« I beskrivelsen anføres bl.a.:
»En ulempe ved kendte fastgørelsesorganer af denne art er, at når  

 isolationsmaterialet trykkes sammen, f.eks. når man går på det, så trykkes  

 fastgørelsesorganet ikke tilsvarende sammen, men stikker op fra  

 isolationsmaterialets overflade.
Hvis isolationsmaterialet nu er dækket med  

 tagpap eller andet lignende materiale, så ødelægger fastgørelsesorganets  

 øverste ende tagpappet ved at bore sig igennem det.
 Fastgørelsesorganet ifølge opfindelsen er ejendommeligt ved, at pladen har  

 en i isolationsmaterialet indtrykkelig rørformet fordybning, igennem hvis  

 bund skruen går, og i hvilken skruens hoved befinder sig.
Ved brug af fastgørelsesorganet ifølge opfindelsen vil ovennævnte ulempe  

 være afhjulpet.« Klageren i denne sag og Hoganas AB, Sverige, nedlagde indsigelse mod  

 meddelelse af patent.
 Klageren anførte bl.a.
 »I dansk fremlæggelsesskrift nr. 119.897 er der beskrevet nøjagtig de  

 samme problemer ved fastgørelse af kompressible (eftergivelige)  

 isoleringsmaterialer, og der er angivet de samme løsninger på problemerne,  

 som der er angivet i fremlæggelsesskrift nr. 137.506.
I DK 119.897 er der vist og beskrevet et fastgørelsesorgan bestående af en  

 plade 1 med cylinderformet fordybning 2, der er presset ind i  

 isoleringsmaterialet 6. I bunden af fordybningen er der et hul, igennem  

 hvilket hul en skrue eller et søm 5 er ført.
Fordybningen 2's dybde er større  

 eller lig fastgørelsesorganets indtrykning ved belastningsforøgelsen, således  

 at eventuelt tagpap ikke bliver beskadiget når fastgørelsesorganet og  

 isoleringsmaterialet belastes.« Hoganas AB anførte:
»Fra svensk fremlæggelsesskrift nr. 349.085 (ansøgningen  

 offentliggjort d. 26. februar 1971) kendes en monteringsplade (1,8) til brug  

 ved fastgørelse af eftergiveligt isolationsmateriale (6) på et underlag (7),  

 idet pladen (1,8) er forsynet med et hul (4,11) til modtagelse af en skrue,  

 et søm eller et lignende fastgørelsesorgan (5), som forløber fra pladens  

 (1,8) overflade ned gennem isolationsmaterialet og ind i underlaget (7).  

 Monteringspladen ifølge det svenske fremlæggelsesskrift er - som det allerede  

 fremgår af skriftets krav 1 - endvidere forsynet mod en i det underliggende  

 isolationsmateriale ragende forsænkning eller fordybning omkring hullet  

 (4,11), hvilken fordybning har en længde, der er lig med eller eventuelt  

 større end monteringspladens (1,8) maksimale indtrykning ved en på pladens  

 overside påført ekstralast.
Denne ekstralast kan f.eks. hidrøre fra vægten af  

 en på isolationsmaterialet gående person (jævnfør de sidste fem linier i det  

 svenske fremlæggelsesskrift 3. afsnit, side 1 forneden og 2 foroven). Den i  

 det svenske fremlæggelsesskrift omhandlede opfindelse har således i det  

 væsentlige samme formål som opfindelsen ifølge dansk fremlæggelsesskrift nr.  

 137.506, og den tilsigtede teknisk virkning, nemlig hindring af en  

 perforering af et dækmateriale over isolationslaget ved nedtrædnig af  

 monteringspladen, er opnået ved hjælp af samme særegne udformning af  

 monteringspladen.
Opfindelsen ifølge dansk ansøgning nr. 137.506 er i alle  

 sine aspekter for os at se således fuldstændig kendt fra det ældre svenske  

 fremlæggelsesskrift nr. 349.085 og derfor ikke patenterbar.
 For fuldstændighedens skyld skal vi imidlertid yderligere gøre  

 direktoratet opmærksom på følgende, efter vor opfattelse ligeledes  

 foregribende materiale:
2. USA-patentskrift nr. 3.088.361 3. Tysk GbM 6.803.058, og 4. Rockwool-katalog (Skovde, Sverige) dateret marts 1976  

 (rekvisitionsnummer 372/1), side 13. (Se især den såkaldte »djup  

 bricka« øverst til venstre).' Den 23. november 1978 indleverede ansøgeren en ny beskrivelse med følgende  

 2 nye krav:
 »1. Organ til fastgørelse af eftergiveligt isolationsmateriale (5),  

 f.eks. mineraluldmåtter, på et underlag (6), f.eks. et plant tag, hvilket  

 organ består af en skrue eller et søm (3), som er indrettet til at kunne  

 trykkes gennem isolationsmaterialet og fastgøres i underlaget, samt af en  

 plade (1), som er indrettet til at kunne anbringes oven på  

 isolationsmaterialet og fastholdes der ved hjælp af skruen eller sømmet, og  

 hvilken plade (1) har en i isolationsmaterialet (5) indtrykkelig rørformet  

 fordybning (2), igennem hvis bund (4) skruen eller sømmet (3) går, og i  

 hvilken skruens eller sømmets hoved befinder sig, k e n d e t e g n e t ved,  

 at bunden (4) af pladens (1) rørformede fordybning (2) er tilspidset nedadtil  

 og er afsluttet af en nederste skarp kant.
2. Organ ifølge krav 1, k e n d e t e g n e t ved, at pladens (1)  

 rørformede fordybning (2) har en længde eller dybde svarende til ca.  

 halvdelen af isolationsmaterialets (5) tykkelse.« Klageren anførte hertil i skrivelse af 20. december 1978:
»Vi er ikke enig med ansøgeren i, at de nye patentkrav, der er  

 fremsendt, afgrænser opfindelsen over for den af os fremdragne kendte teknik.  

 Den ide at tilspidse den rørformede fordybning (2) nedadtil er som ansøgeren  

 selv nævner kendt fra det modholdte skrift side 2 nederst.
At der er nævnt,  

 at skrånende kanter kan forårsage revnedannelse i isoleringsmaterialet,  

 skjuler ikke det faktum, at det er kendt at fordybningen kan være tilspidset  

 nedadtil i bunden.
Det der således angives i det nye krav 1 er kendt fra det modholdte  

 skrift.
Iøvrigt skal det bemærkes, at det er almindeligt kendt, at for at  

 gøre det lettere at trykke en ting ind i et materiale, kan den ende, som  

 først føres ind i materialet tilspidses.
Dette princip anvendes, når der  

 bruges bl.a. tegnestifter, søm og skruer.
Det nye krav 2 angiver, at fordybningen (2) har en længde eller dybde  

 svarende til ca. halvdelen af isoleringsmaterialets tykkelse.
Dette ses  

 heller ikke at være patenterbart, idet det ikke væsentligt adskiller sig fra,  

 hvad der er angivet i det modholdte skrifts krav 1, idet der her står, at  

 skiven omkring befæstelseshullet har en indsænkning med en dybde, der er  

 større eller lig med holdeskivens indtrykning ved  

 belastningsforøgelsen.« Ansøgeren udtalte i den anledning i skrivelse af 12. februar 1979:
 »Hvad angår indsigernes bemærkninger i replikkens 2. afsnit, kan vi  

 faktisk ikke se, at det skulle være nævnt eller indrømmet i vort indlæg af  

 23. november 1978, at det er kendt fra dansk fremlæggelsesskrift nr. 119.897  

 (side 2, nederst) at tilspidse den rørformede fordybning (2) nedadtil.
Det danske fremlæggelsesskrift angiver jo netop, at den deri omhandlede  

 indsænkning har lodrette eller tilnærmelsesvis lodrette vægge og skarpe  

 kanter, dvs. skarpe kanter mellem de lodrette vægge og den plane vandrette  

 bundflade.
Fremlæggelsesskriftet angiver endvidere, at skrånende kanter samt  

 bløde og afrundede kanter på indsænkningen vil være uheldige på grund af  

 kilevirknig i isolationsmaterialet.
 På denne baggrund mener vi fortsat, at dansk fremlæggelsesskrift nr.  

 119.897 snarere viser bort fra den foreliggende opfindelse end foregriber  

 denne.
Indsigerne synes at have overset, at det ifølge opfindelsen er den  

 rørformede fordybnings bund, som er tilspidset nedadtil, og altså ikke den  

 rørformede fordybnings sidevæg, der forløber lodret ganske som i dansk  

 fremlæggelsesskrift nr. 119.897.« For yderligere at præcisere opfindelsens særpræg indleverede ansøgeren  

 samtidig følgende ændrede krav:
 »1. Organ til fastgørelse af eftergiveligt isolationsmateriale (5),  

 f.eks. mineraluldmåtter, på et underlag (6), f.eks. et plant tag, hvilket  

 organ består af en skrue eller et søm (3), som er indrettet til at kunne  

 trykkes gennem isolationsmaterialet og fastgøres i underlaget, samt af en  

 plade (1), som er indrettet til at kunne anbringes oven på  

 isolationsmaterialet og fastholdes der ved hjælp af skruen eller sømmet, og  

 hvilken plade (1) har en i isolationsmaterialet (5) indtrykkelig rørformet  

 fordybning (2), igennem hvis bund (4) skruen eller sømmet (3) går, og i  

 hvilken skruens eller sømmets hoved befinder sig, k e n d e t e g n e t ved,  

 at bunden (4) af pladens (1) rørformede fordybnig (2) udgøres af en nedadtil  

 tilspidset og kegleformet del, som er afsluttet af en nederste skarp kant  

 omkring en central åbning i den kegleformede dels spids for sømmets eller  

 skruens passage.
2. Organ ifølge krav 1, k e n d e t e g n e t ved, at pladens (1)  

 rørformede fordybning (2) har en længde eller dybde svarende til ca.  

 halvdelen af isolationsmaterialets (5) tykkelse.« Ved skrivelse af 11. september 1980 indleverede ansøgeren en komplet og  

 ændret beskrivelse, hvori kravene af 12. februar 1979 var optaget.
 Den 3. februar 1982 besluttede direktoratet at meddele patent på grundlag  

 af kravene af 11. september 1980, idet indsigelserne afvistes med den  

 begrundelse, at da beskrivelse og krav nu var præciseret overfor det under  

 indsigelserne fremdragne materiale, skønnedes dette ikke mere at være til  

 hinder for meddelelse af patent.
 Denne afgørelse har klageren ved skrivelse af 18. marts 1982 indbragt for  

 patentankenævnet med påstand om, at ansøgningen afslås.
 Klageren har navnlig anført:
»Det modholdte fremlæggelsesskrift 119.897 angiver den ide at  

 indsænkningen (rørformet fordybning) kan være skrånende og derfor nedad  

 tilspidset.
Der er ganske vist angivet, at denne udformning kan have en  

 uheldig virkning.
Denne uheldige virkning foreligger også i den foreliggende  

 ansøgning.
Ideen at den rørformede del kan være tilspidset nedadtil er  

 angivet i det modholdte fremlæggelsesskrift og er derfor kendt teknik.
Den foreliggende patentansøgning har således ikke tilført teknikken noget  

 nyt.
Dette bekræftes også af Rockwool Aktiebolagets arbetsanvisningar, rekv.  

 nr. 377, fra juli 1974, der viser en holder til fastgørelse af  

 tagisoleringsplader.
Holderen har en rørformet nedad tilspidset og  

 kegleformet del, som er afsluttet af en nederste skarp kant omkring en  

 central åbning i den kegleformede dels spids for skruens passage.« Ansøgeren har heroverfor anført:
 »Den uheldige virkning (mulighed for revnedannelse), som er omtalt i  

 fremlæggelsesskrift 119.897, er for det første kun aktuel i forbindelse med  

 specielle typer isoleringsmateriale, og er for det andet særlig aktuel, når  

 der er tale om en indsænkning eller rørformet del med en tværdimension  

 (diameter) af væsentlig størrelse, således som det er tilfældet i  

 fremlæggelsesskriftet.
 I fastgørelsesorganet ifølge opfindelsen er den rørformede del derimod  

 fortrinsvis gjort så slank som mulig, således som det vil fremgå af  

 ansøgningens figur 2 og 3. Dette giver i øvrigt anledning til en yderligere  

 montagemæssig fordel, nemlig at den rørformede del kan styre skruen eller  

 sømmet under dettes montage, hvilket ikke er muligt og tilsyneladende ikke er  

 påtænkt med en i fremlæggelsesskrift 119.897 viste konstruktion.
Med hensyn til holdepladen ifølge Rockwools »arbetsanvisningar«  

 fra juli 1974 er der ikke tale om et fastgørelsesorgan af samme type som  

 organet ifølge opfindelsen.
Den viste holdeplade har således ikke nogen  

 rørformet del, hvori skruehovedet har bevægelsesmulighed og kan arbejde efter  

 montagen.
Derimod har holdepladen kun en konisk forsænkning eller fordybning,  

 hvis form er nøje afstemt efter skruehovedets form, således at skruehovedets  

 overside ligger glat med holdepladens overside efter monteringen.' Nævnet skal udtale:
 Selvom det i ansøgningen omhandlede organ til fastgørelse af eftergiveligt  

 isolationsmateriale muligvis medfører visse brugsmæssige og monteringsmæssige  

 fordele, findes de kendetegnende træk dog kun at frembyde et for fagmanden  

 nærliggende udviklingsarbejde, der ikke adskiller sig væsentligt fra den  

 kendte teknik, hvorfor klagerens påstand tages til følge.
Herefter bestemmes:
 Ansøgning nr. 1468/76 afslås.
