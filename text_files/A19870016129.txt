 Herved bekendtgøres lov nr. 362 af 13. juni 1973 med de  

 ændringer, som følger af lov nr. 328 af 10. juni 1976, lov nr. 591 af 19.  

 december 1980, lov nr. 247 af 27. maj 1981 og § 9 i lov nr. 217 af 23. april  

 1986.
Almindelige bestemmelser § 1.  Loven gælder for universiteter,  

 universitetscentre og højere læreanstalter under Undervisningsministeriet.
§ 2.  Universiteter, universitetscentre og højere  

 læreanstalter har til opgave at drive forskning og give videregående  

 uddannelser indtil det højeste videnskabelige niveau inden for de fagområder,  

 som undervisningsministeren fastsætter for hver enkelt institution.
De nævnte  

 institutioner skal bidrage til udbredelse af kendskab til videnskabens  

 arbejdsmetoder og resultater.
 Stk.2.  Institutionerne træffer selv afgørelse om den  

 forskning, der skal drives, jf. dog § 31.
 Stk. 3.  Undervisningsministeren fastsætter reglerne  

 for:
 Forinden undervisningsministeren fastsætter disse regler, skal de berørte  

 institutioner have lejlighed til at udtale sig, såfremt forslagene ikke  

 hidrører fra disse.
Stk. 4.  Institutionerne forbereder til og afholder de  

 eksaminer og prøver, der henlægges til dem.
Eksaminer og prøver afholdes,  

 medmindre undervisningsministeren fastsætter andet, under medvirken af  

 censorer, der beskikkes af undervisningsministeren eller den, ministeren  

 bemyndiger hertil.
 Stk. 5.  Institutionernes forelæsninger og mundtlige  

 eksaminer er offentlige med de begrænsninger, der fastsættes af  

 institutionerne selv.
 § 3.  Hver institution ledes af en rektor i  

 forbindelse med et konsistorium samt de råd, institutråd og studienævn, som  

 varetager institutionernes uddannelsesmæssige og forskningsmæssige opgaver.
 Stk. 2.  De nærmere regler om hver enkelt institutions  

 styrelse fastsættes i en statut, der godkendes af undervisningsministeren.  

 Statutten offentliggøres ved undervisningsministerens foranstaltning.
Rektor, prorektor og administrationen § 4.  Rektor repræsenterer institutionen udadtil.
Han  

 er ansvarlig for den daglige ledelse af institutionens administration og har  

 den umiddelbare forvaltning af de anliggender, som ikke ved denne lov eller  

 statutten er henlagt til kollegiale organer.
§ 5.  Rektor drager omsorg for, at sager, som et  

 kollegialt organ skal afgøre eller have lejlighed til at afgive en udtalelse  

 om, forelægges for organet.
Han fordeler sagerne til de kollegiale organer og  

 udfærdiger om fornødent forskrifter for sagernes ekspedition.
Han påser, at  

 de kollegiale organers beslutninger er lovlige, og drager omsorg for deres  

 udførelse.
Han kan efter bemyndigelse fra organerne afgøre almindelige  

 løbende sager, der ikke giver anledning til tvivl.
Stk. 2.  Rektor afgør sager, der ikke tåler opsættelse,  

 og som ikke kan afvente behandling i kollegiale organer.
Sådanne afgørelser  

 forelægges snarest for konsistorium og vedkommende kollegiale organ.
 Stk. 3.  Rektor kan pålægge de kollegiale organer at  

 drøfte og afgive udtalelse om emner af betydning for institutionen.
 Stk. 4.  Rektor kan pålægge en eller flere lærere eller  

 andre ansatte at behandle og afgive indstilling om emner af betydning for  

 institutionen.
 § 6.  Prorektor er rektors stedfortræder og bistår i  

 øvrigt med varetagelsen af rektors opgaver.
 Stk. 2.  Når prorektor fungerer i rektors forfald,  

 overtager han samtlige opgaver, der er pålagt rektor ved denne lov og  

 statutten.
 § 7.  Til rådighed for rektor står en administration,  

 der ledes af en administrativt uddannet chef.
 § 8.  De nærmere regler for rektors, prorektors og  

 administrationens virksomhed og beføjelser fastsættes i statutten.
De kollegiale organers kompetence § 9.  Konsistorium er institutionens øverste  

 kollegiale organ.
Det afgør alle sager, der vedrører institutionen som helhed  

 eller forholdet mellem to eller flere hovedområder.
 Stk. 2.  Konsistorium udarbejder forslag til statutten  

 og standardforretningsordener for de kollegiale organer.
Stk. 3.  Ud fra landsplanmæssige hensyn opretter og  

 nedlægger undervisningsministeren institutter efter indstilling eller  

 indhentet udtalelse fra konsistorium.
Der kan oprettes tværvidenskabelige  

 institutter, der henlægges direkte under konsistorium eller til udvalg nedsat  

 af dette.
 Stk. 4.  Konsistorium afgør sager om relegation af  

 studerende.
 Stk. 5.  Konsistorium træffer afgørelse om tildeling af  

 æresdoktorgrader.
Stk. 6.  Konsistorium kan nedsætte et budget- og  

 forretningsudvalg, der dels udarbejder institutionens budgetforslag, dels  

 efter konsistoriums bemyndigelse i øvrigt kan handle på dettes vegne.
Består  

 konsistorium af 12 medlemmer eller derover, skal der nedsættes et budget- og  

 forretningsudvalg.
 Stk. 7.  Konsistorium kan af sin midte i øvrigt nedsætte  

 udvalg og henlægge sine beføjelser til disse.
 § 10.  Ved institutioner, der har eget  

 forskningsbibliotek, nedsættes et biblioteksudvalg med lederen af  

 forskningsbiblioteket som formand.
 Stk. 2.  Undervisningsministeren fastsætter for hver  

 enkelt institution repræsentationen for brugerne såvel inden som uden for  

 institutionen.
 Stk. 3.  Udvalget udarbejder bibliotekets budgetforslag,  

 træffer afgørelse om bibliotekets indkøbspolitik og om fordeling af bøger  

 mellem det centrale bibliotek og de enkelte institutionsbiblioteker.
 § 11.  Forskning og uddannelse ved institutionerne kan  

 foregå inden for flere hovedområder.
 Stk. 2.  Forskningen og uddannelserne inden for hvert  

 hovedområde ledes af et råd, der afgør alle sager, som vedrører hovedområdet  

 som helhed, samt sager, der vedrører forholdet mellem to eller flere  

 faggrupper inden for hovedområdet, jf. § 12, eller mellem institutråd og  

 studienævn.
Stk. 3.  Rådene træffer afgørelse om ansættelse eller  

 indstilling om ansættelse, afsked eller orlov, for så vidt angår  

 heltidsbeskæftigede lærere og videnskabelige medarbejdere samt eksterne  

 lektorer.
Rådene tildeler licentiat- og doktorgrader samt jus docendi.
Rådene  

 afgiver indstilling til konsistorium om tildeling af æresdoktorgrader.
 Stk. 4.  Rådene træffer afgørelse om fordelingen af de  

 tildelte ressourcer imellem de enkelte fag, institutter og studienævn.
Stk. 5.  Hvert råd kan nedsætte et budget- og  

 forretningsudvalg, der dels udarbejder hovedområdets budgetforslag, dels  

 efter rådets bemyndigelse i øvrigt kan handle på dets vegne.
Består rådet af  

 12 medlemmer eller derover, skal der nedsættes et budget- og  

 forretningsudvalg.
Stk. 6.  Hvert råd nedsætter særligt fagkyndige udvalg  

 til bedømmelse af ansøgere til videnskabelige stillinger, af videnskabelige  

 arbejder indleveret med henblik på erhvervelse af licentiat- eller  

 doktorgrader samt af ansøgninger om jus docendi.
Udvalgene afgiver  

 indstilling til vedkommende råd.
 Stk. 7.  Hvert råd kan af sin midte i øvrigt nedsætte  

 udvalg og henlægge sine beføjelser til disse.
§ 12.  Det kan i statutten fastsættes, at et  

 hovedområde opdeles i to eller flere faggrupper.
En faggruppe ledes af et  

 råd, der overtager dele af de funktioner, der er fastsat i § 11, stk. 2-7. De  

 nærmere regler herom fastsættes i statutten.
§ 13.  De enkelte fagområders forskningsvirksomhed  

 drives normalt inden for institutter.
De videnskabelige medarbejdere og  

 lærere, der er knyttet til institutterne, varetager tillige undervisning  

 inden for fagområdet, og institutternes lokaler og udstyr står til rådighed  

 for undervisningen i fornødent omfang.
 Stk. 2.  Institutrådet træffer afgørelse om fordelingen  

 af de arbejdsopgaver, som påhviler instituttet, jf. dog § 31. Institutrådet  

 kan ikke træffe beslutning om den enkelte forskers valg af forskningsopgave.
§ 14.  Der nedsættes for hvert hovedområde et centralt  

 studienævn.
Der kan nedsættes studienævn for faggrupper, fag, linjer eller  

 dele af fag.
De nærmere regler herom fastsættes i statutten.
 Stk. 2.  Det centrale studienævn fastlægger  

 kompetencefordelingen mellem dette og de øvrige studienævn og mellem disse  

 indbyrdes.
Stk. 3.  Det centrale studienævn behandler efter  

 indstilling fra studienævnene alle spørgsmål om de generelle regler for  

 eksamen, karaktergivning, undervisningen og studieordningen.
Det centrale  

 studienævn behandler endvidere forslag til ændring af  

 eksamensbekendtgørelsen.
Forslag sendes til undervisningsministeren gennem  

 vedkommende råd og konsistorium, ledsaget af disse instansers eventuelle  

 forslag og bemærkninger.
Stk. 4.  Inden for rammerne af de gældende  

 bekendtgørelser om eksamen, karaktergivning m.v. og de givne bevillinger  

 udarbejder og ajourfører de faglige studienævn en studieordning med angivelse  

 af undervisningens mål, omfang og varighed, form og indhold samt  

 pensumbeskrivelse.
Studienævnene tilrettelægger undervisningen og afholdelsen  

 af eksaminer.
 Stk. 5.  Vedkommende studienævn skal påse, at studiet  

 kan gennemføres som forudsat i eksamensbekendtgørelsen og studieordningen og  

 på den normerede tid, at samordningen af studiets enkelte dele finder sted,  

 at enkelte fag eller discipliner ikke ændres urimeligt i omfang, og at den  

 undervisning, der gives, er relevant i forhold til uddannelsens mål og de  

 fastsatte eksamensfordringer.
Stk. 6.  Studienævnet kan dispensere fra studie- og  

 eksamensordninger i henhold til gældende bestemmelser.
Afgørelsen kan af  

 ansøgeren indbringes for det centrale studienævn.
Stk. 7.  Vedkommende studienævn træffer endvidere efter  

 regler fastsat af undervisningsministeren, jf. § 2, stk. 3, nr. 4, afgørelse  

 om ansættelse af deltidsansatte, timelønnede undervisningsassistenter og  

 tilsvarende lærere.
Studienævnets afgørelser kan af ansøgerne, den eller de  

 fagkyndige, der har udtalt sig om ansøgerens kvalifikationer, eller et medlem  

 af studienævnet indbringes for det centrale studienævn.
Studienævnet skal  

 have lejlighed til at udtale sig om oprettelse og nedlæggelse af andre  

 lærerstillinger og om de undervisningsmæssige kvalifikationer hos ansøgere  

 til disse stillinger.
 Stk. 8.  Andre sager, der vedrører undervisningen under  

 et studienævns område, skal forelægges nævnet til udtalelse, inden sagen  

 afgøres.
Valg af rektor og prorektor.
De kollegiale  

 organers sammensætning § 15.  Rektor og prorektor vælges blandt  

 institutionens professorer og heltidsansatte lektorer af medlemmerne af de  

 råd, der er nævnt i §§ 11 og 12, samt af de medlemmer af konsistorium, der  

 ikke har sæde i disse råd.
Stk. 2.  Den kandidat, der har opnået mere end halvdelen  

 af de gyldigt afgivne stemmer, er valgt.
Har ingen kandidat opnået dette,  

 foretages omvalg mellem de to kandidater, der har opnået størst stemmetal.  

 Har flere kandidater opnået samme stemmetal, deltager samtlige disse i  

 omvalget.
Den kandidat, der ved omvalget har opnået det største stemmetal, er  

 valgt.
Har flere ved omvalget opnået samme stemmetal, foretages der  

 lodtrækning mellem disse kandidater.
 Stk. 3.  Rektor vælges for 3 år og prorektor for 2 år ad  

 gangen.
 § 16.  Konsistorium og de råd, der er omhandlet i §§  

 11 og 12, består af mellem 8 og 32 medlemmer.
 Stk. 2.  Fødte medlemmer af konsistorium er rektor,  

 prorektor og formændene for de råd, der er omhandlet i § 11, stk. 2.  

 Administrationens chef og på institutioner med eget forskningsbibliotek  

 dettes chef deltager i konsistoriums møder uden stemmeret.
Stk. 3.  Antallet af medlemmer i konsistorium og råd  

 fastsættes i statutten.
Undervisningsministeren bemyndiges til i særlige  

 tilfælde at godkende udvidelse af antallet af medlemmer ud over 32.
 § 17.  Repræsentanter for de heltidsbeskæftigede  

 videnskabelige medarbejdere og lærere i konsistorium og råd vælges for 3 år  

 ad gangen af og blandt dem, der er ansat inden for vedkommende område.
Stk. 2.  Repræsentanter for de deltidsbeskæftigede  

 videnskabelige medarbejdere og lærere i konsistorium og råd vælges for eet år  

 ad gangen af og blandt dem, der er ansat inden for vedkommende område.
Der  

 vælges mindst een repræsentant til hvert organ.
Såfremt der ikke opstilles  

 kandidater for de deltidsbeskæftigede, kan disse mandater besættes af de  

 heltidsbeskæftigede for eet år ad gangen.
Stk. 3.  Repræsentanter for de tekniske og  

 administrative medarbejdere i konsistorium og råd vælges for 3 år ad gangen  

 af og blandt dem, der er ansat inden for vedkommende område.
Disse  

 medarbejderes repræsentation udgør halvdelen af det samlede antal  

 lærerrepræsentanter.
Er antallet af disse medarbejdere under halvdelen af det  

 samlede antal lærere, nedsættes andelen til en fjerdedel.
I statutten  

 fastsættes størrelsen af repræsentationen i de enkelte råd.
Stk. 4.  Repræsentanter for de studerende i konsistorium  

 og råd vælges for eet år ad gangen af og blandt de studerende, der er  

 indskrevet inden for vedkommende område.
De studerendes repræsentation udgør  

 halvdelen af det samlede antal lærerrepræsentanter.
§ 18.  Institutrådet består af samtlige  

 heltidsbeskæftigede lærere og videnskabelige medarbejdere samt repræsentanter  

 for de tekniske og administrative medarbejdere og for de studerende, der  

 deltager i den undervisning, som varetages af instituttet.
Det kan i  

 statutten fastsættes, at eksterne lektorer og andre grupper af lærere kan  

 blive repræsenteret i institutrådet.
 Stk. 2.  Antallet af repræsentanter for de tekniske og  

 administrative medarbejdere og de studerende fastsættes for hvert enkelt  

 institut af konsistorium eller efter dettes bestemmelse af de råd, der er  

 omhandlet i §§ 11 og 12, og det kan højst udgøre halvdelen af institutrådets  

 samlede antal medlemmer.
Stk. 3.  Repræsentanterne for de tekniske og  

 administrative medarbejdere samt de studerende vælges for indtil eet år ad  

 gangen.
De nærmere regler fastsættes i statutten.
 § 19.  Hvert studienævn består af et lige stort antal  

 lærere og studerende i alt højst 12. De vælges for eet år ad gangen af og  

 blandt henholdsvis de lærere, der underviser, og de studerende, der studerer  

 inden for det pågældende studienævns område.
Stk. 2.  Medlemmer til de centrale studienævn udpeges af  

 studienævnene ved hovedområdet.
De centrale studienævns medlemstal fastsættes  

 af konsistorium.
De centrale studienævn kan nedsætte forretningsudvalg, hvis  

 medlemstal fastsættes af konsistorium.
De nærmere regler fastsættes i  

 statutten.
§ 20.  Regler for valgrettens udøvelse fastsættes af  

 undervisningsministeren.
Valgmåderne skal fastsættes med henblik på sikring  

 af en rimelig repræsentation af de forskellige fag og anskuelser.
Stk. 2.  Valg til konsistorium foregår altid som  

 forholdstalsvalg.
Repræsentanterne for de enkelte valggrupper i de råd, der  

 er nævnt i §§ 11 og 12, træffer for hvert valg inden for deres område  

 afgørelse om den valgmåde, der skal finde anvendelse.
Dog skal der afholdes  

 forholdstalsvalg, hvis krav herom fremsættes af een af repræsentanterne eller  

 af et antal valgberettigede inden for en valggruppe svarende til en fjerdedel  

 af antallet af valgberettigede for hvert mandat.
Der kan indgås liste-  

 og/eller valgforbund mellem grupper og/eller kandidater.
Stk. 3.  Repræsentanterne for de enkelte valggrupper i  

 konsistorium og i de i §§ 11 og 12 nævnte råd træffer for hvert valg inden  

 for deres område afgørelse om en eventuel opdeling af de valgberettigede i  

 repræsentationsområder.
Såfremt det inden for en valggruppe kræves af en af  

 repræsentanterne eller et antal valgberettigede svarende til en fjerdedel af  

 antallet af valgberettigede for hvert mandat, skal valget afholdes som  

 forholdstalsvalg, og der kan ikke opdeles i repræsentationsområder.
Ved  

 mandatfordelingen mellem repræsentationsområderne kan der tages hensyn til  

 såvel antallet af valgberettigede inden for området som til interessen i, at  

 faglige eller andre anskuelser er repræsenterede.
 Stk. 4.  Begæringen efter stk. 2, 3. pkt., og stk. 3, 2.  

 pkt., skal senest 30 dage før valgets afholdelse af enten een af  

 repræsentanterne eller af 5 valgberettigede skriftligt indgives til rektor og  

 skal i sidste tilfælde være ledsaget af personlige underskrifter fra det  

 antal personer, der er nævnt i stk. 2 og 3.
 § 21.  De kollegiale organers funktionsperiode  

 fastsættes i statutten.
Stk. 2.  Når kollegiale organer oprettes i løbet af  

 valgperioderne, gælder valg af medlemmer for resten af perioden.
Nedlægges  

 organer, bortfalder mandatet.
De kollegiale organers virkemåde § 22.  Rektor er formand for konsistorium.
Formanden  

 for de øvrige kollegiale organer vælges af det pågældende organ for den  

 periode, der fastsættes i statutten.
I de råd, der er omtalt i §§ 11 og 12,  

 vælges formanden blandt de heltidsbeskæftigede videnskabelige medarbejdere og  

 lærere.
Stk. 2.  Institutrådet vælger efter regler fastsat i  

 statutten blandt sine heltidsbeskæftigede medarbejdere en institutbestyrer,  

 der repræsenterer instituttet udadtil og er ansvarlig for instituttets  

 daglige ledelse.
Institutrådet kan endvidere, ligeledes efter regler fastsat  

 i statutten, vælge en bestyrelse.
Institutbestyreren er født medlem og  

 formand for bestyrelsen.
Såfremt institutrådet består af 40 medlemmer eller  

 mere, vælger institutrådet en bestyrelse, der overtager dele af dettes  

 funktioner.
De nærmere regler fastsættes i statutten.
 Stk. 3.  De kollegiale organer fastsætter selv deres  

 forretningsorden inden for rammerne af reglerne i denne lov og den  

 standardforretningsorden, som fastsættes af konsistorium.
 § 23.  Det fastsættes i de kollegiale organers  

 forretningsorden, når og hvor ordinære møder skal afholdes.
 Stk. 2.  Ekstraordinære møder afholdes, når formanden  

 finder det fornødent, men skal dog afholdes, når en tredjedel af organets  

 medlemmer eller mindst een af de repræsenterede grupper forlanger det.
 Stk. 3.  Formanden giver inden mødet i videst muligt  

 omfang medlemmerne underretning om, hvilke sager der vil komme til behandling  

 på møderne, og sørger så vidt muligt for, at sagerne og de oplysninger, der  

 er tilvejebragt til bedømmelse af disse, forelægges til medlemmernes eftersyn  

 i passende tidsrum forinden mødet.
 Stk. 4.  Formanden sørger for offentliggørelsen af tid  

 og sted for mødernes afholdelse.
§ 24.  De kollegiale organer udøver deres virksomhed i  

 møder.
Dersom alle medlemmer er enige herom, kan rutinesager dog afgøres ved  

 skriftlig behandling.
Møderne er offentlige, medmindre det på grund af sagens  

 beskaffenhed eller omstændighederne i øvrigt findes nødvendigt eller  

 ønskeligt, at behandlingen sker for lukkede døre.
Stk. 2.  Sager om enkeltpersoners personlige og  

 økonomiske forhold, herunder sager om ansættelser, forfremmelser og  

 afskedigelser, samt sager om planer eller forhandlinger om køb og salg af  

 faste ejendomme, bedømmelse af ordre til eller tilbud fra leverandører eller  

 entreprenører skal behandles for lukkede døre.
I sådanne sager har  

 medlemmerne tavshedspligt.
 Stk. 3.  Rektor eller en af ham udpeget person har ret  

 til at overvære en sags behandling for lukkede døre.
 § 25.  De kollegiale organer er beslutningsdygtige,  

 når mindst halvdelen af det i statutten fastsatte antal medlemmer er til  

 stede.
 Stk. 2.  Beslutninger træffes ved almindeligt  

 stemmeflertal blandt de fremmødte, medmindre andet fastsættes af  

 undervisningsministeren.
 Stk. 3.  De kollegiale organers valg af to eller flere  

 medlemmer til udvalg, kommissioner o.l. foretages som forholdstalsvalg.
§ 26.  De kollegiale organers beslutninger optages i  

 et beslutningsreferat, der forelægges til godkendelse i næste møde.
Ethvert  

 af medlemmerne kan forlange sin afvigende mening kort optaget i  

 beslutningsreferatet, og ved sager, der skal fremsendes til anden myndighed,  

 kræve, at denne samtidig gøres bekendt med indholdet af referatet.
Det  

 pågældende medlem kan ved sagens fremsendelse ledsage denne med en  

 begrundelse for sit standpunkt.
 § 27.  Et kollegialt organ kan træffe beslutning om,  

 at et medlem har en sådan interesse i en sag, at han er udelukket fra at  

 deltage i forhandlinger og afstemninger om sagen.
 Stk. 2.  Et medlem skal underrette det kollegiale organ,  

 hvis der foreligger forhold, der kan give anledning til tvivl om hans  

 habilitet.
§ 28.  Når et medlem af et kollegialt organ mister sin  

 valgbarhed i løbet af valgperioden eller erklæres inhabil, eller når et  

 medlem ved fravær i mindst to måneder på grund af sygdom, studierejse eller  

 lignende er ude af stand til at deltage i det kollegiale organs arbejde,  

 indkalder dette en suppleant til at indtræde.
Et kollegialt organ træffer  

 selv beslutning om, hvorvidt betingelserne for suppleantens indtræden er til  

 stede.
Særlige regler § 29.  På institutioner, der udelukkende uddanner og  

 forsker inden for eet hovedområde, kan oprettelsen af det råd, der er  

 omhandlet i § 11, undlades, og opgaverne varetages da af konsistorium.
§ 30.  En institution har ret til at modtage tilskud  

 fra anden side end statskassen samt til at oprette fonde og legater for  

 sådanne tilskudsmidler.
Disse fonde og legater holdes uden for statskassen,  

 og der kan alene rådes over dem af de styrelser, der er indsat af  

 institutionen selv i overensstemmelse med de vedtægter, der er fastsat for  

 det enkelte fond eller legat.
 § 31.  Undervisningsministeren fastsætter nærmere  

 regler for de institutter m.v., der ifølge lovgivningen er forpligtet til at  

 udføre bestemte opgaver.
 § 32.  Undervisningsministeren fastsætter nærmere  

 regler for styrelsen af de museer og samlinger, der hører under denne lovs  

 institutioner.
 § 33.  Til varetagelse af de studerendes interesser  

 kan undervisningsministeren af statskassen yde tilskud til de  

 studenterorganisationer, der er repræsenteret i konsistorium.
 Stk. 2.  Fordelingen af tilskuddene foretages på  

 grundlag af studentergruppernes andel af de samlede afgivne studenterstemmer  

 til valg til konsistorium.
 § 34.  Institutionerne stiller lokaler og  

 kontorassistance til rådighed for de grupper, der er repræsenteret i de  

 styrende organer, efter regler fastsat af undervisningsministeren.
Tilsyn og klage § 35.  Undervisningsministeren er øverste  

 forvaltningsmyndighed for institutioner, der er omfattet af loven.
Stk. 2.  Undervisningsministeren kan dog kun sætte de  

 afgørelser, der er omhandlet i kapitel 3, ud af kraft, såfremt de findes  

 stridende mod lovgivningen eller almindelige retsgrundsætninger.
Relegation  

 af en studerende kan af denne dog altid indbringes for  

 undervisningsministeren.
 § 35 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren jf. dog § 35, stk. 2, 2. pkt.
§ 36.  Undervisningsministeren fastsætter regler om  

 klager fra eksaminander i forbindelse med eksaminer og prøver.
Hvis der  

 oprettes særlige klageinstanser, kan ministeren bestemme, at  

 klageinstansernes afgørelser ikke kan indbringes for anden administrativ  

 myndighed.
 § 37.  Fungerer et kollegialt organ ikke, eller  

 fungerer det i strid med denne lov, kan undervisningsministeren efter  

 indstilling fra konsistorium fastsætte en midlertidig styrelsesordning for  

 det pågældende område, hvorved §§ 10-14 fraviges.
Overgangs- og ikrafttrædelsesbestemmelser § 38.  (Overgangsbestemmelse, udeladt).
 § 39.  Loven træder i kraft ved bekendtgørelsen i  

 Lovtidende.
 § 40.  Loven får virkning for den enkelte institution  

 fra det tidspunkt, institutionens statut, jfr. § 3, stk. 2, er trådt i kraft,  

 dog senest fra den 1. september 1974. Undervisningsministeren kan i særlige  

 tilfælde dispensere fra denne bestemmelse.
 Stk. 2-3. (Overgangsbestemmelser, udeladt).
 Stk. 4.  Undervisningsministeren bemyndiges til efter  

 forhandling med handelshøjskolerne i København og Århus at træffe bestemmelse  

 om, hvornår og i hvilket omfang disse institutioner omfattes af loven.
 § 41.  Følgende bestemmelser ophæves, jf. dog § 40  

 stk. 1:
 1. Lov nr. 271 af 4. juni 1970 om universiteternes  

 styrelse.
 2. §§ 2-4 i lov nr. 50 af 25. februar 1963 om Danmarks  

 Lærerhøjskole.
3. Lov nr. 177 af 7. juni 1958 om Den Kgl.
Veterinær-  

 og Landbohøjskole.
---- Lov nr. 328 af 10. juni 1976, hvis § 1, nr. 1, indsatte nyt afsnit efter nr. 5 i § 2, stk. 3, nr. 2, ændrede affattelsen af § 9, stk. 3, 1. pkt., nr. 3-5, ændrede affattelsen af § 20, stk. 2-4, og nr. 6, ændrede affattelsen af § 33, havde virkning fra 1. august 1976.
---- Lov nr. 591 af 19. december 1980, hvis § 1 ændrede affattelsen af § 20,  

 stk. 3, trådte i kraft ved bekendtgørelsen i Lovtidende (* 1) ---- Lov nr. 247 af 27. maj 1981, der ændrede affattelsen af § 2, stk. 4, 2.  

 pkt. og § 36, indeholdt ingen ikrafttrædelsesbestemmelse, (* 2) ---- Lov nr. 217 af 23. april 1986, hvis § 9 har medført indsættelse af § 35 a,  

 trådte i kraft den 1. juli 1986.
