 Ved beregning af boligtillægget efter bistandslovens § 37, stk. 3,  

 fandtes der månedligt at skulle medtages et beløb på 1/12 af udgiften til  

 opvarmning.
 REDEGØRELSE FOR SAGEN:
En 34-årig kvinde K blev arbejdsløs fra den 1. maj 1987. Den 30. juni 1987  

 anmodede K's fagforbund social- og sundhedsforvaltningen om udbetaling af  

 kontanthjælp til K som supplement til arbejdsløshedsdagpenge, som blev  

 udbetalt til hende efter reglerne for nyuddannede.
Fagforbundet anmodede om,  

 at hjælpen blev beregnet således, at der blev medtaget 1/12 af K's årlige  

 udgift til petroleum til opvarmning.
 AFGØRELSEN, DER KLAGES OVER:
 Social- og sundhedsforvaltningen fandt ikke grundlag for ved udmålingen af  

 supplerende kontanthjælp fra den 1. juli 1987 ved beregningen af  

 boligtillægget at medtage et månedligt beløb til petroleumsopvarmning  

 svarende til gennemsnittet af det foregående års udgifter.
 Social- og sundhedsforvaltningen begrundede afgørelsen med, at det var  

 uden for fyringssæsonen.
 KLAGEN TIL ANKESTYRELSEN:
 Afgørelsen var indanket af K's fagforbund, som anførte, at afgørelsen var  

 i strid med de fra 1. juli 1987 gældende regler i bistandslovens § 37, stk.  

 3.
 LOVGRUNDLAG:
 Bistandslovens § 37, stk. 3. Pkt. 6, b i Socialministeriets vejledning om  

 kontanthjælp af 5. marts 1987.
 ANKESTYRELSENS AFGØRELSE:
 Ankestyrelsen finder, at der ved beregningen af boligtillæg i medfør af  

 bistandslovens § 37, stk. 3, månedligt skal medtages et beløb på 1/12 af den  

 årlige udgift til opvarmning, herunder også til petroleum.
 Social- og sundhedsforvaltningen er anmodet om at foretage det videre  

 fornødne i anledning af den ændrede afgørelse.
