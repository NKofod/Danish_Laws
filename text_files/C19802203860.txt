Forord Reglerne om specialundervisning til elever med sprog- eller  

 talevanskeligheder findes i undervisningsministeriets bekendtgørelse nr. 436  

 af 22. oktober 1979 om folkeskolens specialundervisning og anden  

 specialpædagogiske bistand til elever med sprog- eller talevanskeligheder.  

 Bekendtgørelsen omfatter elever på 1.-10. klassetrin.
Både elever med behov for »almindelig« specialunderisning og  

 elever med behov for vidtgående specialundervisning er omfattet af  

 bekendtgørelsens bestemmelser.
Beslutningen om henvisning til  

 specialundervisning efter folkeskolelovens § 19 stk. 1 eller 2 tages af  

 henholdsvis lærerrådet - inden for de rammer, der er fastlagt af  

 kommunalbestyrelsen og amtsrådet.
Det er vigtigt at være opmærksom på, at børn med andre handicap ofte har  

 sproglige vanskeligheder, der er afledt eller forstærket af disse andre  

 handicap.
I sådanne tilfælde kan der sammen med andre foranstaltninger  

 henvises til taleundervisning.
Den efterfølgende vejledning er et forsøg på at uddybe og eksemplificere  

 bekendtgørelsens bestemmelser.
Vejledningen er - ligesom den i 1979 udsendte  

 vejledning om elever med generelle indlæringsvanskeligheder - af praktiske  

 grunde optaget i undervisningsministeriets almindelige  

 undervisningsvejledningsserie, men det skal understreges, at der som nævnt  

 først og fremmest er tale om en uddybning af bekendtgørelsens bestemmelser og  

 ikke om en undervisningsvejledning i egentlig forstand.
Undervisningsministeriet, direktoratet for folkeskolen,  

  folkeoplysning, seminarer m.v., den 18. oktober 1980 Asger Baunsbak-Jensen /I.
Skov Jørgensen Indholdsoversigt BILAG 1. Bekendtgørelse af 22.10.1979 om folkeskolens  

 specialundervisning m.v. til elever med sprog- eller talevanskeligheder.
 2. Bekendtgørelse af 22.10.1979 om folkeskolens  

 specialpædagogiske bistand til småbørn.
 3. Vejledende retningslinier af 22.10.1979 om  

 henvisning til specialundervisning og anden specialpædagogisk bistand efter  

 folkeskolelovens § 19 stk.2.
 4. Cirkulæreskrivelse af 27.11.1979 om  

 folkeskolelovens specialundervisning og anden specialpædagogiske bistand.
 5. Cirkulære af 22.11.1979 om tilladelse til  

 individuel fravigelse af reglerne om gennemførelse af folkeskolens  

 afsluttende prøver.
 6. Litteraturliste.
 1 Vejledning.
om folkeskolens specialundervisning og anden specialpædagogiske  

 bistand til elever med sprog- eller talevanskeligheder Indledning.
Hovedformålet med specialundervisning for elever med sprog- eller  

 talevanskeligheder, herunder elever der har vanskeligheder med både sprog og  

 tale, er at elevere opnår størst mulig beherskelse af sprog og tale, idet  

 sproget er et middel til at erhverve viden, en støtte for begrebsdannelsen og  

 et redskab for kontakt og kommunikation.
Reglerne herom findes i  

 undervisningsministeriets bekendtgørelse af 22. oktober 1979 om folkeskolens  

 specialundervisning og anden specialpædagogiske bistand til elever med sprog-  

 eller talevanskeligheder, som er optaget som bilag 1 til vejledningen.  

 Bekendtgørelsen omfatter specialundervisning og anden specialpædagogisk  

 bistand efter folkeskolelovens § 19, stk. 1 og § 19, stk. 2  

 (vidtgående specialundervisning).
 Eleverne.
 Specialundervisning for elever med sprog- eller talevanskeligheder skal  

 tilbydes alle elever, hvis sprog- eller talevanskeligheder er af en art og et  

 omfang, som ikke kan overvindes i den almindelige undervisning.
Vanskelighederne varierer med hensyn til sværhedsgrad.
De kan vedrøre  

 sprog, tale og stemme, og der kan hos den enkelte elev forekomme mere end een  

 vanskelighed, ligesom sprog- eller talevanskeligheder kan forekomme sammen  

 med andre handicap, f.eks. generelle indlæringsvanskeligheder,  

 bevægelseshandicap og hørehandicap.
Man henleder i den forbindelse  

 opmærksomheden på, at elever med sprog eller talevanskeligheder tillige vil  

 kunne henvises til folkeskolens øvrige former for specialundervisning efter  

 de herom gældende regler, jfr. bekendtgørelsens § 6, og her i vejledningen  

 side 3.
Sproget er af fundamental betydning for indlæring og dermed for personlig  

 og social udvikling.
Specialundervisningen for elever med sprog- eller  

 talevanskeligheder vil derfor altid have nøje sammenhæng med elevens øvrige  

 undervisning og daglige påvirkning.
 2 Tidspunktet for iværksættelse af specialundervisning og  

 specialpædagogisk bistand.
Barnets almene udvikling er i betydelig grad resultatet af påvirkninger i  

 småbørnsalderen.
Børns erfaringsverden er meget forskellig, og det betyder  

 blandt andet store forskelle i deres sprog- og begrebsverden.
Derudover er  

 der børn med så store vanskeligheder, at det er nødvendigt med talepædagogisk  

 og eventuelt anden specialpædagogisk støtte, hvis skolens undervisningstilbud  

 skal få mening for dem.
Det er derfor væsentligt, at specialpædagogiske foranstaltninger  

 iværksættes så tidligt som muligt, så at virkningerne af sprog eller  

 talevanskeligheder begrænses.
Specialpædagogisk bistand til småbørn gives  

 efter reglerne i bekendtgørelse nr. 433 af 22. oktober 1979 om folkeskolens  

 specialpædagogiske bistand til småbørn.
 3 Specialundervisningens indhold.
§ 2  i bekendtgørelsen om specialundervisning til  

 elever med sprog eller talevanskeligheder anviser en række muligheder for  

 specialpædagogisk bistand.
Bistanden kan variere fra rådgivning og vejledning  

 til forældre og andre med tilknytning til eleverne, til specialundervisning,  

 der tager sigte på at afhjælpe eller begrænse virkningerne af et handicap, og  

 specialundervisning, der erstatter eller supplerer den almindelige  

 undervisning i et eller flere fag.
Bistanden kan endvidere ydes i form af  

 pædagogiske hjælpemidler.
 Den hyppigst anvendte specialundervisning til elever med sprog- eller  

 talevanskeligheder er den, som tager sigte på at afhjælpe elevens handicap  

 eller begrænse virkningerne deraf (taleundervisning, bekendtgørelsens § 2,  

 nr. 1). Denne undervisning gives oftest som enkeltmandsundervisning, men kan  

 i princippet gives under alle de former, der er nævnt i bekendtgørelsens § 3.
 For hver enkelt elev må tiden til specialundervisning vælges sådan, at der  

 tages størst muligt hensyn til elevens øvrige undervisningstimer.  

 Specialundervisningen, eventuelt anden specialpædagogisk bistand, støttes af  

 elevens øvrige lærere, der kan hjælpe eleven med at anvende det lærte i  

 forbindelse med almindelige fag.
 Specialundervisningen og den øvrige underisning bør i videst muligt omfang  

 tilrettelægges, så undervisningen fremtræder som en helhed.
En del af de elever, der henvises til taleundervisning, er yderligere  

 hæmmet af andre handicap.
Det er derfor nødvendigt, at bestemmelser om  

 specialunderisning til elever med disse andre handicap tages med i det  

 samlede tilbud om specialpædagogisk bistand, jfr. bekendtgørelsens § 6. Der  

 kan f.eks. forekomme generelle indlæringsvanskeligheder, bevægelseshandicap  

 og hørehandicap som årsag eller medvirkende årsag til de sproglige  

 vanskeligheder, herunder også læsevanskeligheder, der ofte ses i forbindelse  

 med svære sproglige vanskeligheder.
 Rådgivning  er en del af den specialpædagogiske bistand, der kan  

 gives, og den bliver oftest en individuel vejledning til forældre om det  

 enkelte barn med sproglige vanskeligheder og drejer sig især om forældrenes  

 opgaver i forbindelse med og holdning til eventuelle undervisningsforløb.
 Rådgivningen kan tage sit udgangspunkt i samtaler under og efter den  

 indledende undersøgelse, jfr. bekendtgørelsens § 7, og derefter foregå  

 løbende, til en undervisningsperiode kan afsluttes.
Rådgivning til lærere kan have det samme formål og indhold som til  

 forældre.
Men denne rådgivning kan også gives som en egentlig instruktion,  

 som sætter læreren i stand til at bidrage til at afhjælpe eller mindske  

 barnets vanskeligheder.
Talelæreren er fortrolig med mulighedere for og  

 nødvendigheden af tværfagligt samarbejde om eleverne.
Enhver talelærers  

 arbejde vil derfor have et islæt af konsultativ virksomhed som en naturlig  

 del af et underisningsforløb.
Specialpædagogisk bistand omfatter også pædagogiske hjælpemidler, herunder  

 tekniske hjælpemidler, der kan støtte et undervisningsforløb.
Især for svært  

 sprogligt handicappede kan f.eks. båndspillere, forstærkere og indikatorer  

 være af betydning.
I samarbejde mellem teknikere og speciallærere udvikles der stadig nye og  

 bedre tekniske hjælpemidler til støtte for det pædagogiske arbejde.
Både af  

 hensyn til den daglige undervisning og til den bedst mulige rådgivning og  

 vejledning er det ønskeligt, at der gives talelærerne mulighed for at deltage  

 i faglige kurser, hvor blandt andet hjælpemidler præsenteres.
 4 Specialundervisningens forskellige former .
 I bekendtgørelsens § 3 er opregnet de forskellige former, hvorunder  

 specialundervisning kan gives.
 Ud fra en vurdering af elevens sproglige vanskeligheder må man vælge de  

 foranstaltninger, der griber mindst muligt ind i det almindelige skoleforløb,  

 men som samtidig er tilstrækkelige til at imødegå vanskelighederne.
 4.1. Specialundervisning i klassen.
 Det kan undertiden være en fordel for en elev med sproglige vanskeligheder  

 at få en mere intensiv, individuel støtte i enkelte timer inden for den  

 almindelige klasses undervisning.
 Specialundervisning i klassen gives af en lærer med særlig uddannelse,  

 jfr. bekendtgørelsens § 13, som er omtalt nedenfor i afsnit 9.
Lærertimetallet til specialunderisning tildeles under hensyn til  

 sværhedsgraden af elevens handicap og på grundlag af den skolepsykologiske  

 indstilling.
Der bør tildeles et sådant lærertimetal, at talelæreren  

 regelmæssigt, med ikke for store mellemrum, kan følge elevens arbejde.  

 Lærerne bør have nært samarbejde om undervisningen.
 4.2. Specialundervisning på hold.
 Denne undervisningsform, hvor eleven modtager en del af eller hele  

 undervisningen i et eller flere fag, mens eleven i øvrigt følger  

 undervisningen i sin almindelige klasse, kan anvendes, hvis forholdene taler  

 derfor.
 4.3. Enkeltmandsundervisning.
 Denne undervisningsform kan tages i anvendelse, når barnets handicap taler  

 for denne mere intensive form for støtte (jfr. bekendtgørelsens § 2, nr. 2).
4.4. Supplerende undervisning på hold eller som  

  enkeltmandsundervisning Hvis eleven på grund af sproglige vanskeligheder ikke kan klare de faglige  

 krav, kan der i den udstrækning eleven har behov for det gives  

 enkeltmandsundervisning eller undervisning på hold som supplement til de  

 almindelige undervisningstimer.
Denne støtteunderisning gives som regel uden  

 for elevens normale undervisningstid af elevens lærer i pågældende fag (jfr.  

 bekendtgørelsens § 3, nr. 5).
 4.5. Undervisning i specialklasser.
 Specialklasser for elever med sprog- eller talevanskeligheder er på  

 amtsbasis oprettet i folkeskolens underisningscentre for svært handicappede  

 elever og i specialskoler. Ønsket om specialundervisning i tilknytning til  

 det almindelige skolemiljø har medført, at specialklasser placeres på  

 kommunale folkeskoler.
 Til undervisning i specialklasser henvises elever, hvis sproglige handicap  

 hindrer dem i at følge undervisningen i en almindelig klasse, uanset om  

 undervisningen her suppleres med andre former for specialundervisning og  

 specialpædagogisk bistand.
 Specialklassens timefordelingsplan udarbejdes under hensyn til elevernes  

 særlige behov, blandt andet med øget timetal til sprogopbygning.  

 Undervisningen omfatter samme fag som i tilsvarende klasse i den øvrige  

 folkeskole.
 Undervisningen i klassen suppleres i fornødent omfang med talepædagogisk  

 enkeltmandsundervisning, der samtidig kan tjene som støtte for dansktimeres  

 individuelt tilrettelagte undervisning.
I specialklasser vil en stor del af eleverne være multihandicappede med  

 meget svære sprog- eller talevanskeligheder.
Nogle svært bevægelseshæmmede  

 elever er funktionelt sprogløse, bliver aldrig i stand til at tale.
For at hjælpe sådanne elever må talelæreren have kendskab til alternative  

 muligheder for, at eleven kan udtrykke sig sprogligt.
Nogle af disse elever  

 kan med udbytte bruge symbolsprog, mens andre må udtrykke sig ved brug af  

 tekniske hjælpemidler.
Vanskelighederne er størst, hvor manglende sprog  

 følges af andre generelle indlæringsvanskeligheder.
Sådanne elever har et  

 særligt behov for udvikling af alternativ kommunikation.
 5 Fremgangsmåden ved henvisning til specialundervisning og anden  

 specialpædagogisk bistand.
 Bekendtgørelsens § 7 foreskriver detaljeret fremgangsmåden ved henvisning  

 til specialpædagogisk bistand for børn med sprog- eller talevanskeligheder.
Lærerrådets beslutning om iværksættelse af specialundervisning m.v. efter  

 folkeskolelovens § 19, stk. 1 tages således på grundlag af skolepsykologisk  

 rådgivnings rapport og forslag.
Beslutningen skal ligge inden for de rammer,  

 som er fastlagt af kommunalbestyrelsen.
Der er forud afholdt drøftelser  

 mellem lærere, forældre og skolepsykologisk rådgivning.
Det bemærkes, at  

 lærerrådet kan bemyndige elevens lærere til at træffe beslutning om  

 specialpædagogiske foranstaltninger efter folkeskolelovens § 19, stk. 1.
Hvis en elev skønnes at have behov for specialundervisning efter  

 folkeskolelovens § 19, stk. 2, træffes beslutning herom af amtsrådet efter  

 indstilling fra kommunalbestyrelsen.
Reglerne herom er der gjort nærmere rede  

 for i undervisningsministeriets vejledende retningslinier af 22. oktober 1979  

 om henvisning af elever til specialundervisning m. v. efter folkeskolelovens  

 § 19, stk. 2, som er optaget som bilag 3.
Da elever med sprog- eller talevanskeligheder kan have andre handicap, er  

 det ønskeligt at kunne iværksætte undersøgelser og hjælpeforanstaltninger af  

 anden art end dem, der vedrører den egentlige taleundervisning.
Ud over  

 bistanden fra skolelæge og skolepsykologisk rådgivning, vil der især kunne  

 være behov for udvidet bistand fra speciallæge, specialtandlæge og  

 fysioterapeut.
 6 Fremmedsprog.
En elev, der udover sproglige vanskeligheder tillige har generelle  

 indlæringsvanskeligheder, og som følge heraf specielle vanskeligheder i  

 engelsk, således at det ikke skønnes hensigtsmæssigt at give  

 specialundervisning, kan med forældrenes samtykke fritages for undervisning i  

 dette fag, jfr. § 12 i bekendtgørelse af 25. august 1978 om undervisning af  

 elever med generelle indlæringsvanskeligheder.
Afgørelsen herom træffes af  

 skolenævnet efter indstilling fra skolepsykologisk rådgivning, der forinden  

 har rådført sig med elevens lærere.
 Det er en betingelse for fritagelse, at eleven fortsat modtager  

 specialundervisning i dansk.
 I ganske særlige tilfælde vil der endvidere være mulighed for, at  

 undervisningsministeriet fritager en elev for undervisning i engelsk, hvis  

 eleven på grund af sproglige vanskeligheder har usædvanlig store  

 vanskeligheder.
Der kan i særlige tilfælde dispenseres fra kravet om eksamen i faget tysk  

 som adgangsbetingelse til fortsat uddannelse.
Ansøgning herom indsendes  

 gennem skolen til vedkommende direktorat.
 7 Særlige hensyn ved prøver.
Vanskeligheder, som møder elever med sprog- eller talehandicap, forstærkes  

 ofte i uvante situationer, som f.eks. ved prøver.
I henhold til § 41 i  

 bekendtgørelse af 8.3.1977 om folkeskolens afsluttende prøver, som ændret ved  

 bekendtgørelse af 8.10.1979, kan direktoratet tillade fravigelser fra de  

 almindelige prøveregler, herunder ændringer af prøveformerne ved de mundtlige  

 og praktiske prøver.
 Tilladelse til individuel fravigelse af bekendtgørelsens bestemmelser vil  

 af direktoratet blive givet til elever med handicap, som gør en sådan  

 fravigelse nødvendig.
 Her skal nævnes et par eksempler på mulige fravigelser fra de almindelige  

 prøveregler: Dersom eleven ønsker det, kan talelæreren være til stede som  

 bisidder med den opgave at sikre den bedst mulige kommunikation ved  

 eksamensbordet.
Drejer det sig om stammen, kan man benytte sig af andre  

 fremstillingsformer end den mundtlige i tilfælde, hvor det for eleven gælder  

 om at dokumentere en viden.
Talelæreren kan ud fra sit kendskab til elevens  

 muligheder stille forslag om eksaminationsformer.
Ansøgning om tilladelse til individuelle fravigelser må, foruden  

 begrundelse, indeholde angivelse af fravigelsens ønskede omfang og være  

 forsynet med påtegning fra skolepsykologisk rådgivning.
Ansøgningen skal  

 normalt indsendes til direktoratet inden 1. februar ved prøver i den ordinære  

 prøvetermin, og inden 1. oktober ved prøver i den ekstraordinære prøvetermin.
Enhver ændring i prøvevilkår skal fremgå af afgangsbeviset.
Direktoratet  

 fastsætter i forbindelse med de enkelte tilladelser, på hvilken måde det skal  

 fremgå af beviset, at eleven har opnået dispensation.
Der henvises til  

 cirkulæret af 22.11.1979 om tilladelse til individuel fravigelse af reglerne  

 om gennemførelse af folkeskolens afsluttende prøver.
 8 Overgang fra skole til erhverv.
Elever, der får specialundervisning efter folkeskolelovens § 19, stk. 2,  

 kan med underisningsministeriets tilladelse tilbydes undervisning i 11 år,  

 jfr. folkeskolelovens § 3 a stk. 2. Dette giver mulighed for at tilrettelægge  

 et undervisningsforløb, hvor eleverne i løbet af 11 år kan nå det samme som  

 folkeskolens øvrige elever på 10 år.
Eleverne kan eventuelt indstille sig til  

 folkeskolens afsluttende prøver efter det 11. år.
De sidste år før skolegangens afslutning medvirker klasselæreren til  

 erhvervsvejledning og formidler, om ønsket, kuratorbistand til elever med  

 sproglige vanskeligheder.
Skolepsykologisk rådgivning bør altid - og specielt  

 ved en elevs ophør af skolegangenvære opmærksom på, om eleven har behov for  

 fortsat specialundervisning (jfr. lov af 8. juni 1978 om specialundervisning  

 for voksne og bekendtgørelse af 22. oktober 1979 om specialundervisning for  

 voksne) social rådgivning eller bistand, jfr. bekendtgørelsens § 11, og  

 socialministeriets bekendtgørelse af 26. marts 1976 om underretningspligt  

 over for det sociale udvalg efter bistandsloven, som ændret ved  

 bekendtgørelse af 19. juni 1979.
 9 Lærernes uddannelse.
 Specialundervisning til elever med sprog- eller talevanskeligheder gives  

 af lærere, der har gennemgået en uddannelse på Danmarks Lærerhøjskole inden  

 for området sprog- og talehandicap eller anden tilsvarende uddannelse, jfr.  

 bekendtgørelsens § 13. Den supplerende specialundervisning, der er nævnt i  

 bekendtgørelsens § 3, nr. 5 gives dog så vidt muligt af elevens lærer i  

 vedkommende fag.
Nogle kommuner kan ikke for tiden skaffe tilstrækkelig mange lærere med  

 kvalifikationer som anført i bekendtgørelsen.
Ministeriet er indtil videre  

 indforstået med, at den specialundervisning, der hører under bekendtgørelsens  

 § 2, nr. 2 i disse tilfælde varetages af lærere med pædagogisk speciale C  

 eller Danmarks Lærerhøjskoles specialpædagogiske grundkursus.
 10 Undervisningslokalet.
 Lokalet til ambulant taleundervisning  bør placeres således i  

 bygningen, at det ikke er omgivet af klasser med støjende virksomhed eller ud  

 mod en stærkt befærdet vej eller gade.
Rummet bør være lydisoleret,  så det egner sig til audiometrirum,  

 og lyddæmpet,  så efterklangstiden ikke er over 0,6 sek.
Der henvises  

 til boligministeriets bygningsreglement af 15. januar 1977, kap. 9.4, stk.  

 11, der handler om lydforholdene i lokaler til specialundervisningsformål.
 Lokalet må være så stort, at det kan rumme de specielle  

 undervisningsmidler og nødvendigt apparatur, have aflåselige skabe til  

 elevsager og er indrettet på skiftende undervisningsaktiviteter.
 For talelærere, der fungerer som vandrelærere, bør et fast lokale være til  

 rådighed på skolerne.
 Lokalet til specialklasse bør trods det lille elevtal have almindelig  

 klasselokalestørrelse for at kunne give plads til såvel forskellige  

 aktiviteter samtidig som fælles aktiviteter og let adgang til  

 arbejdsmateriale og apparatur til den individuelt tilrettelagt undervisning.
 Apparatur bør blandt andet omfatte: Båndoptager indrettet til individuel,  

 selvstændig træning, language master, read master, skrivemaskiner, om  

 fornødent diasprojektor med dagslysskærm, båndfilmsapparat og eventuelt  

 klaver.
 Specielle hjælpemidler bør kunne udskiftes og suppleres i trit med den  

 tekniske udvikling, i den udstrækning læreren kan gøre brug af dem i sit  

 arbejde med eleverne.
Bilag Bilagene 1-6 udelades her.
Undervisningsvejledning for folkeskolen 1976 1. Dansk 2. Fremmedsprog 3. Undervisningsmidler 4. 1.-2. klassetrin 5. Idræt 6. Formning 7. løjd 8. Håndarbejde 9. Hjemkundskab 10. Musik 11. Geografi 12. Biologi.
13. Kristendomskundskab 14. Fysik/kemi 15. Regning/matematik 16. Børnehaveklasser 17. Færdselslære 18. Fremmede religioner og andre livsanskuelser 19. Uddannelses- og erhvervsorientering 20. Sundhedslære 21. Maskinskrivning 22. Fotolære 23. Drama 24. filmkundskab 25. Motorlære 26. Arbejdskendskab 27. Elektronik 28. Barnepleje 1977 1. Klasselærerfunktionen 2. Samarbejde mellem skole og hjem 3. Samtidsorientering 4. Historie 5. sygeundervisning 1979 1. Fremmedsprogede elever 2. Specialundervisning 1980 1. Specialpædagogisk bistand til småbørn 2. Ikke-fagdelt undervisning i historie, geografi og  

 biologi 3. Specialpædagogisk bistand til elever med sprog-  

 eller talevanskeligheder Med hensyn til seksualoplysning  henvises til »Vejledning om  

 seksualoplysning i folkeskolen«, Folkeskolens Læseplansudvalg 1971.
 Vedrørende spørgsmål om undervisningslokalers  udformning og  

 indretning henvises til » Projekteringsgrundlag for folkeskoler«,  

 Folkeskolens Byggeudvalg 1973.
