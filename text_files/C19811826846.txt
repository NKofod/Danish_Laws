1. Et salær skal indtægtsføres, når der er opstået et  

 endeligt og ubetinget retskrav på beløbet, hvilket er tilfældet, når en sag  

 er afregningsmoden dvs. så vidt fremskredet, at salærberegning er eller burde  

 være foretaget.
Dette gælder såvel endelig afregning som acontohonorar, som  

 kan udskrives efter aftale eller kutyme.
De nærmere regler for, hvornår en  

 sag er afregningsmoden, kan for de forskellige sagstyper beskrives således:
1.1. Civile retssager Vil kunne afregnes efter endelig afgørelse i hver  

 instans for sig.
Ved "endelig" forstås ankefristens udløb  

 respektivt iværksættelse af anke af dom i første instans.
I tilfælde, hvor en  

 dom ankes, vil afregning også kunne ske for begge instanser under et, og når  

 eventuelt tilkendte sagsomkostninger er indgået.
Afregning kan også afvente  

 fordringens inddrivelse gennem tvangseksekution.
Tilsvarende regler finder  

 anvendelse for behandling af sager for voldgiftsretter, landvæsensretter,  

 ekspropriationsmyndigheder, kommissioner, nævn, skattemyndigheder m.fl.
 1.2. Straffesager Honoraret i beneficerede sager indtægtsføres, når det er  

 fastsat af retten.
1.3. Ægteskabssager Såfremt advokaten er beskikket, henvises til  

 bemærkningerne ad 2. Er dette ikke tilfældet, henvises til bemærkningerne ad  

 1. Såfremt ægteskabssagen behandles som en bevillingssag, vil sagen kunne  

 afregnes, når bevillingen foreligger, og sagen i øvrigt er afsluttet.
Såfremt  

 ægteskabssagen også omfatter bodeling, kan der enten beregnes et samlet salær  

 for hele sagen eller et særskilt salær for selve ægteskabssagen og for  

 bodelingen.
I sidstnævnte tilfælde afregnes salæret for bodelingen, når  

 bodelingen er afsluttet.
 1.4. Skattesager Der henvises til bemærkningerne ad 1.
1.5. Inkasso Alt afhængigt af klientrelationen vil der hyppigt være tale  

 om acontoafregning af indgåede beløb.
I så fald kan honorarafregning både  

 finde sted som acontoafregning og som slutregning afventende inkassationens  

 endelige økonomiske konsekvens for klienten.
1.6. Dødsboer, konkursboer, likvidationer etc.
Dødsboer Privat skifte -  

 ved boets slutning ved arvingernes godkendelse af endelig opgørelse og efter  

 omstændighederne foretagelse af de nødvendige afsluttende ekspeditioner.  

 Eksekutorboer - når boopgørelsen er endelig (afsluttende skiftesamling eller  

 udløbet af ankefristen på 4 uger) og efter omstændighederne afsluttende  

 ekspeditioner foretaget.
Offentligt skifte ved skifteretten - ved  

 skifterettens fastsættelse af salæret.
Konkursboer Ved skifterettens  

 fastsættelse af salæret.
Likvidation af aktieselskaber og anpartsselskaber  

 Ved den afsluttende generalforsamling i forbindelse med afmeldelse til  

 Aktieselskabs-Registeret og foretagelse af øvrige nødvendige, afsluttende  

 ekspeditioner.
I det omfang, der er hjemmel til acontoafregning, skal  

 indtægtsføring heraf finde sted samtidig med acontoafregningens udskrivning.  

 Der er ikke pligt til at begære/foretage acontoafregning, men det ses ofte,  

 at retten til acontoafregning benyttes, når bobehandlingen strækker sig over  

 en længere periode.
1.7. Byggesager Det er sædvanligt, at byggesagshonoraret udbetales i rater  

 under byggeriet.
Indtægtsføring skal da ske i samme takt.
1.8. Sager vedrørende aktieselskaber, interessentskaber etc.
Ved stiftelse  

 af aktieselskaber vil sagen normalt være afregningsmoden efter registreringen  

 i Aktieselskabs-Registeret, dog at sagens afregning ofte må afvente endelig  

 beregning af kapitaltilførselsafgift.
Ved stiftelse af interessentskaber vil  

 sagen normalt være afregningsmoden efter interessentskabskontraktens  

 underskrift, dog ofte med afventen af naturlige følgeekspeditioner som f.eks.  

 anmeldelse til firmaregisteret, oprettelse af lejekontrakt o.lign.
1.9. Ejendomshandler og andre overdragelser Advokatens arbejde vil her  

 være afsluttet, når skødet er tinglyst, refusionsopgørelsen godkendt og  

 gældsovertagelsen berigtiget.
Ved betinget skøde vil salærberegningen ofte  

 afvente endeligt skødes tinglysning.
Det forekommer dog, at advokaten  

 fremsender sin salærregning tidligere, dog tidligst i forbindelse med skødets  

 underskrift.
 1.10. Lånesager og pantebreve Er afregningsmodne, når lånesagen - herunder  

 låneprovenuets udbetaling - er tilendebragt, og respektive pantebreve  

 tinglyst uden retsanmærkning er modtaget retur fra tinglysningskontoret og  

 sendt til rette vedkommende.
1.11. Administration af fast ejendom og anden formueforvaltning  

 Privatejede ejendomme vil ofte lade regnskabet følge kalenderåret, og  

 afregning vil finde sted, senest når regnskabet er udarbejdet.  

 Andelsboligforeninger og ejerlejligheder har deres regnskabsafslutninger  

 fordelt over hele året af hensyn til revisorernes arbejde.
For større  

 administrationer kan der foretages acontoafregninger efter aftale med  

 klienten.
1.12. Kontrakter, ægtepagter, testamenter Når sagens behandling er  

 afsluttet.
For ægtepagter således ikke før ægtepagten måtte være godkendt af  

 overøvrigheden og tinglyst.
For testamenter oprettet for notarius publicus  

 når advokaten modtager testamentet tilbage med notarialpåtegning.
1.13. Andre områder Ovenfor er "afregningsmodent"-kriteriet  

 præciseret i relation til forskellige sagstyper.
Det følger af hævdvundne  

 principper for advokaters salærberegning, som også har fundet udtryk i  

 forskellige salærtakster, at advokaten, på områder hvor der ikke findes en  

 fast takst, når sagen er afregningsmoden, skal fastsætte sit honorar efter et  

 rimeligt skøn over arbejdets art og omfang, tidsforbruget, klientens  

 økonomiske interesse i sagen og sagens udfald.
I visse faste klientforhold  

 vil løbende rådgivning m.v. efter aftale indgå i en årsafregning.
 2. Advokater, der har erhvervet beskikkelse før januar  

 1932, har ret til fortsat først at indtægtsføre honorarer, når de indgår.  

 Denne ret kan ikke overføres til advokater, som optages i kompagniskab, eller  

 til en efterfølger.
 3. Advokater behøver ikke ved opgørelsen af den  

 skattepligtige indkomst og formue at tage hensyn til lønudgifter afholdt på  

 eller til eget tidsforbrug vedrørende igangværende sager.
 4. Advokaters udlæg for en klient (stempelafgifter,  

 retsafgifter, rejseudlæg m.m.) må ikke belaste advokatvirksomhedens drift,  

 men skal henføres til en mellemregningskonto.
