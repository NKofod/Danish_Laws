 Arbejdsformidlingskontorerne.
Cirkulære vedrørende udfyldelse af skema til brug for lønkartotek, AR 4/2-79 (indberetning til SCL).
 På grundlag af den nyansatte medarbejders oplysninger udfylder AF-kontoret  

 skemaet på maskine.
 ad pkt. 1: Oplysning om pågældendes faktiske arbejdssted, herunder  

 oplysning om zone-indplacering.
ad pkt. 4: Oplysninger om anciennitetsgivende uddannelse m.v. skal  

 samtidig indeholde oplysning om fra hvilken dato uddannelsen er påbegyndt, og  

 hvornår den er afsluttet.
Der oplyses endvidere om uddannelsen er foregået om  

 dagen eller om aftenen.
ad pkt. 5: Oplysning om anciennitetsgivende beskæftigelse skal samtidig  

 indeholde oplysning om fra hvilken dato pågældende er påbegyndt  

 beskæftigelsen, og hvornår den er afsluttet.
For hver beskæftigelsesperiode  

 oplyses hvor mange timer pr. uge pågældende har arbejdet.
 ad pkt. 4 og 5: Kontoret henviser til de bestemmelser i  

 finansministeriets gældende overenskomst med HK der er benyttet ved  

 indplacering af pågældende.
 Kontoret sammenlægger de anciennitetsgivende perioder til år og/eller  

 måneder.
For at uddannelse og/eller beskæftigelse skal være anciennitetsgivende  

 kræves det, at pågældende overfor AF-kontoret har dokumenteret uddannelsen  

 og/eller beskæftigelsen.
Såfremt pågældende skulle mangle dokumentation for  

 en påstået beskæftigelse kan kopi af selvangivelse eventuelt udgøre  

 dokumentation.
 Man henleder opmærksomheden på, at dokumentation er påkrævet af hensyn til  

 rigsrevisionen.
 Vedrørende anciennitetsgivende uddannelse henvises iøvrigt til  

 undervisningsministeriets bekendtgørelse af 16/10-1973 om  

 handelsmedhjælpereksamen.
 ad pkt. 6: På grundlag af den endelige anciennitetsperiode oplyses fra  

 hvilken dato pågældende skal have anciennitet, ligesom der oplyses om  

 pågældende ansættes som kontorassistent eller som assistent.
 ad pkt. 8: Udover oplysning om lønnen, oplyses om hvilket løntrin  

 pågældende indplaceres på ved ansættelsen, og hvornår pågældende oprykker til  

 næste løntrin.
 ad AF's underskrift:
 Den medarbejder ved kontoret som har lønindplaceret pågældende  

 underskriver eller paraferer skemaet på AF's vegne.
 AF cirkulære nr. 68/82 af 6/9-1982 ophæves hermed, da der beklageligvis  

 var trykfejl i dette.
 P.D.V.
 E.B.
Kirsten Haugaard Gottlieb fuldmægtig skema AR 4/2-79 udeladt.
