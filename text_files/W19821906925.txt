 Tiltrådt, at en EFG-elev, der gennemgik basisuddannelse på teknisk  

 skole, ikke kunne anses for at være antaget til arbejde for skolen.
 En anmeldt luftvejslidelse kunne herefter ikke henføres under  

 arbejdsskadeforsikringsloven som en arbejdsskade.
 REDEGØRELSE FOR SAGEN:
 NN pådrog sig en luftvejslidelse, da han som 1. års EFG-elev på en teknisk  

 skole var udsat for indånding af flussyredampe i forbindelse med lodning.
 AFGØRELSEN DER KLAGES OVER:
 Sikringsstyrelsen havde udtalt, at den anmeldte lidelse ikke gav ret til  

 ydelser efter arbejdsskadeforsikringsloven, da NN som EFG-elev under  

 uddannelsens 1. år ikke kunne anses for at være antaget til arbdjde for den  

 tekniske skole, hvilket, jfr. arbejdsskadeforsikringslovens § 1, er en  

 betingelse for at henføre en arbejdsskade under loven.
 KLAGEN TIL ANKESTYRELSEN:
 NN anførte, at da EFG-basisåret var en betingelse for at kunne gå videre  

 og slutte med en svendeprøve, burde en EFG-elev på basisåret i  

 erstatningsmæssig henseende sidestilles med en mesterlærling på 1. år.
 LOVGRUNDLAG OG ANKESTYRELSENS OVERVEJELSER:
 Ifølge arbejdsskadeforsikringslovens § 1, stk. 1, er enhver, der mod løn  

 eller som ulønnet medhjælper antages til i en arbejdsgivers tjeneste varigt,  

 imidlertidigt eller forbigående at udføre arbejde her i landet, forsikret mod  

 følgerne af arbejdsskade efter arbejdsskadeforsikringsloven.
Ankestyrelsen fandt, at NN måtte anses som egentlig uddannelsessøgende og  

 ikke som antaget til arbejde i arbejdsskadeforsikringslovens forstand (* 1) ANKESTYRELSENS AFGØRELSE:
 Ankestyrelsen tiltrådte sikringsstyrelsens afgørelse med  

 sikringsstyrelsens begrundelse.
(* 1) jfr.
SM U-10-77 om forkursuselever på sygeplejeskoler.
