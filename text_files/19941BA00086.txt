Nr BSF 86 Forslag til folketingsbeslutning om indkøb af økologiske madvarer i  

 offentlige institutioner Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at udarbejde en målrettet  

 handlingsplan for indkøb af økologiske madvarer i alle offentlige  

 institutioner.
Bemærkninger til forslaget Beslutningsforslaget er et led i Enhedslistens økologiplan for dansk  

 landbrug.
 Miljøministeriet har i samarbejde med Energiministeriet tidligere  

 udarbejdet en »Handlingsplan for en offentlig grøn indkøbspolitik«.  

 Denne handlingsplan er imidlertid primært koncentreret om energisiden af  

 offentlige indkøb, bl.a. via et cirkulære herom.
 Enhedslisten ønsker med det foreliggende beslutningsforslag, at der  

 udarbejdes en supplerende handlingsplan, som indeholder såvel målsætning som  

 virkemidler for en forpligtende omstilling af de offentlige institutioners  

 indkøb af madvarer til stat, amter og kommuner.
 En omstilling til økologisk indkøb vil sikre:
- volumen i den økologiske produktion og dermed billiggørelse af den  

 økologiske produktion, - sikkerhed for afsætning og dermed påskyndelse til at omlægge til  

 økologisk produktion og - sunde produkter/råvarer i offentlige kantiner, på sygehuse, i  

 ældreplejen og ikke mindst i børneinstitutioner.
Der er i mange institutioner en stor interesse for at omlægge til  

 økologiske indkøb.
En række kommuner har endvidere signaleret ønske om en  

 kommunal økologisk politik.
De første erfaringer viser, at med en stram planlægning og et vist volumen  

 i indkøbene bliver merudgiften ved de økologiske madvarer beskeden.  

 Imidlertid kan der være behov for en mindre støtte i en overgangsperiode til  

 de kommuner, som vil gennemføre en økologisk indkøbspolitik.
Enhedslisten  

 finder derfor, at et element i handlingsplanen skal være en form for  

 økonomisk incitament for de kommuner, som går forrest.
Enhedslisten finder, at netop det offentlige har en stor forpligtelse til  

 at gå forrest i omstillingen til økologiske madvarer - både af hensyn til  

 sikkerheden i afsætningen for de mange landmænd, som p.t. overvejer at ændre  

 produktionen til økologisk drift - men i lige så høj grad i forhold til den  

 øvrige befolkning.
Derfor mener forslagsstillerne, at handlingsplanen skal  

 have en konkret tidsmæssig og produktmæssig målsætning, og at den skal  

 indeholde obligatoriske krav til de offentlige instanser.
Enhedslisten finder det endelig meget påkrævet at sikre især børn i  

 landets mange vuggestuer, børnehaver, skoler og fritidshjem sunde og  

 økologiske fødevarer.
Der dukker til stadighed nye faresignaler op om risici  

 ved de traditionelle produktionsformer, og Folketinget bør som minimum drage  

 omsorg for, at de børn, som det offentlige tager vare på, sikres de sundest  

 mulige fødevarer.
