Nr LSF 156 Forslag til Lov om ændring af lov om mineralske råstoffer i Grønland  

 (råstofloven) (Forlængelse af efterforskningsperioden og ændring af  

 sanktionsbestemmelsen) Fremsat af energiministeren (Svend Auken) den 17. januar 1996 Vedtaget ved tredjebehandling den 28. marts 1996 Lov nr. 303 af 24/04/1996 § 1 I lov om mineralske råstoffer i Grønland (råstofloven), jf.  

 lovbekendtgørelse nr. 49 af 21. januar 1994, foretages følgende ændringer:
 1. § 11, stk. 1, affattes således:
»For kulbrinter meddeles tilladelse efter § 7 til efterforskning og  

 udnyttelse for en periode på indtil 10 år eller, såfremt særlige  

 omstændigheder foreligger, for en periode på indtil 16 år.
Efter aftale i  

 henhold til § 3 kan en tilladelse forlænges med henblik på efterforskning med  

 indtil 3 år ad gangen.« 2. § 15, stk. 1, affattes således:
»For andre mineralske råstoffer end kulbrinter meddeles tilladelse  

 efter § 7 til efterforskning for en periode på indtil 10 år eller, såfremt  

 særlige omstændigheder foreligger, for en periode på indtil 16 år.
Efter  

 aftale i henhold til § 3 kan en tilladelse forlænges med henblik på  

 efterforskning med indtil 3 år ad gangen.« 3. § 33 affattes således:
»§ 33. Der kan idømmes foranstaltninger efter kriminalloven  

 for Grønland for den, 1) der udfører virksomhed som nævnt i § 2, stk. 1, uden tilladelse i  

 henhold til denne lov, 2) som overtræder § 25, stk. 1, 3 eller 4, eller 3) som tilsidesætter vilkår meddelt til varetagelse af miljø- eller  

 sikkerhedsmæssige hensyn eller påbud i øvrigt meddelt i henhold til loven  

 eller forskrifter fastsat i medfør af loven.
 Stk. 2. I forskrifter, der udstedes i medfør af loven, kan det  

 fastsættes, at der for overtrædelse af bestemmelser i forskrifterne kan  

 idømmes foranstaltninger efter kriminalloven for Grønland.
Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.« § 2 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. Bestemmelserne i § 11, stk. 1, og § 15, stk. 1, som  

 affattet ved denne lovs § 1, nr. 1 og 2, finder anvendelse også for  

 tilladelser, der er meddelt inden lovens ikrafttræden.
Oprindeligt fremsat forslag § 1 I lov om mineralske råstoffer i Grønland (råstofloven), jf.  

 lovbekendtgørelse nr. 49 af 21. januar 1994, foretages følgende ændringer:
 1. § 11, stk. 1, affattes således:
»For kulbrinter meddeles tilladelse efter § 7 til efterforskning og  

 udnyttelse for en periode på indtil 10 år eller, såfremt særlige  

 omstændigheder foreligger, for en periode på indtil 16 år.
Efter aftale i  

 henhold til § 3 kan en tilladelse forlænges med henblik på efterforskning med  

 indtil 3 år ad gangen.«.
 2. § 15, stk. 1, affattes således:
»For andre mineralske råstoffer end kulbrinter meddeles tilladelse  

 efter § 7 til efterforskning for en periode på indtil 10 år eller, såfremt  

 særlige omstændigheder foreligger, for en periode på indtil 16 år.
Efter  

 aftale i henhold til § 3 kan en tilladelse forlænges med henblik på  

 efterforskning med indtil 3 år ad gangen.«.
 3. § 33 affattes således:
»Der kan idømmes foranstaltninger efter kriminalloven for Grønland  

 for den, 1) der udfører virksomhed som nævnt i § 2, stk. 1, uden tilladelse i  

 henhold til denne lov, 2) som overtræder § 25, stk. 1, 3 eller 4, eller 3) som tilsidesætter vilkår meddelt til varetagelse af miljø- eller  

 sikkerhedsmæssige hensyn eller påbud i øvrigt meddelt i henhold til loven  

 eller forskrifter fastsat i medfør af loven.
 Stk. 2. I forskrifter, der udstedes i medfør af loven, kan det  

 fastsættes, at der for overtrædelse af bestemmelser i forskrifterne kan  

 idømmes foranstaltninger efter kriminalloven for Grønland.
 Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.«.
§ 2 Stk. 1. Loven træder i kraft dagen efter bekendtgørelse i  

 Lovtidende, jf. dog stk. 2.
 Stk. 2. Bestemmelserne i § 11, stk. 1, og § 15, stk. 1, som  

 affattet ved denne lovs § 1, nr. 1 og 2, finder anvendelse også for  

 tilladelser, der er meddelt inden lovens ikrafttræden.
Bemærkninger til lovforslaget Almindelige bemærkninger 1. Lovforslaget har til hensigt at gøre det mere attraktivt at  

 investere i efterforskning af mineralske råstoffer (kulbrinter og mineraler)  

 i Grønland ved at skabe hjemmel til under særlige omstændigheder at fastsætte  

 længere efterforskningsperioder, at give øgede muligheder for forlængelse af  

 disse samt iøvrigt større tidsmæssig fleksibilitet i forbindelse med  

 efterforskningsvilkårene.
De danske og grønlandske myndigheder har i en årrække udfoldet  

 bestræbelser for at styrke interessen hos såvel mine- som olieindustrien for  

 at igangsætte efterforskning i Grønland.
Efterforskningsaktiviteterne i  

 forbindelse med mineraler har i de senere år været af stadig stigende omfang.  

 Interessen fra olieindustriens side har været mindre udtalt, men nye data  

 tilvejebragt i de seneste år giver tiltro til, at også olieefterforskningen  

 kan få et større omfang, foreløbig i Vestgrønland.
De ofte meget lange tidsperspektiver for efterforskning og udnyttelse af  

 råstofpotentialet i Grønland samt de vanskelige fysiske og naturgivne forhold  

 indgår imidlertid stadig med vægt i investorers vurderinger af  

 efterforskningsmulighederne i Grønland.
Der er på denne baggrund behov for at  

 kunne tilbyde vilkår, der er mere attraktive bl.a. med hensyn til  

 efterforskningsperiodens længde, end den gældende råstoflov giver mulighed  

 for.
2. Behovet for at kunne tilbyde vilkår, der opfattes som  

 attraktive af investorerne, forstærkes af det forhold, at der er stor  

 konkurrence landene imellem om at tiltrække investeringer i såvel mineral-  

 som kulbrinteefterforskning.
I denne situation bør tilladelsesvilkårene i  

 Grønland generelt svare til vilkårene for andre områder, hvor der ikke er  

 påvist kulbrinteforekomster eller foregår minedrift i større skala.
Vilkårene  

 må samtidig for at være konkurrencedygtige kunne afspejle de vanskelige  

 fysiske og naturgivne forhold i området.
3. Efter den gældende råstoflov for Grønland kan  

 efterforskningsperioden fastsættes til op til 10 år med mulighed for  

 forlængelse.
Den samlede efterforskningsperiode kan dog ikke overstige 16 år.  

 I visse af de områder, der tiltrækker sig interesse i Grønland - herunder  

 havområder og områder i Nord- og Østgrønland - indebærer klimatiske og  

 naturgivne forhold, at der er behov for en længere efterforskningsperiode og  

 tidsmæssigt mere fleksible tilladelsesvilkår.
Der henvises iøvrigt til  

 bemærkningerne til § 1, nr. 1 og 2.
 4. Forslaget omfatter samtidig en justering, som tilsigter at  

 tilpasse lovens muligheder for sanktioner ved overtrædelse af lovens  

 bestemmelser eller tilsidesættelse af vilkår m.v., der er fastsat i medfør af  

 loven, til den grønlandske kriminallovs sanktionsmuligheder.
5. Lovforslaget medfører ikke økonomiske eller administrative  

 konsekvenser for staten og medfører ikke erhvervsmæssige eller miljømæssige  

 konsekvenser.
Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Forslaget til en ny § 11, stk. 1, indebærer, at tilladelse til  

 efterforskning og udnyttelse af kulbrinter som hidtil meddeles for en periode  

 på indtil 10 år, men at en tilladelse, såfremt særlige omstændigheder  

 foreligger, kan meddeles for en periode på indtil 16 år.
Disse perioder  

 vedrører alene efterforskningsfasen; udnyttelsesperioden er som hidtil 30 år  

 og kan forlænges, men ikke overstige 50 år, jf. § 11, stk. 2 og 3, samt § 7,  

 stk. 4.
En tilladelse vil eksempelvis kunne gives for indtil 16 år for områder,  

 hvor de klimatiske og andre naturgivne forhold medfører sæsonbetingede og  

 særlig vanskelige arbejdsbetingelser, som kan forventes at ville forlænge,  

 forsinke eller i perioder helt forhindre efterforskning.
Det understreges, at  

 perioden for efterforskning fastsættes inden for de nævnte rammer efter  

 konkret vurdering.
I vurderingen vil - udover områdets geografiske  

 beliggenhed og klimatiske og andre naturgivne forhold - også indgå andre  

 forhold såsom områdets størrelse, efterforskningsforpligtelsernes art og  

 omfang samt tilladelsens bestemmelser om gradvis indskrænkning af  

 efterforskningsområdet.
 Forslaget indebærer endvidere, at en tilladelse kan forlænges med henblik  

 på efterforskning med indtil 3 år ad gangen mod som nu indtil 2 år ad gangen.  

 Dette tilsigter efter konkret vurdering at kunne sikre en rettighedshaver, at  

 en igangværende efterforskning kan videreføres, eventuelt med henblik på  

 vurdering af om fund af kulbrinter er kommercielt udnyttelige.
Endelig foreslås lovens hidtidige begrænsning af den samlede  

 efterforskningsperiode til 16 år ophævet.
På baggrund af de naturgivne  

 grønlandske forhold vurderes denne begrænsning som uhensigtsmæssig, idet der  

 kan opstå situationer, hvor en konkret vurdering viser, at der er behov for  

 mere tid til efterforskning eller eventuelt vurdering af fund.
Til nr. 2 I forbindelse med ændringen af råstoflovens § 11, stk. 1,  

 vedrørende kulbrinter foreslås samtidig en ændring af lovens § 15, stk.  

 1, om andre mineralske råstoffer end kulbrinter (mineraler). De samme  

 hensyn for så vidt angår behov for længere efterforskningsperioder samt  

 eventuelt forlængelser gør sig principielt gældende også for mineraler, omend  

 i mindre udtalt grad.
Fastsættelse af længere efterforskningsperioder end  

 normalt anvendt og eventuelle forlængelser vil også her ske efter konkret  

 vurdering.
Bestemmelserne om længden af den periode, for hvilken der kan  

 meddeles tilladelse til efterforskning af andre mineralske råstoffer end  

 kulbrinter, samt om forlængelse af en tilladelse foreslås derfor ændret på  

 samme måde som for kulbrinter.
Lovens hidtidige begrænsning af  

 efterforskningsperioden til 16 år foreslås ligeledes ophævet for mineraler.
Til nr. 3 Forslaget til § 33 tilsigter at bringe råstoflovens  

 sanktionsbestemmelser i overensstemmelse med principperne i den grønlandske  

 kriminallov.
 Efter den gældende § 33 er straffen for de i bestemmelsen anførte  

 overtrædelser bøde eller hæfte, og der kan fastsættes straf af bøde eller  

 hæfte for overtrædelse af bestemmelser i forskrifter, der udstedes i medfør  

 af loven.
Den grønlandske kriminallov anvender imidlertid ikke begrebet  

 »straf«, og loven indeholder ikke strafferammer for de enkelte  

 lovovertrædelser.
Derimod findes i kriminallovens almindelige del (§ 85) en  

 almindelig hjemmel til anvendelse af forskellige  

 »foranstaltninger«.
Disse foranstaltninger omfatter bl.a. bøde,  

 betinget dom, anbringelse i anstalt, fortabelse af rettigheder samt  

 konfiskation.
Efter den grønlandske kriminallovs § 2 - der svarer til den  

 danske straffelovs § 2 - finder bl.a. kriminallovens bestemmelser om  

 foranstaltninger også anvendelse på overtrædelser af særlovgivningen, for så  

 vidt ikke andet er bestemt.
 I overensstemmelse med kriminallovens principper foreslås det derfor, at  

 der ved overtrædelse af råstoflovens bestemmelser kan idømmes  

 foranstaltninger efter kriminalloven for Grønland.
 Dette indebærer i øvrigt bl.a., at der i det omfang betingelserne herfor  

 er opfyldt, kan ske konfiskation efter reglerne i kriminallovens kapitel 31  

 (§§ 116-119). Bestemmelserne om konfiskation finder i medfør af  

 kriminallovens § 2 også anvendelse, hvor overtrædelsen er begået af en  

 juridisk person, jf. herved råstoflovens § 33, stk. 3.
Til § 2 Bekendtgørelsen i Lovtidende forudsættes at ske umiddelbart efter lovens  

 vedtagelse.
 Bestemmelsen præciserer, at tilladelser, der ved denne lovs ikrafttræden  

 er meddelt i medfør af den hidtil gældende råstoflov, kan forlænges efter  

 bestemmelserne i § 1, nr. 1 og 2.
