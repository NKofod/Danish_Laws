Skriftlig fremsættelse (4. november 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om sundhedsvæsenets centralstyrelse  

 m.v. (Takstfinansiering af Sundhedsvæsenets  

 Patientklagenævn) (Lovforslag nr.
L 83).
 I aftalen i juni 2004 mellem regeringen og amterne om  

 amternes økonomi 2005 indgår, at regeringen vil søge støtte til, at  

 finansieringen af Sundhedsvæsenets Patientklagenævn overgår til amterne, samt  

 at denne finansiering vil ske i form af en standardtakst pr. klage, som  

 indbringes for Patientklagenævnet.
Formålet med lovforslaget er at lade finansieringen af  

 Sundhedsvæsenets Patientklagenævn overgå fra staten til amterne og  

 Hovedstadens  

 Sygehusfællesskab, Bornholms Kommune samt Københavns og Frederiksberg  

 kommuner.  

 Ved at lade finansieringen af behandlingen af klager og indberetninger over  

 sundhedspersonalets faglige virksomhed overgå til de driftsansvarlige  

 myndigheder i sundhedsvæsenet får amterne m.fl. incitament til at begrænse  

 anledningen til, at borgerne indsender klager til Patientklagenævnet.
Det  

 fremgår desuden af lovforslaget, at amtskommunerne, Bornholms Kommune, samt  

 Københavns og Frederiksberg kommuner kompenseres for merudgiften i  

 overensstemmelse  

 med det udvidede totalbalanceprincip.
Da ca. 90% af samtlige indbragte klager og indberetninger  

 vedrører sundhedspersonale i amterne, Hovedstadens Sygehusfællesskab,  

 Bornholms  

 Kommune og Københavns og Frederiksberg kommuner samt privatpraktiserende  

 sundhedspersonale, vil takstfinansieringsordningen i første omgang alene  

 omfatte disse.
Patientklagenævnets udgift vedrørende de resterende klager og  

 indberetninger, bl.a. vedrørende staten og kommunerne, vil staten indtil  

 videre  

 afholde.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Folketingets  

 velvillige behandling.
