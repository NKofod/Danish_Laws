Nr BTB 103 Betænkning over Forslag til folketingsbeslutning om begrænsning af  

 elforbruget   

 Nr B 103 1986-87, 1. samling Afgivet af det energipolitiske udvalg Afgivet: 19870522 Udvalget har behandlet beslutningsforslaget i en række møder.
I forbindelse hermed har energiministeren skriftligt besvaret en række spørgsmål fra udvalget.
Et »mindretal§ (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) indstiller beslutningsforslaget til »forkastelse§ ved 2.
(sidste) behandling og udtaler, at en del af dette er overflødigt, idet forslagets intentioner om initiativer til besparelser i elsektoren allerede praktiseres eller er under iværksættelse.
I øvrigt finder mindretallet, at forslaget indeholder helt uantagelige bestemmelser om restriktioner for forbrugere og erhvervsliv, og henviser desuden til mindretallets udtalelse i beretning over forslag til folketingsbeslutning om ændring af lov om varmeforsyning (B 70), afgivet af det energipolitiske udvalg den 22. maj 1987.
Et »andet mindretal§ (Socialdemokratiets og Det Radikale Venstres medlemmer af udvalget) vil undlade at stemme ved 2. (sidste) behandling af beslutningsforslaget og henviser til den ovenfor nævnte beretning, hvori et flertal (Socialdemokratiets, Socialistisk Folkepartis, Det Radikale Venstres og Venstresocialisternes medlemmer af udvalget) opfordrer energiministeren til i begyndelsen af næste folketingsår at fremlægge forslag med det udgangspunkt, at elvarme medmindre særlige samfundsøkonomiske forhold taler imod - kun tillades i områder, hvor det er klargjort, at der ikke er grundlag for kollektiv varmeforsyning i form af fjernvarme, kraftvarme m.v.
 eller naturgas.
Efter mindretallets opfattelse er spørgsmålet om elvarme hermed bragt ind i en positiv udvikling til en politisk løsning.
Et »flertal inden for dette mindretal§ (Socialdemokratiets medlemmer af udvalget) udtaler desuden, at da elvarmespørgsmålet efter Socialdemokratiets opfattelse var det væsentligste, som partiet gerne så fremmet i dette beslutningsforslag, og da de øvrige forslag til begrænsning af elforbruget i dette beslutningsforslag i det væsentligste omfattes af Socialdemokratiets aftale med regeringen om udbygning med decentral kraftvarme og mere vidtgående elbesparelser, finder Socialdemokratiet det også af disse grunde rigtigst at undlade at stemme ved 2. behandling.
Socialdemokratiet ønsker således fortsat at arbejde videre med de forskellige initiativer og forslag til elbesparelser, der er indeholdt i beslutningsforslaget, og vil tilstræbe, at dette kan ske på grundlag af brede politiske drøftelser.
Et »tredje mindretal§ (Socialistisk Folkepartis medlem af udvalget) indstiller beslutningsforslaget til »vedtagelse uændret§.
Mindretallet beklager, at der ikke vil kunne vedtages principper for ændringer af eltarifpolitikken, herunder en afskaffelse af 4.000 kW-grænsen, men hilser det dog velkommen, at der i tilknytning til den ovenfor nævnte beretning tages initiativ til at gribe ind over for elvarmens udbredelse i områder, som er udlagt til kollektiv varmeforsyning, og som har gunstige muligheder for at blive varmeforsynet gennem indenlandske energikilder og vedvarende energi.
Et »fjerde mindretal§ (Venstresocialisternes medlem af udvalget) vil redegøre nærmere for sin stilling ved beslutningsforslagets 2.
 (sidste) behandling.
Annelise Gotfredsen (KF) Ahlmann-Ohlsen (KF) Kent Kirk (KF) Helge Adam Møller (KF) Niels Anker Kofoed (V) Tørnæs (V) Birgith Mogensen (CD) Steffensen (KrF) Mette Groes (S) Søren Hansen (S) Hans Hækkerup (S) Helge Mortensen (S) Poul Nielson (S) Løvig Simonsen (S) Riishøj (SF) nfmd.
Tinning (VS) Lone Dybkjær (RV) fmd.
 Partiet FP havde ikke medlemmer i udvalget.
