 Studieplanen har virkning fra den 1. januar 1988.
 P.d.v.
 e.b.
Søren Lauridsen Studielektor 1. FORMÅL Modulet skal give den studerende en forståelse for principperne bag  

 interaktive og integrerede praktiske programudviklingsmiljøer.
Den studerende  

 skal endvidere sættes i stand til at vurdere kvaliteten af  

 programudviklingsmiljøer.
2. MÅL * De studerende skal have en forståelse for de grundlæggende begreber og  

 metoder inden for system- og programudvikling * De studerende skal være bekendt med programudviklingsmiljøers  

 grundlæggende bestanddele * De studrende skal have kendskab til et eller flere integrerede praktiske  

 programudviklingsmiljøer * De studerende skal kunne vurdere kvaliteten af givne  

 programudviklingsmiljøer * De studerende skal have kendskab til de grundlæggende principper for  

 opbygningen af de enkelte elementer i et programudviklingsmiljø * De studerende skal have kendskab til principperne for moderne  

 brugergrænseflader * De studerende skal kunne gøre rede for udviklingstendenser inden for  

 dette område, og skal sættes i stand til selv at tilegne sig yderligere viden 3. INDHOLD * System- og programudvikling De studerende skal bibringes en grundlæggende forståelse for begreber og  

 metoder indenfor system- og programudvikling.
De skal have kendskab til  

 aktiviteterne i forbindelse med systemudvikling: projektstyring,  

 kravspecifikationer, strukturdesign, detaildesign. kodning, verifikation,  

 validering, afprøvning, kvalitetssikring og konfigurationsstyring.
* Udviklingsmiljøer De studerende skal gøres bekendt med programudviklingsmiljøers  

 grundlæggende bestanddele.
Den tidlige fase i systemudviklingen er præget af  

 værktøjer til støtte af specifikations-, design- og dokumentationsarbejdet.
I  

 den følgende fase ligger programmeringsværktøjer og i den sidste fase ligger  

 afprøvnings- og vedligeholdelsesværktøjer.
Hovedvægten lægges på  

 programmeringsværktøjerne.
 De studerende skal endvidere gøres bekendt med de væsentligste  

 integrations modeller: den værktøjsorienterede hvor grænsefladerne mellem de  

 enkelte værktøjer er bevaret, og den sprogbaserede hvor hele miljøet fremstår  

 som et enkeltstående værktøj baseret på et bestemt sprog.
* Konkrete programudviklingsmiljøer De studerende skal bibringes kendskab til et eller flere integrerede  

 praktiske programudviklingsmiljøer.
Der kan for eksempel være tale om de  

 sprogbaserede Pascal systemer: Turbo Pascal og Alice.
Af de  

 værktøjsorienterede miljøer kan UNIX nævnes.
* Kvalitetsvurdering De studerende skal lære at vurdere kvaliteten af givne  

 programudviklingsmiljøer.
Herunder behandles problemer i forhold til en  

 organisation ved indførelse af et nyt miljø.
* Opbygning De studerende skal gøres bekendt med principperne for opbygningen af  

 enkelte værktøjer: f.eks. editor, oversætter, linker, fortolker og debugger.  

 De skal endvidere forstå den underliggende implementation bag integreringen  

 af de forskellige elementer: inkremental oversættelse og linkning, symbolsk  

 debugging og databasestrukturer.
* Brugergrænseflader De studerende skal bibringes kendskab til principperne for  

 brugergrænseflader.
De skal orienteres om elementerne til opbygningen af  

 moderne brugervenlige grænseflader: vinduer, pop-up menuer, mus og grafik.
* Udviklingstendenser De studerende skal lære at kunne gøre rede for udviklingstendenser  

 indenfor dette område, og skal sættes i stand til selv at tilegne sig  

 yderligere viden.
De skal være bekendt med mulighederne for at udnytte  

 formelle specifikationer, program generatorer og større integrering mellem  

 udviklingsmiljøet og projektforløbet.
