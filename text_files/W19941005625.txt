Konkurrenceankenævnet har stadfæstet Konkurrencerådets afgørelse om  

 ikke for tiden at inddrage spørgsmålet om levering af Tripp-Trapp barnestole  

 til A/S Th.
Malles forretninger i Viborg og Svenstrup i de verserende §  

 11-forhandlinger med Stokke Danmark om levering til Th.
Malles forretning i  

 Snedsted.
Ankenævnet giver Konkurrenerådet medhold i, at Th.
Malle i forbindelse  

 med åbningssalget i forretningen i Svenstrup har optrådt i strid med de af  

 Stokke Danmark anmeldte forhandlerantagelsesbetingelser.
Ankenævnet lægger  

 bl.a. vægt på, at konsekvenserne af denne overtrædelse ikke kan afgøres af  

 Konkurrencerådet eller ankenævnet, men må afgøres af domstolene.
År 1994, den 14. september afsagde Konkurrenceankenævnet i sagen j.nr.  

 94-18.408 A/S Th.
Malle og Baby-Sam Viborg ApS ctr.
Konkurrencerådet  

 sålydende:
K E N D E L S E 1. Ved skrivelse af 17. marts 1994 har advokat Lauge Fastrup, Thisted, på  

 vegne A/S Th.
Malle, Snedsted, og Baby-Sam Viborg ApS, Viborg, klaget over en  

 af Konkurrencerådet den 23. februar 1994 truffet afgørelse, hvorved rådet  

 fandt, at der ikke for øjeblikket var anledning til at inddrage spørgsmålet  

 om Stokke Danmark ApS' leveringer af barnestolen Tripp Trapp til klagernes  

 forretninger i Viborg og Svenstrup i de § 11-forhandlinger, som rådet  

 samtidig besluttede at indkalde Stokke Danmark ApS til vedrørende leveringer  

 til A/S Th.
Malles forretning i Snedsted.
 Klagerne har påstået spørgsmålet om levering til forretningerne i  

 henholdsvis Svenstrup og Viborg omfattet af § 11-forhandlingerne med Stokke  

 Danmark ApS.
 Konkurrencerådet har påstået afgørelsen stadfæstet.
 Stokke Danmark ApS er indtrådt i sagen til støtte for Konkurrencerådet.
 2. Konkurrencerådets skrivelse af 23. februar 1994 er sålydende:
 »Konkurrencerådet har besluttet, at Stokke Danmark ApS skal indkaldes  

 til § 11 forhandlinger om præcisering af selskabets betingelser for antagelse  

 af forhandlere.
Rådet har ved sin afgørelse lagt vægt på, at afvisning af leverancer til  

 bl.a.
A/S Th.
Malles forretning i Snedsted medfører skadelige virkninger.
For så vidt angår A/S Th.
Malles butik i Snedsted fandt Rådet, at  

 forretningens beliggenhed på hovedgaden i Snedsted ikke ud fra et sagligt  

 kriterie med rimelighed kan udelukke forretningen.
Vilkårene omtaler  

 beliggenhed på »et hovedforretningsstrøg ... eller ved en  

 hovedindfaldsvej i et byområde«.  . . .
Rådet finder, at der ikke for øjeblikket er anledning til at inddrage  

 spørgsmålet om leverancerne til A/S Th.
Malles forretninger i Viborg og  

 Svenstrup i forhandlingerne.
Man har herved lagt vægt på, at der er sket  

 videresalg til Svenstrup forretningen, der ikke er godkendt som forhandler  

 samt annoncering m.v. i forbindelse med denne forretnings åbningssalg, som er  

 i strid med de anmeldte forhandlerantagelsesbetingelser.
En nærmere afklaring  

 i øvrigt af forholdene omkring åbningssalget bør formentlig henvises til  

 domstolene.  . . . ».
3. Det fremgår, at anledningen til sagen var et åbningssalg den 30.  

 september 1993 i forretningen i Svenstrup, hvor der blandt andet blev  

 annonceret med salg af 15. stk. »Trip Trap« 2. sortering »m.  

 ubetydelige småfejl.« 4.a Af Stokke Danmark ApS' generelle vilkår vedrørende forhandlerstatus af  

 1. december 1992 53 » Forhandlerstatus 010193TTD » 53  

 fremgår blandt andet følgende:
»På sitt utsalgssted (i butikken) skal forhandleren til en hver tid  

 ha minimum 3 stk.
Stokke Tripp Trapp i utstilling.
Disse skal ha påsatt  

 informasjonstekst, levert av Stokke, som forteller kunden hvilken  

 aldersgruppe stolene er innstillet for.
Likeledes skal det ved stolene  

 opphenges Stokke Tripp Trapp -plakat når Stokke tilbyr slikt materiell til  

 forhandleren.
Ofte vil slikt materiell være knyttet opp imot Stokkes  

 riksannonsering.
Stolene som er vist i utstilling skal utstilles på podier som leveres til  

 forhandleren kostnadsfritt fra Stokke.
I spesielle tilfeller kan også  

 forhandlerens egne podier benyttes.
Disse må da godkjennes av Stokke, og være  

 av minst samme kvalitet som de podier som blir tilbudt fra Stokke.« 4.b Af Stokke Danmark ApS' almindelige salgsbetingelser af 1. december  

 1992 fremgår blandt andet følgende:
 »1. HVEM OG HVA GJELDER BETINGELSENE FOR.
Betingelsene gjelder for leveranser fra Stokke Danmark ApS til utvalgte  

 (selekterte) Stokke Tripp Trapp-forhandlere i Danmark.
Betingelsene er  

 basert på de til en hver tid gjeldende generelle vilkår vedrørende  

 forhandlerstatus.
Gjeldene vilkår er beskrevet i dokument:
 Forhandlerstatus 010193 TTD . . .
 8. REKLAMASJONER.
Når forhandler mottar varer fra Stokke, skal han påse at riktig antall  

 produkter er levert i.h.h.t. forsendelsesdokumenter.
Eventuelle skadede  

 kartonger skal åpnes og undersøkes om innholdet er beskadiget.
Er det mankoer  

 eller skader, skal disse straks og uten opphold, meddeles Stokke.
Dette kan  

 gjerne skje muntlig, men må alltid etterfølges av en skriftlig melding.
 Senere oppdaget feil eller mangel ved produktene, eventuelt feil som  

 oppstår innenfor garantiperioden, meddeles Stokke etter de samme  

 retningslinjer som nevnt ovenfor.  . . .
 10. REKLAME.
 Ved alt reklamemateriell som blir utarbeidet og benyttet av forhandler,  

 skal det alltid inngå:
 Produktnavn - Designers navn - og STOKKE-logo.
 I denne forbindelse må det fremheves at det skal benyttes produktnavnet  

 »  STOKKE TRIPP TRAPP » i forhandlerannonsering og  

 forhandlerkataloger o.l. (merk at det skal benyttes dobbel P , og at  

 varemerket STOKKE alltid skal stå foran Tripp Trapp).  . . .
 11. VIDERESALG.
 Hver forhandlerstatus er knyttet til et bestemt utsalgssted og kan ikke  

 overdras til andre utsalgssteder eller forhandlere uten etter skriftlig  

 samtykke fra Stokke.
Det må heller ikke forekomme videresalg til andre forhandlere (såkalte  

 B-forhandlere), verken i eget land eller i utlandet.« 4.c Af Stokke Danmark ApS' generelle vilkår vedrørende forhandlerstatus  

 fra november 1993 fremgår tilsvarende blandt andet følgende:
 »1. Udsalgsstedet.  . . .
På udsalgsstedet (i butikken) skal forhandleren til enhver tid have  

 minimum 3 stk.
STOKKE TRIPP TRAPP udstillet på et fremtrædende sted.
Stolene  

 skal have påsat informationstekst, som leveres af Stokke, som fortæller  

 kunden, hvilken aldersgruppe stolene er indstillet til.
Stolene, som er vist  

 i udstillingslokalet, skal udstilles ved siden af hinanden på podier eller på  

 andre udstillingsmontre, hvortil materiale leveres vederlagsfrit til  

 forhandleren fra Stokke.
Ligeledes skal der ved stolene være monteret STOKKE  

 TRIPP TRAPP plakatsystem, når sådant materiale tilbydes til forhandleren.
I  

 særlige tilfælde kan forhandlerens egen podier benyttes.
Disse skal i givet  

 fald godkendes af Stokke og være mindst af samme kvalitet og størrelse, som  

 de podier, der bliver tilbudt fra Stokke.  . . .
 2. Videresalg.
Forhandleren er ikke berettiget til at udstille, sælge eller optage  

 ordrer/bestillinger fra andre end af Stokke Danmark ApS godkendte butikker,  

 hvad enten butikkerne er i egen eller andres egen eje.
Forhandleren er  

 berettiget til at opsøge kunder på kunders adresse over hele landet.
 Forhandleren er ikke berettiget til at drive grossistvirksomhed, men  

 forhandleren må gerne videresælge STOKKE TRIPP TRAPP til andre godkendte  

 forhandlere, som mangler en eller flere typer af STOKKE TRIPP TRAPP.  . .  

 .
 5. Reklamation.  . . .
Når forhandleren modtager varer fra Stokke, skal han påse, at det rigtige  

 antal produkter er leveret i henhold til forsendelsesdokumenter.
Eventuelt  

 skadet emballage skal åbnes og undersøges for, om indholdet er beskadiget.
Er  

 der mangler eller skader, skal disse straks og uden ophold meddeles Stokke.  

 Dette kan ske mundtligt, men skal altid efterfølges af en skriftlig  

 underretning.
 Senere opdagede fejl eller mangler ved produkterne og eventuelle fejl, som  

 opstår inden for garantiperioden, meddeles Stokke efter de samme  

 retningslinjer som nævnt ovenfor.  . . .
 10. Reklame.
 Brochuremateriale på STOKKE TRIPP TRAPP vil til enhver tid blive leveret  

 omkostningsfrit til forhandlere af Stokke i henhold til nærmere aftale.  .  

 . .
Af alt reklamemateriale, som bliver udarbejdet og benyttet af  

 forhandleren, skal produktnavnet med original skrifttype, designerens navn og  

 Stokke-logoet altid fremgå. . . . » 5. Klagernes argumentation Klagerne har anført, at den norske producent af barnestolen Tripp Trapp i  

 januar 1993 overlod distributionen til sit danske datterselskab Stokke  

 Danmark ApS (herefter Stokke). Samtidig fik A/S Th.
Malle (herefter Malle)  

 besked om, at man ikke længere kunne være forhandler.
 5.a Konkurrencerådet argumentation for ikke at indlede § 11-forhandlinger  

 med Stokke for så vidt angår leveringer til forretningerne i Viborg og  

 Svenstrup er for det første, at der er sket videresalg til en ikke-godkendt  

 forhandler.
Der blev ganske vist solgt et mindre parti barnestole til forretningen i  

 Svenstrup.
Imidlertid var man på det pågældende tidspunkt ikke bundet af  

 nogen aftale, eftersom et lovligt forhandlersystem ikke eksisterede.
Det må  

 være en betingelse for et gyldigt, selektivt salgssystem, at systemet på  

 objektiv og konsekvent måde henvender sig til alle mulige forhandlere.  

 Konkurrenceretlig praksis viser også, at der skal holdes en streng linie over  

 for selektive salgssystemer.
Stokke henvendte sig først til de eksisterende  

 forhandlere i november 1993.
Da Baby-Sam Viborg ApS i sin tid opnåede forhandlerstatus, troede man, at  

 aftalen opfyldte betingelserne for et selektivt forhandlersystem.
Imidlertid  

 viste det sig, at systemet på en lang række væsentlige punkter var i strid  

 med konkurrencelovgivningen, og det selektive forhandlersystem skulle således  

 ændres.
I september 1993 mente man sig derfor ikke bundet af aftalerne fra  

 januar 1993. Det forhold, at man var bekendt med et udkast til nye  

 forhandlervilkår, kan ikke begrunde, at man skulle være bundet af ikke  

 ikrafttrådte regler.
Situationen var den, at man skulle i gang med at  

 forhandle om forhandlersystemet - ikke at man allerede havde et  

 forhandlersystem.
Malle anmodede i september 1993 om forhandlerstatus for  

 forretningen i Svenstrup, men fik ikke umiddelbart noget svar herpå.
 Da forretningen i Svenstrup under alle omstændigheder lever op til alle  

 krav, som Stokke ville kunne antages at stille til en forhandler, var  

 forretningen i Viborg i den situation, at man, såfremt man nægtede at levere  

 til forretningen i Svenstrup, ville medvirke til, at Stokkes ulovlige  

 forhandlerpolitik fortsatte.
 Sammenfattende kan man sige, at Stokke ikke kan påberåbe sig et selektivt  

 forhandlersystem, førend forhandlerne har fået endelig underretning herom, og  

 førend det er blevet udbudt til offentligheden på lige vilkår for alle.
5.b Til Konkurrencerådets argumentation vedrørende overtrædelse af  

 annonceringsreglerne bemærkes, at der som nævnt ikke gjaldt nogen regler.  

 Endvidere var der ikke udsendt noget annoncemateriale fra Stokke.
Man var  

 naturligvis nødt til at gøre opmærksom på, at der var tale om 2.  

 sorteringsvarer - Stokke ville formentlig have protesteret endnu kraftigere,  

 hvis man havde solgt 2. sorteringsstole som 1. sortering.
I ingen af de 3  

 udgaver af Stokkes forhandlervilkår findes der regler om annoncering med  

 stole, der er blevet beskadiget.
5.c Hele leveringsnægtelsen må ses i sin sammenhæng.
Malle har nu været  

 boykottet i over 11/2 år.
Stokke har med et årligt salg på ca. 24.000 stole  

 en særdeles dominerende stilling på markedet for justerbare, høje barnestole.
Stokkes leveringsnægtelse skal også ses i sammenhæng med Malles  

 prisbillighed.
Stokkes reelle motiver til leveringsnægtelsen skal således  

 søges i det forhold, at man har ønsket at etablere et fastprissystem, hvor  

 forhandlere, der har nægtet at deltage, skal udelukkes.
I dag er der ingen  

 afgørende prisforskelle mellem de forskellige forhandlere af den omhandlede  

 barnestol.
Stokke har således indtil videre opnået sin hensigt med det nye  

 forhandlersystem.
Det forhold, at Stokke har anvendt vekslende begrundelser  

 for ikke at levere til klagerne, bestyrker, at det forholder sig som  

 beskrevet.
I den forbindelse skal det også nævnes, at forhandlervilkårene  

 oprindeligt indeholdt et forbud mod parallelimport.
Eftersom Malle siden  

 sommeren 1993 forgæves har søgt at parallelimportere de omhandlede barnestole  

 fra Stokkes søsterselskab i Lubeck, eksisterer der stadig de facto et forbud  

 mod parallelimport, uanset at forbudet ikke længere udtrykkeligt fremgår af  

 forhandlervilkårene.
6. Konkurrencerådets argumentation Rådet har anført, at Stokke i januar 1993 omlagde sit net af forhandlere i  

 Danmark af selskabets barnestol Tripp Trapp.
Omlægningen indebar en  

 begrænsning i forhandlerantallet og gav anledning til en række klager.
Tripp Trapp er en høj barnestol, der kan justeres efter barnets alder.  

 Stolen anerkendes som ophavsretligt beskyttet brugskunst med særlig kvalitet  

 og renomme.
Der foreligge et særskilt marked for justerbare, høje barnestole,  

 og på dette marked indtager Tripp Trapp en klart dominerende stilling.
Stokke anvender selektive forhandlervilkår.
Disse vilkår er anmeldt efter  

 konkurrencelovens § 5 og er blevet tiltrådt af rådet i september 1993.  

 Vilkårene indebærer blandt andet, at der ikke må ske videresalg til ikke  

 godkendte forhandlere.
Desuden lægges der vægt på en ensartet markedsføring  

 efter bestemte retningslinjer, og forhandlerne skal opfylde nogle krav med  

 hensyn til annoncering og kontrol med mulige skader på produktet.
Der gælder  

 ganske nøje regler for angivelse af produktnavn og logo i reklamemateriale,  

 og kun standardannoncer udarbejdet af Stokke må benyttes.
Varer skal  

 kontrolleres ved modtagelsen, og mangler og skader skal indberettes.  

 Tilsvarende gælder senere konstaterede fejl og mangler.
Spørgsmålet om Stokkes eventuelle forsøg på at etablere et fastprissystem  

 indgik i rådets overvejelser, og under de tidligere § 11-forhandlinger  

 accepterede Stokke på rådets foranledning at fjerne forhandleraftalernes  

 regler om forretningernes prisprofil.
I de nu anmeldte regler og i de senere  

 klager er der ikke konkrete holdepunkter for, at Stokke gør forretningernes  

 prisniveau til et vilkår for antagelse som forhandler.
Også spørgsmålet om Malles forsøg på parallelimport fra Tyskland og de  

 dermed forbundne EU-retlige spørgsmål indgik i rådets overvejelser.
Ved et  

 selektivt salgssystem er det en forudsætning for parallelimport, at  

 parallelimportøren er godkendt som forhandler.
Specielt om forretningen i Svenstrup bemærkes, at der ikke forud for  

 åbningssalget var taget skridt til at opnå forhandlerstatus.
Der var således  

 ikke sket uddannelse af personale eller givet vejledning om indretning mv.  

 Endvidere er der sket videresalg og annoncering, der ikke er i  

 overensstemmelse med de anmeldte forhandlervilkår.
Specielt om forretningen i Viborg bemærkes, at der ved videresalget til  

 forretningen i Svenstrup er handlet i strid med de anmeldte forhandlervilkår.  

 Der ser således ikke tvivl om, at der er solgt ud af nettet af godkendte  

 forhandlere Rådet har tidligere truffet afgørelse om, at forhandlervilkårene  

 er anmeldelsespligtige efter konkurrencelovens § 5. Denne bestemmelse skal  

 først og fremmest skabe gennemsigtighed, og forretningen i Svenstrup har ikke  

 haft nogen problemer med at få kendskab til, hvilke forhandlervilkår rådet  

 kunne godkende.
Anmeldelsespligtige aftaler og vedtagelser er kun gyldige,  

 hvis de anmeldes til rådet inden 14 dage: men rådet har ikke ved sin  

 afgørelse taget stilling til rækkevidden af en eventuel ugyldighed, idet  

 dette spørgsmål henhører under domstolene.
7. Stokke Danmark ApS« argumentation Stokke har anført, at på det tidspunkt, hvor Baby-Sam Viborg ApS  

 videresolgte 1. sorteringsstole som 2. sortering til Malles butik i  

 Svenstrup, gjaldt Stokkes generelle vilkår vedrørende forhandlerstatus og  

 Stokkes almindelige salgsbetingelser, begge dateret 1. december 1992 med  

 ikrafttræden 1. januar 1993.
 Det fremgår klart af disse regler, at man ikke må videresælge til andre  

 butikker (i de nye vilkår modificeret til ikke godkendte butikker), samt at  

 der skal ske kontrol af kartoner og indhold (ikke ændret i de nye vilkår).
Det er således ikke rigtigt som anført af klageren, at der på det  

 pågældende tidspunkt ingen vilkår var gældende.
Det er uomtvistet, at  

 forretningen i Viborg kun modtog stole, fordi man var antaget som forhandler  

 af Stokke, og at man kontraktligt havde bundet sig til at overholde de nævnte  

 vilkår og betingelser.
 Det forhold, at der blev indledt § 11-forhandlinger med Konkurrencerådet  

 om ændring og præcisering af visse vilkår 53 langt størstedelen af  

 forhandlervilkårene er derimod uændrede 53 medførte ikke, at de hidtidige  

 vilkår blev ugyldige.
Til det af klagerne anførte om, at de nye forhandlervilkår ikke var  

 offentliggjort af Stokke i september 1993, og at ingen forhandlere havde  

 mulighed for at tiltræde disse, bemærkes, at af alle forhandlere i Danmark  

 var netop Malle nøje underrettet om ethvert skridt, som blev foretaget i  

 sagen mellem Stokke og Konkurrencerådet, idet man havde aktindsigt og  

 benyttede sig heraf.
Begge klagere var fuldt ud klar over indholdet af de  

 senest godkendte forhandlervilkår, og også disse vilkår overtrådte man ved  

 salget til Svenstrup og markedsføringen fra Svenstrup.
Den handlemåde, som  

 butikkerne i Viborg og Svenstrup har gjort sig skyldig i, kan således ikke  

 undskyldes.
Særligt om butikken i Svenstrup bemærkes, at der i forhandlervilkårene  

 stilles krav til annonceringens form, til opstillinger og indretning i  

 butikken, og til udbud af stole m.v.
Ingen af disse betingelser var opfyldt.
 Klagernes illoyale handlemåde berettigede Stokke til at udelukke dem som  

 forhandlere, og den lovlige udelukkelsesperiode er endnu ikke udløbet.
 8. Ankenævnets bemærkninger:
Konkurrencerådet har i medfør af konkurrencelovens § 11 bestemt, at Stokke  

 Danmark ApS skal indkaldes til forhandlinger, og har herved lagt vægt på, at  

 selskabets leveringsnægtelse over for A/S Th.
Malles forretning i Snedsted  

 medfører skadelige virkninger for konkurrencen.
 Rådet har afvist at træffe tilsvarende afgørelse med hensyn til  

 leveringsnægtelsen over for klagerne, idet rådet herved har lagt vægt på, at  

 klagerne i forbindelse med åbningssalget i forretningen i Svenstrup har  

 optrådt i strid med Stokke Danmark ApS' anmeldte  

 forhandlerantagelsesbetingelser.
 Ankenævnet må i det hele være enig med rådet i, at spørgsmålet om,  

 hvorvidt der er sket overtrædelse af forhandlerantagelsesbetingelserne, og i  

 givet fald virkningerne heraf med hensyn til klagernes muligheder for at  

 sælge Tripp Trapp stole fra forretningerne i Viborg og Svenstrup, ikke kan  

 afgøres af rådet eller af ankenævnet, men må afgøres af domstolene under en  

 retssag mellem klagerne og Stokke Danmark ApS.
 Ankenævnet stadfæster derfor rådets afgørelse.
 Konkurrencerådets afgørelse af 23. februar 1994 stadfæstes.
 (* 1) Konkurrencerådet:
