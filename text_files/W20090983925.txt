AF tilmelding, medlemsbidrag ønskes retur, flexjob, ikke ret til dagpenge ved ledighed Ankenævnet har behandlet din klage på møde den 2. april 2009.
Nævnet traf denne A F G Ø R E L S E Du skal anses for udmeldt af a-kassen den 1. september 2001.
 Du kan få indbetalte medlemsbidrag fra den 1. september 2001 betalt tilbage.
 Ankenævnet ændrer således Arbejdsdirektoratets afgørelse af den 15. december 2008 .
B E G R U N D E L S E Ankenævnet har lagt til grund, at  du den 15. maj 2001 blev bevilliget fleksjob,  X Kommune den 9. august 2001 sendte brev til a-kassen (på daværende tidspunkt xx-a-kassen) vedrørende attestation af din anciennitet optjent i efterlønsordningen,  a-kassen returnerede ansøgningen til dig den 13. august 2001, og det fremgik heraf, at du havde indbetalt til efterlønsordningen i a-kassen fra den 1. juli 1999 til den 31. august 2001,  a-kassen samtidig bad dig underskrive en afmeldeblanket til fravalg af efterløn,  du udfyldte blanket til fravalg af efterløn den 14. august 2001,  a-kassen den 4. oktober 2001 sendte din tilmelding til fleksydelsesordnignen retur,  xx a-kassen og yy a-kassen fusionerede den 1. juli 2006, og  du den 16. september 2007 frameldte dig a-kassen med virkning fra den 1. oktober 2007.
 Arbejdsdirektoratet traf den 15. december 2008 afgørelse om, at du ikke kunne blive meldt ud af a-kassen med tilbagevirkende kraft fra den 1. september 2001, samt at du ikke kunne få de indbetalte medlemsbidrag fra den 1. september 2001 betalt tilbage.
 Det følger af reglerne, at udmeldelse af a-kassen kun kan finde sted ved skriftlig meddelelse til a-kassen med mindst 14 dages varsel til udgangen af en måned.
Udmeldelse kan dog tidligst ske med virkning fra den dato, hvor a-kassen har modtaget den skriftlige meddelelse, eller fra den første i måneden efter visitationen til fleksjob for et medlem, der inden da har udmeldt sig skriftligt.
A-kassen skal vejlede om konsekvenserne af en udmeldelse.
 Ankenævnet har lagt vægt på, at du blev visiteret til fleksjob den 15. maj 2001.
 Ankenævnet har videre lagt vægt på, at du først den 16. september 2007 sendte en skriftlig meddelelse om udmeldelse af a-kassen med virkning fra 1. oktober 2007.
 Du er således efter reglerne først udmeldt af a-kassen pr. den 1. oktober 2007.
 En a-kasse skal vejlede medlemmer om de rettigheder og pligter, som et medlem har efter lov om arbejdsløshedsforsikring mv., og om rettigheder og pligter i øvrigt efter arbejdsmarkedslovgivningen, samt at en a-kasse samtidig altid skal give det enkelte medlem individuel og personlig vejledning, hvis medlemmet har særligt behov herfor.
A-kassen skal individuelt vejlede, når medlemmet har særligt behov herfor.
Vejledning forudsætter, at a-kassen har en anledning til at vejlede.
 Du var medlem af en a-kasse, da du blev tilmeldt fleksordningen.
X Kommune sendte den 9. august 2001 brev til a-kasen.
A-kassen skulle attestere din anciennitet optjent i efterlønsordningen.
A-kassen sendte den 13. august 2001 attesten retur til dig, og bad dig samtidig underskrive en afmeldeblanket vedrørende efterlønsordningen.
 Ankenævnet finder på baggrund af de oplysninger, som a-kassen på daværende tidspunkt havde om din visitation til fleksjob, din tilmelding til fleksydelsesordningen, og din afmelding af betaling af efterlønsbidrag, at a-kassen burde have vejledt dig vedrørende dagpengeret og fleksjob.
 Ankenævnet finder videre, at såfremt du var blevet vejledt om muligheden for udmeldelse, så ville du med overvejende sandsynlighed have meldt dig ud af a-kassen, da du, idet du var tilmeldt fleksordningen, ved ledighed ikke ville kunne opnå ret til dagpenge.
 Ankenævnet finder således, at a-kassen ikke har opfyldt sin vejledningspligt.
 Konsekvensen heraf, er at du skal stilles, som om du er blevet korrekt vejledt, dvs. udmeldt pr. 1. september 2001, som er datoen, hvor a-kassen blev bekendt med, at du var visiteret til fleksjob.
 Du har hermed ret til at få det indbetalte medlemsbidrag retur fra denne dato.
R E G L E R Ankenævnet henviser til  § 65, stk. 1 og 5 i lov om arbejdsløshedsforsikring mv., jf. lovbekendtgørelse nr. 712 af 19. juli 2000,  § 65, stk. 1 og 5 i lov om arbejdsløshedsforsikring mv., jf. lovbekendtgørelse nr. 603 af 25. juni 2001,  § 7, stk. 1 i bilag 1 til Direktoratet for Arbejdsløshedsforsikringens bekendtgørelse nr. 343 af 8. juni 1999 om standardvedtægt for anerkendte a-kasser,  § 7, stk. 1 og 3 i bilag 1 til Arbejdsdirektoratets bekendtgørelse nr. 501 af 21. juni 2002 om standardvedtægt for anerkendte a-kasser,  § 7, stk. 1 og 3 i bilag 1 til Direktoratet for Arbejdsløshedsforsikringens bekendtgørelse nr. 1471 af 21. december 2005 om standardvedtægt for anerkendte a-kasser,  § 13 i Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse,  § 15 i Arbejdsdirektoratets bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse,  § 15 i Arbejdsdirektoratets bekendtgørelse nr. 594 af 8. juni 2007 om betaling af medlems- og efterlønsbidrag til en a-kasse,  § 1 og § 20 i Arbejdsdirektoratets bekendtgørelse nr. 310 af 19. maj 1999 om en a-kasses pligt til at vejlede mv.,  § 1, § 5 og § 23 i Arbejdsdirektoratets bekendtgørelse nr. 1206 af 18. december 2002 om en a-kasses pligt til at vejlede mv., og  § 1, § 5 og § 23 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, samt a-kassen oplysninger af den 19. marts 2009 På ankenævnets vegne Y Fuldmægtig YX Sekretær De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Arbejdsløshedskassen, Regler Lov om arbejdsløshedsforsikring mv., jf. lovbekendtgørelse nr. 712 af 19. juli 2000 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2. Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.
 Stk. 3. Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.
 Stk. 4. Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsløshedsforsikringen efter forhandling med Landsarbejdsrådet.
Stk. 6. Arbejdsløshedskassernes fremgangsmåde ved udveksling af information med Arbejdsformidlingen sker efter regler fastsat af direktøren for Arbejdsløshedsforsikringen efter forhandling med chefen for Arbejdsmarkedsstyrelsen og Landsarbejdsrådet.
Direktøren for Arbejdsløshedsforsikringen fastsætter efter forhandling med chefen for Arbejdsmarkedsstyrelsen og Landsarbejdsrådet nærmere regler for arbejdsløshedskassernes pligt til at videregive oplysninger til brug for Arbejdsformidlingen eller til statistisk brug.
Lov om arbejdsløshedsforsikring mv., jf. lovbekendtgørelse nr. 603 af 25. juni 2001 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2. Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.
 Stk. 3. Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.
 Stk. 4. Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Landsarbejdsrådet.
Stk. 6. Arbejdsløshedskassernes fremgangsmåde ved udveksling af information med Arbejdsformidlingen sker efter regler fastsat af direktøren for Arbejdsdirektoratet efter forhandling med chefen for Arbejdsmarkedsstyrelsen og Landsarbejdsrådet.
Direktøren for Arbejdsdirektoratet fastsætter efter forhandling med chefen for Arbejdsmarkedsstyrelsen og Landsarbejdsrådet nærmere regler for arbejdsløshedskassernes pligt til at videregive oplysninger til brug for Arbejdsformidlingen eller til statistisk brug.
Direktoratet for Arbejdsløshedsforsikringens bekendtgørelse nr. 434 af 8. juni 1999 om standardvedtægt for anerkendte a-kasser, Bilag 1 § 7. Udmeldelse af a-kassen kan kun finde sted ved skriftlig meddelelse til a-kassen med mindst en uges/14 dages/en måneds varsel til udgangen af en uge/14 dages periode/ en måned.
Medlemmet skal samtidig indbetale medlemskontingent til udtrædelsesdatoen.
 Stk. 2. Ved overflytning til anden a-kasse gælder fristerne i stk. 1 ikke, men medlemmet skal betale kontingent til den fraflyttede a-kasse til overflytningsdagen.
Arbejdsdirektoratets bekendtgørelse nr. 501 af 21. juni 2002 om standardvedtægt for anerkendte a-kasser, Bilag 1 § 7. Udmeldelse af a-kassen kan kun finde sted ved skriftlig meddelelse til a-kassen med mindst en uge/14 dages/en måneds varsel til udgangen af en uge/14 dages periode/en måned.
Medlemmet skal betale medlemsbidrag til datoen for udtrædelsen, jf. dog stk. 2-4.
Stk. 2. Fristerne i stk. 1 gælder ikke, når et medlem overgår til førtidspension, jf. lov om social pension.
Udmeldelse kan dog tidligst ske med virkning fra den dato, hvor a-kassen har modtaget den skriftlige meddelelse.
Stk. 3. Fristerne i stk. 1 gælder ikke, når et medlem, der betaler efterlønsbidrag, visiteres til fleksjob, jf. lov om fleksydelse.
Udmeldelse kan dog tidligst ske med virkning fra den dato, hvor a-kassen har modtaget den skriftlige meddelelse eller fra den første i måneden efter visitationen for et medlem, der inden da har udmeldt sig skriftligt.
A-kassen skal vejlede om konsekvenserne af en udmeldelse.
 Stk. 4. Ved overflytning til anden a-kasse gælder fristerne i stk. 1 ikke, men medlemmet skal betale medlemsbidrag til den hidtidige a-kasse til datoen for overflytning.
Arbejdsdirektoratets bekendtgørelse nr. 1471 af 21. december 2005 om standardvedtægt for anerkendte a-kasser, Bilag 1 § 7. Udmeldelse af a-kassen kan kun finde sted ved skriftlig meddelelse til a-kassen med mindst en uge/14 dages/en måneds varsel til udgangen af en uge/14 dages periode/en måned.
Medlemmet skal betale medlemsbidrag til datoen for udtrædelsen, jf. dog stk. 2-4.
Stk. 2. Fristerne i stk. 1 gælder ikke, når et medlem overgår til førtidspension, jf. lov om social pension.
Udmeldelse kan dog tidligst ske med virkning fra den dato, hvor a-kassen har modtaget den skriftlige meddelelse.
Stk. 3. Fristerne i stk. 1 gælder ikke, når et medlem, der betaler efterlønsbidrag, visiteres til fleksjob, jf. lov om fleksydelse.
Udmeldelse kan dog tidligst ske med virkning fra den dato, hvor a-kassen har modtaget den skriftlige meddelelse eller fra den første i måneden efter visitationen for et medlem, der inden da har udmeldt sig skriftligt.
A-kassen skal vejlede om konsekvenserne af en udmeldelse.
 Stk. 4. Ved overflytning til anden a-kasse gælder fristerne i stk. 1 ikke, men medlemmet skal betale medlemsbidrag til den hidtidige a-kasse til datoen for overflytning.
Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse § 13. Medlemsbidraget og efterlønsbidraget, bortset fra administrationsbidraget, skal betales tilbage, hvis man:
 1) Slettes på grund af svig med tilbagevirkende kraft.
 2) Får annulleret sit medlemskab, fordi man ikke opfylder betingelserne for at blive optaget i en a-kasse, jf. lovens § 41.
 3) Uretmæssigt har været forsikret i en dansk a-kasse, jf. bekendtgørelse om arbejdsløshedsforsikring ved arbejde m.v. inden for EØS og i det øvrige udland og bekendtgørelse om medlems- og dagpengeret efter arbejde eller ophold på Færøerne.
Arbejdsdirektoratets bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse § 15. Medlemsbidraget og efterlønsbidraget, bortset fra administrationsbidraget, skal betales tilbage, hvis man:
 1) Slettes på grund af svig med tilbagevirkende kraft.
 2) Får annulleret sit medlemskab, fordi man ikke opfylder betingelserne for at blive optaget i en a-kasse, jf. lovens § 41.
 3) Uretmæssigt har været forsikret i en dansk a-kasse, jf. bekendtgørelse om arbejdsløshedsforsikring ved arbejde m.v. inden for EØS og i det øvrige udland og bekendtgørelse om medlems- og dagpengeret efter arbejde eller ophold på Færøerne.
Arbejdsdirektoratets bekendtgørelse nr. 594 af 8. juni 2007 om betaling af medlems- og efterlønsbidrag til en a-kasse § 15. Medlemsbidraget og efterlønsbidraget, bortset fra administrationsbidraget, skal betales tilbage, hvis man:
 1) Slettes på grund af svig med tilbagevirkende kraft.
 2) Får annulleret sit medlemskab, fordi man ikke opfylder betingelserne for at blive optaget i en a-kasse, jf. lovens § 41.
 3) Uretmæssigt har været forsikret i en dansk a-kasse, jf. bekendtgørelse om arbejdsløshedsforsikring ved arbejde m.v. inden for EØS og i det øvrige udland og bekendtgørelse om medlems- og dagpengeret efter arbejde eller ophold på Færøerne.
 Direktoratet for Arbejdsløshedsforsikringens bekendtgørelse nr. 310 af 19. maj 1999 om en a-kasses pligt til at vejlede mv.
 § 1. En a-kasse har pligt til at vejlede sine medlemmer om de rettigheder og pligter, der følger af kapitel 7-16 i lov om arbejdsløshedsforsikring m.v., samt om medlemmets rettigheder og pligter i øvrigt efter arbejdsmarkedslovgivningen.
 Stk. 2. En a-kasse har altid pligt til at give det enkelte medlem individuel og personlig vejledning, når medlemmet har særligt behov herfor.
§ 20. En a-kasse skal vejlede medlemmerne om, hvilken betydning betaling af efterlønsbidrag har for ret til efterløn.
I forbindelse med første opkrævning af efterlønsbidrag skal a-kassen også vejlede medlemmet om muligheden for inden for 3 måneder at vælge efterlønsbidraget fra og få indbetalte bidrag tilbage.
 Stk. 2. Vejledning efter stk. 1, 1. punktum skal gives i god tid, før et medlem fylder 30 år.
 Stk. 3. Når et medlem vælger efterlønsbidraget fra, skal a-kassen vejlede om konsekvenserne for retten til efterløn, hvis medlemmet ikke betaler efterlønsbidrag.
 Stk. 4. A-kassen skal vejlede medlemmer, der genoptages i en dansk a-kasse efter ophold i et andet EØS-land eller på Færøerne, om muligheden for efterbetaling af efterlønsbidrag.
 Stk. 5. A-kassen skal også vejlede om mulighederne for at få tilbagebetalt efterlønsbidrag.
 Arbejdsdirektoratets bekendtgørelse nr. 1206 af 18. december 2002 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, medlemmet har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til medlemmets behov gives skriftligt eller ved en personlig samtale.
§ 23. En a-kasse skal vejlede egne medlemmer om, hvilken betydning betaling af efterlønsbidrag har for ret til efterløn.
Vejledningen skal gives i god tid, før et med lem fylder 30 år.
Stk. 2. Når et medlem vælger efterlønsbidraget fra, skal a-kassen vejlede om konsekvenserne for retten til efterløn, hvis medlemmet ikke betaler efterlønsbidrag.
A-kassen skal også vejlede om muligheden for at fortryde fravalget.
 Stk. 3. A-kassen skal vejlede medlemmer, der genoptages efter ophold i et andet EØS-land eller på Færøerne, om muligheden for efterbetaling af efterlønsbidrag.
 Stk. 4. A-kassen skal også vejlede om mulighederne for at få tilbagebetalt efterlønsbidrag.
 Stk. 5. Hvis et medlem ønsker at få tilbagebetalt efterlønsbidrag på grund af visitation til et fleksjob efter lov om aktiv socialpolitik, skal a-kassen vejlede om, at det kan have konsekvenser for retten til fleksydelse, hvis medlemmet får tilbagebetalt efterlønsbidrag for perioder før udgangen af den måned, hvori medlemmet er visiteret til fleksjob.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
§ 23. En a-kasse skal vejlede sine egne medlemmer om, hvilken betydning betaling af efterlønsbidrag har for ret til efterløn.
Vejledningen skal gives i god tid, før et medlem fylder 30 år.
Stk. 2. Når et medlem vælger efterlønsbidraget fra, skal a-kassen vejlede om konsekvenserne for retten til efterløn, hvis medlemmet ikke betaler efterlønsbidrag.
A-kassen skal også vejlede om muligheden for at fortryde fravalget.
 Stk. 3. A-kassen skal vejlede et medlem, der genoptages efter ophold i et andet EØS-land eller på Færøerne, om muligheden for efterbetaling af efterlønsbidrag.
 Stk. 4. A-kassen skal også vejlede om mulighederne for at få tilbagebetalt efterlønsbidrag.
 Stk. 5. Hvis et medlem ønsker at få tilbagebetalt efterlønsbidrag på grund af visitation til et fleksjob efter lov om en aktiv beskæftigelsesindsats, skal a-kassen vejlede om, at det kan have konsekvenser for retten til fleksydelse, hvis medlemmet får tilbagebetalt efterlønsbidrag for perioder før udgangen af den måned, hvori medlemmet er visiteret til fleksjob.
