Resumé  


  

 A, der var læge og leder af en privat behandlingsinstitution, klagede over  

 at Sundhedsministeriet (SU) havde udleveret en rapport fra  

 embedslægeinstitutionen  

 i X Amt til pressen.
Rapporten indeholdt en indstilling om at indlede  

 strafferetlig forfølgning mod A for overtrædelse af lægelovens § 18.
Ombudsmanden udtalte at oplysningerne om indledning af  

 strafferetlig forfølgning mod A var omfattet af offentlighedslovens § 12,  

 stk.  

 1, nr. 1, og at SU derfor ikke havde haft pligt til at meddele aktindsigt i  

 oplysningerne.
Ombudsmanden fandt at oplysningerne tillige var omfattet af  

 bestemmelserne om tavshedspligt i forvaltningslovens § 27, stk. 1, nr. 6, og  

 at  

 SU som følge heraf havde været afskåret fra at meddele aktindsigt i henhold  

 til  

 meroffentlighedsprincippet i offentlighedslovens § 4, stk. 1, nr. 2. (J. nr.  

 1993-321-403).
 Uberettiget udlevering til pressen af fortrolige oplysninger  

 i en embedslægerapport.
 Advokat B klagede for læge A  

 over at Sundhedsministeriet til pressen havde udleveret en rapport af 2.  

 februar 1993 fra embedslægeinstitutionen i X Amt vedrørende A's arbejde på  

 den  

 private behandlingsinstitution Y.
 Sagens omstændigheder var i  

 korthed følgende:
 I embedslægens rapport af 2.  

 februar 1993 blev A anklaget for i en række tilfælde at have begået grove  

 overtrædelser af lægeloven og blev af embedslægen indstillet til  

 strafferetlig  

 forfølgning for overtrædelse af lægelovens § 18.
 Vedrørende spørgsmålet om  

 bestemmelsen i forvaltningslovens § 27, stk. 1, nr. 6, indebærer at rapporten  

 ikke kunne udleveres, anførte jeg i en foreløbig udtalelse i skrivelse af 29.  

 september 1993 følgende til B:
 "...
 Bestemmelsen har til formål  

 at sikre beskyttelsen af privatlivets fred.
 Omfattet af tavshedspligten  

 efter denne bestemmelse er først og fremmest sådanne oplysninger, som er  

 nævnt  

 i forvaltningslovens § 28, stk. 1, herunder bl.a. oplysninger om  

 "strafbare forhold".
 For så vidt angår hensynet  

 til Deres klient, har Sundhedsministeriet i udtalelsen af 1. april 1993  

 henvist  

 til min udtalelse i sagen 1992-664-402. I sagen fandt jeg ikke tilstrækkeligt  

 grundlag for, at aktindsigt i de konkluderende afsnit i en embedslægerapport  

 vedrørende bl.a. en vagtlæges indsats kunne afslås efter offentlighedslovens  

 §  

 12, stk. 1, nr. 1. Jeg henviste bl.a. til, at der var tale om virksomhed i  

 offentlig tjeneste.
 Sundhedsministeriet har i  

 udtalelsen redegjort for, "at de samme synspunkter som i ovennævnte sag  

 (vedrørende vagtlægen) vil kunne gøres gældende i nærværende sag", selv  

 om  

 Deres klient ikke driver virksomhed i offentlig tjeneste.
Ministeriet har herved  

 henvist til, at læge (A) er kendt i offentligheden for sit abejde med  

 kræftpatienter  

 og med alternativ kræftforskning, og at han ofte har optrådt i medierne og  

 redegjort for sit arbejde.
På den baggrund mener ministeriet, at hensynet  

 til,  

 at offentligheden fik kendskab til rapportens oplysninger, vejede tungere end  

 hensynet til lægen.
Der var i øvrigt efter ministeriets opfattelse ikke  

 oplysninger i rapporten, som kunne siges at tilhøre læge (A's) privatliv.
 Sundhedsministeriet har ikke  

 nærmere kommenteret spørgsmålet om, hvorvidt det var berettiget at udlevere  

 selve oplysningerne om, at læge (A) blev anklaget af embedslægen for i en  

 række  

 tilfælde at have begået grove overtrædelser af lægeloven, og af denne var  

 indstillet til strafferetlig forfølgning.
 Udgangspunktet må efter min  

 opfattelse være, at sådanne oplysninger er omfattet af tavshedspligten efter  

 forvaltningslovens § 27, stk. 1, nr. 6, jf. den kommenterede forvaltningslov  

 ved John Vogter (1992), s.  

 323 f.
 Jeg går ud fra, at det  

 Sundhedsministeriet har anført om (A's) offentlige fremtræden m.v. ikke  

 omfatter  

 oplysninger fra ham til offentligheden om, at embedslægen anklagede ham for  

 strafbare forhold.
 Det står mig ikke klart, om  

 det af Sundhedsministeriet anførte (også) skal forstås som en henvisning til  

 straffelovens § 152e, nr. 2, om berettiget varetagelse af åbenbar almen  

 interesse eller andres tarv.
..." Hertil anførte  

 Sundhedsministeriet i skrivelse af 3. november 1993 bl.a. følgende:
"Sundhedsministeriet  

 skal først og fremmest anføre, at ministeriet ved sin beslutning om at give  

 en  

 journalist aktindsigt i embedslægens rapport af 2. februar 1993 lagde  

 afgørende  

 vægt på, at Ombudsmanden i den omtalte arresthus-sag (j.nr. 1992-664-401)  

 havde  

 fundet, at ministeriet ikke kunne give afslag på aktindsigt i en embedslæges  

 indstilling til Sundhedsstyrelsen.
Med udgangspunkt i denne afgørelse fra  

 ombudsmanden, der afgørende brød med ministeriets hidtidige opfattelse af  

 aktindsigtsspørgsmålet,  

 fandt ministeriet ikke at kunne afslå at give aktindsigt i embedslægens  

 rapport.
 Til det første spørgsmål, som  

 Ombudsmanden har rejst, skal ministeriet anføre:
 Det forhold, at  

 Sundhedsministeriet i nærværende sag har givet aktindsigt i en embedslæges  

 rapport,  

 hvori det var indstillet til Sundhedsstyrelsen, at der burde rejses tiltale  

 mod  

 en læge for overtrædelse af lægelovens § 18, finder ministeriet ikke er en  

 overtrædelse af forvaltningslovens § 27, stk. 1, nr. 6. Efter ministeriets  

 opfattelse er der ikke i embedslægens rapport oplysninger, der - set i lyset  

 af  

 ovennævnte sag - kan siges at være omfattet af nævnte bestemmelse.
 For det første er der - som  

 også anført af Ombudsmanden - på dette tidspunkt endnu ikke tale om en sag  

 inden for strafferetsplejen med de deraf følgende retsvirkninger.
For det andet er  

 Sundhedsstyrelsen ved sin vurdering af sagen ikke bundet af embedslægens  

 indstilling,  

 idet styrelsen kan vælge helt at se bort fra embedslægens indstilling i  

 forbindelse med, at styrelsen afgiver sin udtalelse til Sundhedsvæsenets  

 Patientklagenævn.
I tilfælde, hvor Sundhedsstyrelsen i en indberetningssag  

 finder, at der ikke foreligger kritisable forhold, skal styrelsen end ikke  

 forelægge sagen for Patientklagenævnet i henhold til lov om sundhedsvæsenets  

 centralstyrelse; heller ikke selvom embedslægen har indstillet det modsatte.
 Embedslægens indstilling til  

 Sundhedsstyrelsen er således kun vejledende, og det er først, når sagen  

 forelægges for Sundhedsvæsenets Patientklagenævn, at der tages endelig  

 stilling  

 til, om sagen skal indbringes for anklagemyndigheden med indstilling om  

 tiltalerejsning.
 Embedslægens indstilling til  

 Sundhedsstyrelsen er således efter ministeriets opfattelse ikke af en sådan  

 karakter, at privatlivets fred krænkes ved, at der gives tredjemand adgang  

 til  

 aktindsigt i indstillingen.
 Til det andet spørgsmål, som  

 Ombudsmanden har rejst, skal ministeriet anføre, at Ombudsmanden i  

 arresthus-sagen lagde vægt på, at der var tale om udøvelse af offentlig  

 tjeneste af henholdsvis den alment praktiserende læge i sin funktion som  

 vagtlæge og den offentligt ansatte jordemoder, og at der ikke i konklusionen  

 var oplysninger i øvrigt, som kunne siges at tilhøre disse personers  

 privatliv.
 Det forhold at embedslægens  

 indstilling i denne sag vedrørte sundhedsmæssige tjenester i offentlig eller  

 privat regie, finder ministeriet ikke kan være eneafgørende, idet der bl.a.  

 også findes at være et beskyttelseshensyn at tage til den svagere part i  

 sagen,  

 nemlig patienterne.
Institutionen (Y) drives på  

 privat basis, men af en læge, som det offentlige i kraft af lægens  

 autorisation  

 fører tilsyn med.
De patienter, der behandles på institutionen, er i mange  

 tilfælde kræftpatienter, som har ønsket en anden behandling, end den det  

 offentlige sundhedsvæsen kan tilbyde, eller hvor det offentlige sundhedsvæsen  

 ikke kan tilbyde yderligere behandling.
Der er dermed ofte tale om mennesker  

 i  

 en presset situation, over for hvem der - som anført i ministeriets tidligere  

 udtalelse til Ombudsmanden af 1. april 1993 - er et hensyn at tage.
Dette hensyn til patienterne  

 tager sigte på nuværende og eventuelt kommende patienter samt patienter i  

 almindelighed.
Hensynet er ikke tænkt som en "berettiget varetagelse af  

 en  

 åbenbar almen interesse eller andres tarv", jfr. straffelovens § 152e,  

 nr.  

 2, men mere som en præcisering af, at det ved vurderingen af, om der forelå  

 sådanne væsentlige hensyn til hemmeligholdelse af embedslægerapporten, som  

 krævet efter forvaltningslovens § 27, stk. 1, i indledningen, også må indgå  

 med  

 en vis vægt, hvilke modstående hensyn, der forelå for en  

 offentliggørelse." I skrivelse af 21. april 1994  

 fremsatte B sine bemærkninger hertil og gjorde i første række gældende at  

 embedslægerapporten i sin helhed burde have været hemmeligholdt.
B henviste  

 til  

 at også de afsnit i rapporten, der vedrørte oplysninger om patienters  

 helbredsforhold, burde have været unddraget offentligheden uanset at sagerne  

 var anonymiseret.
Subsidiært gjorde A gældende at i hvert fald afsnittene om  

 hans klients påståede overtrædelse af lægeloven ikke kunne videregives til  

 pressen.  

 A fremhævede endvidere at Sundhedsministeriet i skrivelsen af 3. november  

 1993  

 selv havde anført at videregivelsen af rapporten ikke var sket med henvisning  

 til straffelovens § 152 e, nr. 2, og at der således ikke havde været hjemmel  

 for udlevering af rapporten.
 I min afsluttende skrivelse  

 til B udtalte jeg herefter følgende:
 "Om forholdet mellem  

 aktindsigt og tavshedspligt skal jeg generelt bemærke følgende:
Efter offentlighedslovens §  

 14 er pligten til at meddele oplysninger ikke begrænset af den almindelige  

 tavshedspligt efter straffeloven og forvaltningsloven.
Efter  

 offentlighedslovens § 4, stk. 2, 2. pkt., kan en forvaltningsmyndighed give  

 aktindsigt i videre omfang, medmindre andet følger af regler om tavshedspligt  

 m.v.
 Om ministeriet i den  

 foreliggende sag havde pligt til at imødekomme journalistens anmodning om  

 aktindsigt - eller om dokumentet blev udleveret som led i meroffentlighed -  

 afhænger navnlig af om oplysningerne i dokumentet var omfattet af  

 undtagelsesbestemmelsen i offentlighedslovens § 12, stk. 1, nr. 1. Denne  

 bestemmelse indeholder følgende:
"  

  

 § 12. Retten til aktindsigt omfatter ikke oplysninger om 1) enkeltpersoners private, herunder økonomiske, forhold, ..." Er en oplysning efter sin art  

 omfattet af denne bestemmelse, har en myndighed ikke pligt til at imødekomme  

 en  

 anmodning om aktindsigt.
Om myndigheden er berettiget til at give aktindsigt  

 i  

 oplysningen -meroffentlighed - afhænger af om oplysningen er undergivet  

 tavshedspligt, jf. offentlighedslovens § 4, stk. 1, 2. pkt.
De oplysninger, der er  

 omfattet af bestemmelsen i offentlighedslovens § 12, stk. 1, nr. 1, vil  

 normalt  

 også være omfattet af den almindelige tavshedspligt efter forvaltningslovens  

 §  

 27, stk, 1, nr. 6. Undtagelsesvis kan oplysninger om en enkeltpersons private  

 forhold være omfattet af undtagelsesbestemmelsen i offentlighedslovens § 12,  

 stk. 1, nr. 1, uden samtidig at være undergivet tavshedspligt, f.eks. hvis  

 den  

 private oplysning allerede er almindeligt kendt.
I så fald er myndigheden  

 berettiget  

 til at imødekomme en anmodning om aktindsigt efter meroffentlighedsprincippet  

 i  

 offentlighedslovens § 4, stk. 1, 2. pkt.
 Den konkrete sag rejser  

 herefter for det første spørgsmålet, om oplysningerne i embedslægens rapport  

 af  

 2. februar 1993 efter deres art er omfattet af undtagelsesbestemmelsen i  

 offentlighedslovens § 12, stk. 1, nr. 1.
 1.
 a)  

  

 Deres klient bliver i embedslægens rapport anklaget for i en  

 række tilfælde at have begået grove overtrædelser af lægeloven og indstillet  

 til strafferetlig forfølgning efter lægelovens § 18.
Oplysninger af så følsom  

 karakter, at de som udgangspunkt ikke kan videregives fra en  

 forvaltningsmyndighed  

 til en anden efter forvaltningslovens § 28, stk. 1, er også omfattet af  

 undtagelsesbestemmelsen i offentlighedslovens § 12, stk. 1, nr. 1.  

 Opremsningen i forvaltningslovens § 28, stk. 1, der ikke er udtømmende,  

 nævner  

 bl.a. "strafbare forhold". Ikke kun oplysning om et begået  

 (pådømt),  

 strafbart forhold, men også oplysninger om en anklage for et strafbart  

 forhold  

 er som udgangspunkt oplysninger af rent privat karakter, der kan undtages fra  

 aktindsigt.
Dette må i hvert fald gælde, hvor anklagen er fremsat af en  

 myndighed, der (som her embedslægeinstitutionen) fører tilsyn med lægers  

 virksomhed og bl.a. har til opgave at indberette eventuelle lovovertrædelser  

 til Sundhedsstyrelsen.
b)  

  

 Sagen rejser imidlertid et spørgsmål, der må ses i lyset af  

 retstilstanden vedrørende oplysninger i personalesager mod offentligt  

 ansatte.  

 Som udgangspunkt kan disse oplysninger ikke undtages fra aktindsigt som  

 enkeltpersoners private forhold.
Forholdet er bl.a. omtalt i John Vogter :  

 Offentlighedsloven med kommentarer (1992), s.  

 189f, med henvisning til navnlig  

 Folketingets Ombudsmands beretning 1976, s.  

 130f.
 Det anførte vedrører "offentligt  

 ansatte". Sundhedsministeriet har i skrivelsen af 3. november 1993  

 anført  

 at (Y) drives på privat basis, men af en læge, som det offentlige i kraft af  

 lægens autorisation fører tilsyn med.
Jeg har forstået ministeriet  

 således at Deres klient i sin virksomhed - med offentlig autorisation - i  

 relation til offentlighed/tavshedspligt må sidestilles med en offentligt  

 ansat.
Dette synspunkt er jeg enig i: Oplysninger i en tilsynssag rejst mod  

 privat praktiserende læge må behandles på tilsvarende måde som oplysninger i  

 en  

 personalesag mod en offentligt ansat.
 I den nævnte  

 ombudsmandsudtalelse er det anført at "selve pligttilsidesættelsen"  

 er omfattet af aktindsigt, men ikke underliggende privatlivsforhold.
 Imidlertid kan denne  

 hovedregel ikke strækkes så vidt at den også omfatter pligttilsidesættelser,  

 der (tillige) er strafbare eller af tilsynsmyndigheden påstås at være  

 strafbare, jf. det jeg har anført ovenfor vedrørende "strafbare  

 forhold" i forbindelse med forvaltningslovens § 28, stk. 1.
Efter min opfattelse er  

 oplysninger i et dokument, der sigter mod strafferetlig forfølgning - og ikke  

 kun disciplinær forfølgning - således ikke undergivet aktindsigt, selvom det  

 drejer sig om en offentligt ansat eller - som her - en privat praktiserende  

 læge undergivet offentligt tilsyn.
Jeg forudsætter herved at dokumentets  

 oplysninger om strafbare forhold ikke på tidspunktet for anmodningen om  

 aktindsigt er blevet endeligt underkendt af en administrativ myndighed eller  

 af  

 domstolene.
 c)  

  

 Sundhedsministeriet har i udtalelse af 3. november 1993 anført  

 at man ved beslutningen om udleveringen af rapporten har lagt afgørende vægt  

 på  

 min udtalelse i sagen vedrørende en fødsel i Århus Arrest (trykt i  

 Folketingets  

 Ombudsmands beretning 1992, s.  

 301f  

 ).  

 I denne sag konkluderede embedslægen i (Z) Amt at vagtlægens undersøgelse  

 "har været overfladisk og at det forhold, at der ikke blev foretaget  

 stetoskopi og exploration bør give anledning til påtale". Efter min  

 opfattelse var denne kritik ikke en oplysning om private forhold i  

 offentlighedslovens § 12, stk. 1, nr. 1, forstand, jf. herved Folketingets  

 Ombudsmands beretning 1976, s. 130. I den forbindelse henviser jeg til, at  

 embedslægens konklusion ikke sigtede mod strafferetlig forfølgning.
 I rapporten af 2. februar  

 1993 fra embedslægen i (X) Amt blev læge (A) anklaget for i hvert fald i ni  

 tilfælde at have begået så grov overtrædelse af lægeloven, at han efter  

 embedslægens opfattelse burde straffes efter lægelovens § 18.
 Den lighed mellem de to sager  

 som Sundhedsministeriet synes at forudsætte, er der således, som det fremgår  

 af  

 det, jeg har anført ovenfor, ikke grundlag for.
 d)  

  

 Jeg må herefter lægge til grund at oplysningerne i embedslægens  

 rapport af 2. februar 1993 ved anmodning om aktindsigt var omfattet af  

 offentlighedslovens § 12, stk. 1, nr. 1.
 2.
Som nævnt foran er  

 oplysninger omfattet af offentlighedslovens § 12, stk. 1, nr. 1, normalt også  

 omfattet af tavshedspligt efter forvaltningslovens § 27, stk. 1, nr. 6. Dette  

 gælder dog ikke, hvis oplysningen er offentligt kendt.
Som jeg anførte i min  

 skrivelse af 29. september 1993 (...), må jeg gå ud fra, at der ikke er tale  

 om, at Deres klient offentligt har viderebragt oplysningerne om, at  

 embedslægen  

 anklagede ham for strafbare forhold.
 Det er herefter min  

 opfattelse, at de pågældende oplysninger har været omfattet af  

 tavshedspligten  

 efter forvaltningslovens § 27, stk. 1, nr. 6, og at ministeriet som følge  

 heraf  

 har været afskåret fra at meddele aktindsigt i henhold til  

 meroffentlighedsprincippet i offentlighedslovens § 4, stk. 1, 2. pkt.
 3.
Forvaltningslovens § 27 åbner  

 efter sit indhold ikke mulighed for at foretage en afvejning af et væsentligt  

 beskyttelseshensyn til en privat person og et eventuelt modstående hensyn til  

 andre.
Kun i det tilfælde, hvor der efter straffelovens § 152 e, nr. 2, er  

 tale  

 om berettiget varetagelse af åbenbar almen interesse eller af eget eller  

 andres  

 tarv, kan sådanne modstående hensyn føre til, at oplysninger, der ellers er  

 beskyttet af tavshedspligten, kan udleveres.
 Jeg må forstå det Sundhedsministeriet  

 har anført om dette beskyttelseshensyn således at Deres klients patienter  

 (herunder kommende patienter) gennem offentliggørelsen af embedslægens  

 rapport  

 burde informeres om forholdene på (Y). Ministeriet har anført, at der ikke  

 har  

 været tale om en situation omfattet af straffelovens § 152 e, nr. 2, men om  

 et  

 beskyttelseshensyn, der er indgået ved vurderingen af, om der efter  

 forvaltningslovens § 27 var tale om et væsentligt hensyn til Deres klient.
 Som anført er der ikke i  

 bestemmelsen mulighed for en sådan afvejning, og jeg er derfor ikke enig i  

 det,  

 Sundhedsministeriet har anført.
 4.
På den baggrund er det min  

 opfattelse at Sundhedsministeriet ikke har været berettiget til at udlevere  

 oplysningerne om, at Deres klient af embedslægen var beskyldt for at have  

 begået strafbare forhold efter lægeloven ved sin behandling af patienter på  

 (Y). Derimod kan det ikke i sig selv give mig anledning til kritik at de  

 anonymiserede - og kortfattede - oplysninger om enkelte patienters forhold i  

 embedslægens rapport blev udleveret til pressen.
Jeg er på dette punkt enig  

 med ministeriet i at det ikke på baggrund af rapporten kan siges at være  

 muligt  

 at identificere de patienter, som sagerne drejer sig om.
 Jeg har gjort  

 Sundhedsministeriet bekendt med min opfattelse.
 Jeg foretager herefter ikke  

 yderligere i sagen.
..." NOTER (*1) Jf.
FOB 1976, s.  

 130f,  

 FOB 1992, s. 301f.
