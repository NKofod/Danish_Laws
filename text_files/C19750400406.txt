GODKENDELSESBETINGELSER 0,1 Gældende forskrifter DIF's norm for afløbsinstallationer 1. udgave august 1974.
 Bygningsreglementet, 1972.
1.0 Funktion og udførelse Nærværende betingelser omfatter overgangsstykker, der i  

 afløbsinstallationer danner forbindelsen mellem klosetskålen og den øvrige  

 afløbsinstallation.
 Klosettilslutningsstykket skal være udformet således, at det ikke giver  

 anledning til unødige strømtab f.eks. ved tværsnitændringer, og således at  

 der ikke kan forekomme aflejringer.
 Klosettilslutningsstykket skal være udført med en sådan bestandighed over  

 for normalt forekommende påvirkninger af mekanisk, kemisk og termisk art, at  

 en tilfredsstillende funktion og hygiejne kan påregnes i et rimeligt  

 udskiftningsinterval.
 Klosettilslutningsstykket skal være ugennemsigtigt.
 Forbindelsen mellem kloset og afløbssystem skal være vand- og lufttæt.
2.0 Definition Et klosettilslutningsstykke er et formstykke (lige eller buet) med  

 tilhørende tætningselement, som forbinder klosetskålen med den faste  

 afløbsledning.
3.0 Prøvning Klosettilslutningsstykket afprøves i henhold til nedenstående  

 prøvningsbetingelser af en af boligministeriets va-godkendelsesudvalg  

 anerkendt prøvningsinstitution.
Den uarbejdede prøveattest eller prøverapport  

 må ved ansøgningen om godkendelse normalt højst være 1 år gammel.  

 Tætningsringe afprøves i henhold til særlige prøvningsbetingelser.
Indtil  

 sådanne betingelser er udarbejdet, skal tætningsringe af gummi opfylde krav  

 til materiale iflg.
SIS 367611. Prøvningsresultatet indgår i en samlet  

 vurdering af klosettilslutningsstykkets egnethed til godkendelse.
4.0 Kontrol Indehaveren af godkendelsen er forpligtet til at levere  

 klosettilslutningsstykker, som opfylder nærværende godkendelsesbetingelser og  

 er i overensstemmelse med de klosettilslutningsstykker, der er afprøvet som  

 grundlag for godkendelsen.
5.0 Mærkning Klosettilslutningsstykket skal på et let synligt sted være tydeligt og  

 bestandigt mærket med et fabrikantmærke, der muliggør identifikation efter  

 monteringen.
Med godkendelsen får ansøgeren tilladelse til at forsyne  

 klosettilslutningsstykket med godkendelsesudvalgets mærke.
6.0 Gebyr For udstedelse af godkendelsen betaler ansøgeren et gebyr, som fastsættes  

 af boligministeriet.
 Betaling for prøvninger erlægges særskilt til den pågældende  

 prøvningsinstitution.
PRØVNINGSBETINGELSER 7.0 Alment Prøvningerne udføres på 4 stk. klosettilslutningsstykker, der udtages  

 efter nærmere aftale.
Sammen med prøveemnerne fremsendes til  

 prøvningsinstitutionen oplysninger i form af tegninger, materialebeskrivelse,  

 monteringsanvisning m.v.
7.1 Udførelse Prøveemnernes overensstemmelse med beskrivelse, tegninger og eventuelle  

 standards kontrolleres.
Tætningen mellem klosetstuds og  

 klosettilslutningsstykke skal kunne udføres med en klosetstudslængde på 35  

 mm.
 Klosettilslutningsstykkets spidsende skal have en dimension, som gør det  

 muligt at samle den direkte til et normalt afløbssystem på godkendt måde uden  

 brug af ekstra overgangsstykke.
7.2 Materiale Ingen prøve.
 Fabrikanten skal give oplysning om de anvendte materialers kemiske og  

 fysiske stabilitet.
7.3 Tæthed mod vandtryk Til nedenstående prøver anvendes 4 klosettilslutningsstykker.
 Prøvningen udføres med koldt vand (temperatur 5-25 grader C).
 Tætheden prøves ved samling med 4 rørstykker af metal (ca. 100 mm lange).  

 2 stk. er cirkulære, og 2 stk. er ovale og med følgende udvendige diametre:
Ø 97 mm og Ø 110 mm oval med akser 97/107 mm henholdsvis 100/110 mm Samlingen af klosettilslutningsstykke og rørstykke udføres på rørstykkets  

 yderste 35 mm.
Hver klosettilslutning påføres et stigende tryk fra 0 kN/kvadratmeter til  

 10 kN/kvadratmeter (0,1 kp/kvadracentimeter), idet trykket forøges med 1  

 kN/kvadratmeter (0,01 kp/kvadratcentimeter) hvert 5. min.
Sluttrykket holdes  

 i 6 timer, i hvilket tidsrum lækage ikke må forekomme.
Herefter aflastes  

 trykket, rørstykkerne trækkes 3 mm ud af klosettilslutningsstykkerne, og  

 samlingen påføres en vinkelændring på 5 grader.
Den beskrevne trykprøvning  

 gentages herefter, idet dog standtiden er 24 timer, i hvilket tidsrum lækage  

 ikke må forekomme.
7.4 Tæthed mod lufttryk Klosettilslutningsstykkerne samles med de 4 rørstykker.
Der foretages en  

 længdeændring ved 3 mm udtrækning og en vinkelændring på 5 grader.
Derpå  

 påføres samlingen et undertryk på 0,4 kN/kvadratmeter (0,004  

 kp/kvadratcentimeter), som holdes i 15 min.
 Herefter gentages prøvningen med et overtryk på 0,4 kN/kvadratmeter (0,004  

 kp/kvadratcentimeter), som ligeledes holdes i 15 min.
 Under disse prøvninger må ikke forekomme lækage, hvilket kan kontrolleres  

 ved pensling med sæbevand.
