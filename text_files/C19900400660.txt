Formål Ved Bygge- og Boligstyrelsens cirkulære af 27.2.1990 er oprettet et  

 centralt register over statens ubenyttede ejendomme.
Cirkulæret erstatter tidligere regler med samme formål.
Registret hører  

 til informations- og forvaltningssystemet for den statslige  

 ejendomsforvaltning (EJDINFO), der er etableret som et led i det pågående  

 arbejde på at effektivisere den statslige ejendomsforvaltning og  

 lokaleforsyning.
 Registret føres af Bygge- og Boligstyrelsen (1. kontor), som skal modtage  

 indberetninger efter cirkulærets regler, og som besvarer forespørgsler.
 Registret har to formål: At danne grundlag for en art  

 ejendomsmæglerfunktion statsstyrelserne imellem om ledig ejendom, og at give  

 overblik over bestanden af ubenyttede ejendomme til brug i den samlede  

 statslige lokaleplanlægning.
 Når registret til enhver tid afspejler de faktiske forhold, og når  

 statsstyrelserne benytter registret, modvirkes tilfælde, hvor  

 statsstyrelsernes afhændelser og erhvervelser af fast ejendom er  

 ukoordineret, med tab for staten til følge.
Hvem er forpligtet? Cirkulæret retter sig til »statsstyrelserne«.
Herved forstås som  

 udgangspunkt departementerne.
Disse kan efter almindelige principper delegere  

 opgaver - og dermed forpligtelser - efter cirkulæret til styrelser,  

 direktorater og andre større enheder.
Sådanne delegationer bør meddeles til  

 Bygge- og Boligstyrelsen, der herefter indenfor det pågældende område vil  

 regne de udpegede enheder for de relevante myndigheder i spørgsmål om  

 registret.
Det er således de udpegede enheder, der som ejer eller lejer skal  

 foretage indberetninger til registret.
 Hvad angår ejendom i statens eje er det altid den ejende statsstyrelse,  

 der skal indberette, også i tilfælde, hvor ejendommen er udlejet til en anden  

 statsstyrelse.
Hvad angår lejemål, der er indgået af staten om ikke-statslig ejendom, er  

 det den statsstyrelse, der ifølge lejekontrakten står som lejer, som skal indberette.
Indberetning kan blive aktuel, hvis  

 lejemålet, fx på grund af uopsigelighed, fortsætter efter ophøret af hidtidig  

 anvendelse.
 Ejende og lejende statsstyrelser må således holde sig underrettet om  

 ændringer i lejemål, fremlejemål, bortforpagtninger og brugsaftaler, som kan  

 føre til ubenyttethed.
Cirkulæret drejer sig i forhold til styrelser, der vil ophøre med hidtidig  

 brug af en ejendom, alene om registrering af ubenyttede ejendomme.
Cirkulæret  

 normerer derimod ikke styrelsernes adgang til at besidde ubenyttet ejendom og  

 fastsætter ej heller frister for afhændelse.
Det forudsættes imidlertid, at  

 styrelserne søger ubenyttede ejendomme afhændet hurtigst muligt under  

 hensyntagen til god økonomi.
Der kan være grunde til ikke straks at afhænde en ubenyttet ejendom.
Fx  

 det forhold, at lokalplan må afventes, for at en ejendom kan afhændes til  

 erhvervsformål, eller at bygninger skal sættes i stand eller ombygges.
I forhold til styrelser, der vil erhverve ejendom til eje eller leje , bestemmer cirkulæret, at de skal søge i registret, inden de  

 beslutter sig til at købe eller leje.
Hermed opfyldes registrets  

 ejendomsmæglerfunktion.
Der er ingen pligt til at benytte sig af registrets  

 ubenyttede ejendomme.
Styrelserne forudsættes her at handle under hensyntagen  

 til god økonomi for staten som helhed, hvilket kan indebære, at en ubenyttet  

 ejendom bør foretrækkes, selv om den ikke fuldt ud svarer til alle en  

 styrelses ønsker.
 Selve salget af ejendomme reguleres af Finansministeriets cirkulære af  

 28.8.1984 om Almindelige regler for salg af statens faste ejendomme.
Hvilke ejendomme? Cirkulæret omfatter enhver fast ejendom.
Ejede og lejede bygninger,  

 lokaler og ubebyggede arealer af enhver art er omfattet, med mindre andet  

 fremgår af cirkulæret §§ 2 og 3.
Cirkulæret omfatter ikke ejendomme tilhørende institutioner, der modtager  

 statsstøtte, uanset om de optages i EJDINFO.
Dette gælder hvad enten  

 statsstøtten er hel eller delvis, og hvad enten den ydes til byggeri eller  

 til drift.
Efter § 3, stk. 1 skal foretages indberetning, når en ejendom må forventes  

 ikke længere at skulle benyttes til hidtidigt formål.
Denne regel må ses i  

 sammenhæng med § 3, stk. 5, hvorefter der ikke skal indberettes, hvis nyt  

 statsligt formål er besluttet.
Reglen i cirkulærets § 3, stk. 5, tager sigte på situationer, hvor ny  

 anvendelse er besluttet i forbindelse med ophør af hidtidig anvendelse.
I så  

 fald kan en kortere tids ubenyttethed ikke udnyttes af andre styrelser, og  

 det er derfor overflødigt at foretage indberetning til registret.
Dette  

 betyder bl.a., at ledige tjeneste- og kollegieboliger ikke skal registreres  

 ved ledighed, så længe de påregnes benyttet efter deres formål.
Efter § 3, stk. 3, anses ejendom, der er forbeholdt til udvidelse af en  

 institution, ikke for ubenyttet.
Dette betyder, at sådanne ejendomme ikke  

 skal indberettes.
Det samme gælder ændringer i benyttelsen.
Uafhængig af  

 cirkulæret forudsættes det, at statsstyrelserne stedse overvejer af at  

 besidde sådanne ejendomme, set i forhold til planlægningen af lokalebehovet,  

 og at ejendommene stedse udnyttes økonomisk bedst muligt, indtil de skal  

 benyttes til deres egentlige formål.
Hvis reserveringen opgives, uden at  

 ejendommene umiddelbart afhændes, skal de indberettes som ubenyttede.
Oplysninger De oplysninger, der ønskes ved registreringen, fremgår af  

 indberetningsskemaet.
Oplysningerne er et supplement til oplysningerne i det  

 centrale informations- og styringssystem for den statslige  

 ejendomsforvaltning EJDINFO.
Skemaet indeholder ikke rubrikker til forventede salgspriser eller  

 lejeindtægter for ubenyttede ejendomme.
Dette skyldes, at disse oplysninger  

 kan have forretningsmæssig betydning.
De afhændende statsstyrelser må  

 imidlertid selv have oplysningerne rede til brug ved forhandlinger om  

 afhændelse.
 Forespørgsler efter cirkulærets § 5, stk. 4 vil blive ledsaget af en  

 udskrift af registret, som styrelsen kan meddele attestation på, forudsat at  

 oplysningerne er korrekte.
Brug af registret Som nævnt skal statsstyrelser søge i registret, inden de køber eller lejer  

 ejendom.
Statsstyrelserne søger selv i registret via deres departementer.  

 Søgningen kan foretages ved at rekvirere udskrifter fra registret eller ved  

 direkte terminalopkobling.
Det fremgår af cirkulærets § 6, stk. 2, at aktstykker om køb og salg af  

 fast ejendom skal indeholde oplysning om resultatet af undersøgelsen i  

 registret.
Oplysningerne kan med fornøden nærmere motivering gå ud på, at der  

 ikke er brugbare ejendomme i registret til formålet.
