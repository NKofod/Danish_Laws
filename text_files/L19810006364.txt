 Den 10. april 1981 undertegnedes i Moskva en overenskomst mellem Danmark  

 og De Socialistiske Sovjetrepublikkers Union om udviklingen af den  

 transsibiriske rute, jfr. udenrigsministeriets bekendtgørelser nr. 26 af 10.  

 juli 1956, nr. 23 af 3. maj 1958, nr. 16 af 27. februar 1967, nr. 82 af 11.  

 september 1970 og nr. 39 af 30. april 1971 samt ministeriet for offentlige  

 arbejders bekendtgørelse nr. 12 af 30. januar 1979, Lovtidende C.  

 Overenskomstens danske tekst har følgende ordlyd:
OVERENSKOMST mellem Danmarks regering og De Socialistiske Sovjetrepublikkers Unions  

 regering om udviklingen af den transsibiriske rute.
 Danmarks regering og De Socialistiske Sovjetrepublikkers Unions regering  

 har i bestræbelserne på yderligere at udvikle den transsibiriske rute aftalt,  

 at punkt 2 i memorandum vedrørende overenskomst af den 9. februar 1971 mellem  

 Danmarks regering og De Socialistiske Sovjetrepublikkers Unions regering om  

 luftfartsspørgsmål skal ændres på følgende måde:
 2. Flyvninger med luftfartøjer tilhørende de udpegede  

 danske og sovjetiske luftfartsselskaber på den i pkt. 1 angivne, aftalte rute  

 kan udføres på følgende vilkår:
 Det udpegede sovjetiske luftfartsselskab skal have ret til at anvende  

 luftfartøjer med en kapacitet højest svarende til IL-62.
 Flyvninger med ovennævnte typer af luftfartøjer kan af hvert af de  

 udpegede luftfartsselskaber udføres med højest en ugentlig tur i hver  

 retning.
 Ethvert af de udpegede luftfartsselskaber skal have ret til at udnytte  

 disse rettigheder, uanset om det andet udpegede luftfartsselskab udnytter  

 sine rettigheder.
Det udpegede danske luftfartsselskab skal have ret til i stedet for at  

 anvende et luftfartøj af typen Boeing-747 i dets passagerversion.
Om dette  

 sker, skal det udpegede sovjetiske luftfartsselskab have ret til at udføre to  

 ugentlige ture i hver retning med luftfartøjer med en kapacitet højest  

 svarende til IL-62.
 Denne overenskomst træder i kraft den dag, den underskrives.
 Til bekræftelse af ovenstående har de nedenfor undertegnede, der er  

 behørigt bemyndigede hertil af deres respektive regeringer, undertegnet  

 nærværende overenskomst.
 Udfærdiget den 10. april 1981 i Moskva i to eksemplarer på dansk og  

 russisk, hvilke tekster har samme gyldighed.
