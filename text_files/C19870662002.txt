 I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken samt i medfør af § 2, stk. 2, i  

 hovedaftale af27. oktober 1969 med tjenestemændenes centralorganisationer  

 aftales følgende:
 § 1.  I aftale af 18. november 1982 mellem  

 finansministeren og Statstjenestemændenes Centralorganisation II om  

 tjenestetid og overtimebetaling for lærere og inspektører samt forstandere  

 ved lærlinge/efg-uddannelserne på de tekniske skoler foretages følgende  

 ændringer:
 I § 3 ændres »548, 469 og 391 undervisningstimer« til:  

 »højst 400 undervisningstimer«.
 I § 4 ændres »469, 332 og 274 undervisningstimer« til:  

 »højst 160 undervisningstimer«.
 Som ny § 4 a indsættes:
»Det årlige undervisningstimetal ifølge §§ 3 og 4 - skemalægges  

 mellem forstander og inspektører på skolen inden for en ramme, der fastsættes  

 til 150 undervisningstimer årlig for forstanderens vedkommende og 250 undervisningstimer årlig pr. inspektør.« § 2.  Aftalen har virkning fra 1. april 1987.
 Stk. 2.  Der er ikke med denne aftale taget stilling til  

 forhandlingerne i forbindelse med arbejdstidsnedsættelserne pr. 1. september  

 1988 og 1. september 1990.
 Stk. 3.  Aftalen kan opsiges af hver af parterne med 3  

 måneders varsel, dog tidligst til 1. april 1991.
PROTOKOLLAT I tilslutning til aftale om ændringer i aftale om tjenestetid og  

 overtimebetaling for lærere og inspektører samt forstandere ved  

 lærlinge/efg-uddannelserne på de tekniske skoler er parterne enige om, at  

 såvel forstander som inspektør har undervisningspligt.
 København, den 8. juli 1987.
Statstjenestemændenes Centralorganisation II Bjørn Wikkelsøe Jensen Finansministeriet P.
M.
V.
E.
B.
