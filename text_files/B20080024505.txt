 Kapitel 1   Definitioner mv.
Kapitel 2   Parkeringsvejvisning Kapitel 3   Parkeringssøgesystemer Kapitel 4   Vejvisning til parkeringsplads ved jernbanestation eller busterminal Kapitel 5   Ikrafttræden Bekendtgørelse om parkeringsvejvisning I medfør af § 95, stk. 4, i færdselsloven, jf. lovbekendtgørelse nr. 1276 af 24. oktober 2007, § 6, stk. 1, i lov om offentlige veje, jf. lovbekendtgørelse nr. 671 af 19. august 1999, og § 24, stk. 3, i lov om private fællesveje, jf. lovbekendtgørelse nr. 670 af 19. august 1999, samt efter bemyndigelse i henhold til § 2, stk. 2, i lov om offentlige veje og § 10, stk. 1, i lov om private fællesveje, fastsættes:
Kapitel 1 Definitioner mv.
 § 1. Ved parkeringsvejvisning forstås vejvisning til offentlige og private parkeringspladser, jf. stk. 2, og stk. 3.
 Stk. 2. Ved offentlige parkeringspladser forstås parkeringspladser på offentlige vejarealer.
 Stk. 3. Ved private parkeringspladser forstås offentligt tilgængelige parkeringspladser i tilknytning til butikscentre, virksomheder, i parkeringshuse og lignende.
 § 2. Ved parkeringssøgesystemer forstås stationære og dynamiske systemer til parkeringssøgning.
 Stk. 2. Stationære systemer består af almindelige faste tavler.
 Stk. 3. Dynamiske systemer består af variable tavler.
 § 3. Betegnelserne for tavlerne (E-, F- og M-tavlerne) refererer til bekendtgørelse nr. 784 af 6. juli 2006 om vejafmærkning.
 § 4. Ved materialetype 3, jf. § 6, forstås den materialetype, der er beskrevet i bilag 3 i bekendtgørelse nr. 783 af 6. juli 2006 om anvendelse af vejafmærkning.
Kapitel 2 Parkeringsvejvisning § 5. På offentlige veje og på private fællesveje må kun vejvises til parkering med E 33 Parkering eller F 33 Parkeringsvejviser.
 Stk. 2. Der må ikke vejvises til parkeringspladser, der ikke har offentlig adgang.
 § 6. Parkeringsvejviser F 33 skal være retroreflekterende, materialetype 3.
 Stk. 2. Der må ikke angives tidsmæssige restriktioner på parkeringsvejvisere.
 § 7. Der må ikke anvendes logo på parkeringsvejvisere.
Kapitel 3 Parkeringssøgesystemer § 8. Stationære og dynamiske tavler i forbindelse med parkeringssøgesystemer skal udføres med blå baggrund, hvid tekst og hvid ramme.
 § 9. På vejvisningstavler i forbindelse med parkeringssøgesystemer kan parkeringspladsens navn angives med tekst.
Kapitel 4 Vejvisning til parkeringsplads ved jernbanestation eller busterminal (Parkér og Rejs) § 10. Ved vejvisning til Parkér og Rejs skal anvendes servicesymbolerne M 16,1 eller M 16, 2.
 Stk. 2. Symboler for trafikmidler skal orienteres i vejvisningsretningen.
 Stk. 3. Ved ligeudvejvisning skal symbolerne M 13 Jernbanestation og M 14 Busterminal venstrestilles.
Kapitel 5 Ikrafttræden § 11. Bekendtgørelsen træder i kraft den 21. april 2008.
 Stk. 2. Eksisterende parkeringssøgesystemer, der ikke opfylder bestemmelserne i bekendtgørelsens kapitel 3, kan dog bibeholdes, indtil førstkommende system udskiftning.
