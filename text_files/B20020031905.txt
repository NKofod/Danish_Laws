Bekendtgørelse om energimærkning  

 og oplysningspligt vedrørende tørretumblere til  

 husholdningsbrug1) I medfør af § 15, stk. 1, 3 og 4, § 17, stk. 4, § 19, § 20, stk. 4,  

 § 21 og § 22, stk. 2, i lov nr. 450 af 31. maj 2000 om fremme af besparelser  

 i energiforbruget fastsættes:
Kapitel 1 Anvendelsesområde § 1. Tørretumblere til husholdningsbrug  

 skal ved markedsføring og udbud til salg eller leje være  

 mærket og forsynet med oplysninger om energiforbrug m.v. som fastsat i  

 denne bekendtgørelse.
 Stk. 2. Bekendtgørelsen omfatter  

 tørretumblere, som overvejende fremstilles med henblik på  

 anvendelse i private husholdninger, og som anvendes med almindelig  

 elnettilslutning.
Stk. 3. Bekendtgørelsen omfatter ikke 1)	kombinerede vaskemaskiner/tørretumblere, 2)	tørretumblere, der også kan benytte andre energikilder  

 end almindelig elnettilslutning, 3)	brugte tørretumblere og 4)	tørretumblere, der er gået ud af produktion før  

 den 1. april 1996.
§ 2. Ved leverandør forstås i denne  

 bekendtgørelse 1)	producenter af tørretumblere, 2)	godkendte repræsentanter for producenter af  

 tørretumblere, 3)	importører af tørretumblere til Danmark og 4)	den, der fra dansk område markedsfører  

 tørretumblere i andre lande i Den Europæiske Union.
 Stk. 2. Ved forhandler forstås i denne  

 bekendtgørelse detailhandlere eller andre, der sælger, udlejer  

 eller udstiller tørretumblere, som er bestemt for den endelige  

 bruger.
Kapitel 2 Mærkning og oplysninger § 3. Tørretumblere skal forsynes med en  

 etiket med oplysninger om tørretumblerens energiforbrug m.v.
Etiketten  

 skal udformes og indeholde oplysninger som angivet i bilagene 1 og 4.
 Stk. 2. Etiketten skal anbringes udvendigt på  

 tørretumblerens for- eller overside, så etiketten er klart  

 synlig og ikke kan skjules.
 Stk. 3. I forbindelse med tørretumblere, som  

 udbydes i Danmark, skal der anvendes dansksprogede etiketter.
§ 4. Der skal for tørretumblere foreligge  

 et oplysningsskema, som i standardiseret form giver oplysninger om den  

 pågældende tørretumbler.
Oplysningsskemaet skal indeholde  

 oplysninger og udformes som angivet i bilagene 2 og 4.
Stk. 2. Oplysningsskemaet skal indgå i  

 leverandørens produktbrochurer.
Hvis produktbrochurer ikke  

 forelægges af leverandøren, skal oplysningsskemaet foreligge i  

 en særskilt tryksag eller anden dokumentation, som leverandøren  

 leverer sammen med tørretumbleren.
 Stk. 3. I forbindelse med tørretumblere, som  

 udbydes i Danmark, skal oplysningsskemaet være på dansk.
 § 5. Udbydes tørretumblere til salg eller  

 leje gennem en trykt meddelelse, herunder et postordrekatalog, således  

 at kunder må formodes ikke at få lejlighed til at se den  

 pågældende tørretumbler udstillet inden bestilling, skal  

 den trykte meddelelse indeholde alle de oplysninger, som er angivet i bilag  

 3.
 § 6. Oplysninger på etiketter, i  

 oplysningsskemaer og i trykte meddelelser, jf. §§ 3-5, skal være  

 begrundet i et teknisk dokumentationsmateriale vedrørende den  

 pågældende model af tørretumbler.
 Stk. 2. Det tekniske dokumentationsmateriale for den  

 pågældende model af tørretumbler skal være  

 udarbejdet så udførligt, at det er muligt at bedømme  

 nøjagtigheden af etikettens og oplysningsskemaets oplysninger.  

 Dokumentationsmaterialet skal indeholde følgende:
 1)	Leverandørens navn og adresse.
 2)	En generel beskrivelse af modellen, som skal være  

 tilstrækkelig til en entydig identificering af denne.
 3)	Oplysninger, eventuelt med tegninger, om modellens vigtigste  

 konstruktionstræk, især forhold, som har væsentlig  

 indflydelse på dens energiforbrug.
 4)	Rapporter inklusive måleresultater over prøvninger, som  

 er udført efter metoderne i de harmoniserede standarder for den  

 pågældende apparattype, jf. stk. 3, samt beregninger for de  

 værdier, der er afledt af værdier for lignende modeller.
 5)	Brugsvejledning, hvis en sådan er udarbejdet.
 Stk. 3. De oplysninger om den pågældende  

 tørretumbler, som skal gives på etiketter, i oplysningsskemaer  

 og i trykte meddelelser, samt udførte prøvninger indeholdt i  

 det tekniske dokumentationsmateriale skal måles i overensstemmelse med  

 de harmoniserede standarder for den pågældende apparattype, hvis  

 referencenumre er offentliggjort i De Europæiske Fællesskabers  

 Tidende, og for hvilke medlemsstaterne har offentliggjort referencenumrene  

 for de nationale standarder, som gennemfører disse harmoniserede  

 standarder.
 Stk. 4. Foretages sådanne ændringer i  

 konstruktionen af en eksisterende model, at oplysningerne om modellens  

 energiforbrug m.v. ikke længere er korrekte, anses den ændrede  

 tørretumbler for en ny model, som skal have en selvstændig  

 modelbetegnelse, eget teknisk dokumentationsmateriale samt etiket og  

 oplysningsskema med korrekte oplysninger.
§ 7. For så vidt angår oplysninger om  

 tørretumbleres lydeffektniveau (støj), jf. bilag 1-3, finder §§  

 3-6 kun anvendelse 1)	i forbindelse med markedsføring til lande i Den  

 Europæiske Union, som har påbudt offentliggørelse af  

 oplysninger om luftbåren støj fra tørretumblere, jf.  

 Rådets direktiv 86/594/EØF af 1. december 1986, eller 2)	hvis der frivilligt oplyses om tørretumbleres lydeffektniveau  

 i forbindelse med markedsføring i Danmark eller et andet land, hvor  

 der ikke er pligt til at oplyse om luftbåren støj.
 Stk. 2. Oplysninger om tørretumbleres  

 lydeffektniveau, som indgår på etiketter, i oplysningsskemaer, i  

 trykte meddelelser og i teknisk dokumentationsmateriale, jf. §§ 3-6, skal  

 tilvejebringes og angives i overensstemmelse med bekendtgørelse om  

 frivillig mærkning af husholdningsapparater med oplysning om  

 luftbåren støj.
Kapitel 3 Leverandørers og forhandleres forpligtelser § 8. Det påhviler leverandører af  

 tørretumblere at tilvejebringe etiketter, oplysningsskemaer og teknisk  

 dokumentationsmateriale i overensstemmelse med §§ 3, 4, 6 og 7.
 Stk. 2. Leverandøren skal sikre, at etiketter og  

 oplysningsskemaer er korrekt udformede og indeholder korrekte oplysninger,  

 jf. §§ 6 og 7 samt bilagene 1, 2 og 4.
 Stk. 3. Leverandøren anses for at have givet sit  

 samtykke til offentliggørelsen af oplysningerne på etiketten og  

 oplysningsskemaet.
 Stk. 4. Leverandøren skal i 5 år efter, at  

 fremstillingen af den pågældende tørretumbler er  

 ophørt, kunne fremlægge teknisk dokumentationsmateriale som  

 nævnt i § 6.
 § 9. Leverandøren skal vederlagsfrit levere  

 forhandlere de nødvendige etiketter til korrekt mærkning af  

 leverede tørretumblere på det sprog, som forhandleren skal  

 anvende.
 Stk. 2. Anmoder en forhandler om at få etiketter  

 leveret, skal leverandøren sikre, at de ønskede etiketter  

 leveres omgående.
 Stk. 3. Leverandøren skal levere forhandlerne de  

 fornødne oplysningsskemaer sammen med leverede tørretumblere.
 § 10. Forhandlere, der udstiller  

 tørretumblere, skal inden udstilling påføre vaskemaskinen  

 korrekt mærkning med etiket i overensstemmelse med § 3.
 Stk. 2. Forhandleren skal inden salg eller udleje give  

 kunder mulighed for at gøre sig bekendt med oplysningsskemaet, jf. §  

 4, for den pågældende tørretumbler.
 § 11. Den, der udbyder tørretumblere til  

 salg eller leje gennem en trykt meddelelse, jf. § 5, skal i den trykte  

 meddelelse anføre korrekte oplysninger om den pågældende  

 tørretumbler i overensstemmelse med §§ 6 og 7 samt bilag 3.
Kapitel 4 Tilsyn m.v.
 § 12. Energistyrelsen fører for så  

 vidt angår tørretumblere tilsyn med overholdelsen af reglerne i  

 lov om fremme af besparelser i energiforbruget kapitel 5 og i denne  

 bekendtgørelse.
 Stk. 2. Energistyrelsen kan overdrage tilsynet efter stk.  

 1 samt styrelsens beføjelser efter stk. 3 og §§ 13-16 til en anden  

 myndighed.
 Stk. 3. Energistyrelsen kan bemyndige en virksomhed eller  

 en sagkyndig institution eller organisation til for så vidt angår  

 tørretumblere at udøve nærmere angivne beføjelser  

 vedrørende kontrol, registrering og lignende i henhold til lov om  

 fremme af besparelser i energiforbruget kapitel 5 og denne  

 bekendtgørelse.
§ 13. Leverandører skal uden betaling  

 stille eksemplarer af tørretumblere til rådighed for  

 Energistyrelsen med henblik på måling og kontrol samt dække  

 øvrige udgifter ved udtagelsen af de pågældende  

 tørretumblere.
Udtager Energistyrelsen eksemplarer hos forhandlere med  

 henblik på måling og kontrol, skal leverandøren af den  

 pågældende tørretumbler afholde udgifterne herved.
 Stk. 2. Energistyrelsens udgifter i forbindelse med  

 måling og kontrol af tørretumblere skal dækkes af  

 leverandøren af den pågældende tørretumbler,  

 medmindre målings- eller kontrolresultater bekræfter rigtigheden  

 af leverandørens oplysninger.
 Stk. 3. Leverandøren skal dække alle de  

 udgifter ved udtagelse, måling og kontrol, som skyldes, at  

 leverandøren har meddelt Energistyrelsen eller en bemyndiget sagkyndig  

 institution m.v. urigtige eller vildledende oplysninger eller undladt at  

 afgive nødvendige oplysninger, jf. § 15.
 § 14. Resultatet af en kontrolundersøgelse  

 af i alt tre eksemplarer af samme model tørretumbler, som  

 Energistyrelsen har ladet udføre i overensstemmelse med de  

 harmoniserede standarder, jf. § 6, stk. 3, indgår i det tekniske  

 dokumentationsmateriale for den pågældende model, jf. § 6, stk.  

 2, nr. 4, og erstatter eksisterende måleresultater fra tidligere  

 udførte prøvninger såfremt kontrolresultatet  

 medfører, at oplysninger i energimærket skal ændres.
 Stk. 2. Kontrolundersøgelserne skal være  

 udført enten som akkrediteret teknisk prøvning på et  

 laboratorium akkrediteret af DANAK eller af et tilsvarende anerkendt  

 akkrediteringsorgan, som har undertegnet den europæiske  

 samarbejdsorganisation for akkrediteringsopgavers multilaterale aftale om  

 gensidig anerkendelse, og som er etableret i et EU/EØS-land, eller  

 på et laboratorium udpeget af Energistyrelsen eller den myndighed, der  

 har fået overdraget tilsynet.
 Stk. 3. Energistyrelsen kan bestemme, at resultatet af  

 kontrolundersøgelser udført i overensstemmelse med stk. 1 og 2  

 af tilsynsmyndigheder i andre lande i Den Europæiske Union, skal  

 indgå i det tekniske dokumentationsmateriale.
§ 15. Energistyrelsen kan pålægge  

 leverandører og forhandlere af tørretumblere, herunder den, der  

 udbyder tørretumblere til salg eller leje gennem en trykt meddelelse,  

 at fremkomme med alle sådanne oplysninger, som er nødvendige for  

 varetagelsen af tilsynet, herunder oplysninger, som er nødvendige for  

 at afgøre, om et forhold er omfattet af reglerne om  

 energimærkning m.v. i lov om fremme af besparelser i energiforbruget og  

 i denne bekendtgørelse.
Energistyrelsen  

 kan herunder kræve indsendt dokumentation i form af etiketter,  

 oplysningsskemaer og trykte meddelelser, jf. §§ 3-5, samt, såfremt der  

 er grund til at formode, at oplysningerne på etiketterne eller  

 oplysningsskemaerne er ukorrekte, teknisk dokumentationsmateriale, jf. §  

 6.
 Stk. 2. En virksomhed eller en sagkyndig institution  

 eller organisation, der er bemyndiget efter § 12, stk. 3, kan inden for  

 rammerne af bemyndigelsen anmode leverandører og forhandlere om  

 oplysninger omfattet af stk. 1.
 Stk. 3. Oplysningerne kan kræves meddelt skriftligt  

 og inden en nærmere fastsat frist.
 § 16. Energistyrelsen kan meddele påbud i  

 henhold til § 17, stk. 5, i lov om fremme af besparelser i  

 energiforbruget.
 § 17. Afgørelser truffet af Energistyrelsen  

 eller af en anden myndighed, der har fået overdraget tilsynet efter §  

 12, stk. 2, kan ikke indbringes for anden administrativ myndighed.
Kapitel 5 Straf § 18. Med bøde straffes den, der som  

 leverandør af tørretumblere 1)	undlader at tilvejebringe etiketter eller oplysningsskemaer som  

 foreskrevet i § 3, § 4, § 6 og § 7, jf. § 8, stk. 1 og 2, 2)	undlader at levere en forhandler etiketter eller oplysningsskemaer  

 som foreskrevet i § 9, eller 3)	undlader at tilvejebringe et teknisk dokumentationsmateriale som  

 foreskrevet i § 6 og § 7, jf. § 8, stk. 1 og 4, eller tilvejebringer et  

 mangelfuldt eller misvisende materiale.
Stk. 2. Med bøde straffes den, der som forhandler  

 af tørretumblere 1)	udstiller tørretumblere, der ikke er mærket med etiket  

 som foreskrevet i § 3, jf. § 10, stk. 1, eller 2)	undlader at give kunder mulighed for at gøre sig bekendt med  

 oplysningsskemaer som foreskrevet i § 10, stk. 2.
 Stk. 3. Med bøde straffes den, der i forbindelse  

 med udbud af tørretumblere til fjernsalg eller fjernudlejning gennem  

 en trykt meddelelse undlader at give oplysninger om tørretumbleren som  

 foreskrevet i § 5, jf. § 11.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 6 Ikrafttræden § 19. Bekendtgørelsen træder i kraft  

 den 1. juni 2002.
 Stk. 2. Samtidig ophæves bekendtgørelse nr.  

 106 af 28. februar 1996 om mærkning og oplysningspligt  

 vedrørende tørretumblere.
Økonomi- og Erhvervsministeriet, den 7. maj  

 2002 Bendt Bendtsen /Peter Helmer Steen Bilag 1 Etiketten 1. Udformning Etiketten udformes på det pågældende sprog i  

 overensstemmelse med følgende model:
2. Oplysninger på etiketten Følgende oplysninger skal angives på etiketten:
 I)	Leverandørens navn eller varemærke.
 II)	Leverandørens modelidentifikation.
 III)	Modellens relative energiforbrug bestemt i overensstemmelse med  

 bilag 4. Mærket anbringes ud for den relevante pil.
IV)	Hvis en model har fået tildelt et EF-miljømærke,  

 jf.
Europa-Parlamentets og Rådets forordning (EF) nr. 1980/2000 af 17.  

 juli 2000, kan en kopi af miljømærket, hvis ordningens krav i  

 øvrigt opfyldes, anbringes her.
I vejledningen om udformning af  

 etiketter til tørretumblere, som omtales nedenfor, gøres der  

 rede for, hvorledes miljømærket kan indgå i etiketten.
 V)	Energiforbrug i kWh pr. portion på programmet skabstørt  

 bomuld ifølge prøvningsmetoderne i de harmoniserede standarder,  

 der er omhandlet i § 6, stk. 3.
 VI)	Nominel tørrekapacitet på programmet skabstørt  

 bomuld, i kg, ifølge prøvningsmetoderne i de harmoniserede  

 standarder, der er omhandlet i § 6, stk. 3.
 VII)Apparattype, dvs. aftræks- eller kondenstørretumbler,  

 ifølge prøvningsmetoderne i de harmoniserede standarder, der er  

 omhandlet i § 6, stk. 3. Mærket anbringes ud for den  

 pågældende typebetegnelse.
 VIII) Støj, i givet fald målt i overensstemmelse med reglerne  

 i bekendtgørelse om frivillig mærkning af husholdningsapparater  

 med oplysning om luftbåren støj.
 De tilsvarende tekniske udtryk på andre fællesskabssprog  

 findes i bilag 5.
3. Tryk I det følgende afgrænses visse aspekter af etiketten:
 Farver:
 CMYK: cyan, magenta, gult, sort.
 Eks.: 07X0: 0 % cyan, 70 % magenta, 100 % gult, 0 % sort.
 Pile:
- A: X0X0 - B: 70X0 - C: 30X0 - D: 00X0 - E: 03X0 - F: 07X0 - G: 0XX0 Rammefarve: X070 Al tekst med sort.
Baggrunden er hvid.
 Fuldstændige oplysninger vedrørende trykning findes i  

 vejledningen om udformning af etiketter til tørretumblere, som  

 fås hos:
Sekretariatet for Udvalget for Energimærkning af Elektriske  

 Husholdningsapparater og Standardiserede Vareoplysninger Generaldirektorat for Energi og Transport Kommissionen Rue de la Loi/Weetstraat 200 B-1049 Bruxelles/Brussel Bilag 2 Oplysningsskemaet Oplysningsskemaet skal indeholde de oplysninger, der er angivet i nr.  

 1-13.
Oplysningerne kan gives i form af et skema, der omfatter en række  

 modeller af tørretumblere fra den samme leverandør, og skal i  

 så fald opgives i den angivne rækkefølge.
De kan  

 også gives i tilknytning til beskrivelsen af tørretumbleren:
 1)	Leverandørens varemærke.
 2)	Leverandørens modelidentifikation.
 3)	Modellens relative energiforbrug som defineret i bilag 4, udtrykt  

 som "Relativt energiforbrug . . . på skalaen A (lavt forbrug) til  

 G (højt forbrug)". Angives disse oplysninger i en tabel, kan de  

 udtrykkes på anden måde, forudsat at det er klart, at skalaen  

 går fra A (lavt forbrug) til G (højt forbrug).
4)	Angives disse oplysninger i en tabel, og har nogle af  

 tørretumblerne i tabellen fået tildelt et  

 "EF-miljømærke", jf.
Europa-Parlamentets og  

 Rådets forordning (EF) nr. 1980/2000 af 17. juli 2000, kan dette  

 oplyses her.
I så fald skal rubrikoverskriften hedde  

 "EF-miljømærke" og angivelsen være en kopi af  

 miljømærket.
Denne bestemmelse ændrer intet ved kravene i  

 EF-ordningen for tildeling af miljømærke.
5)	Energiforbrug (bilag 1, afsnit 2, nr.
V).
6)	Nominel kapacitet for bomuld (bilag 1, afsnit 2, nr.
VI).
 7)	Vandforbrug ifølge prøvningsmetoderne i de  

 harmoniserede standarder, der er omhandlet i § 6, stk. 3, for programmet  

 skabstørt bomuld (hvis det er relevant).
 8)	Tørretid ifølge prøvningsmetoderne i de  

 harmoniserede standarder, der er omhandlet i § 6, stk. 3, for programmet  

 skabstørt bomuld.
9)	Samme oplysninger som i punkt 5, 6, 7 og 8 ovenfor for programmerne  

 strygetørt bomuld og polyester-bomuld blanding.
Disse linier kan  

 udelades, hvis den pågældende tørretumbler ikke har  

 sådanne programmer.
 10)	Leverandøren kan give tilsvarende oplysninger for andre  

 tørreprogrammer.
11)	Gennemsnitligt årligt forbrug af energi (og evt. vand)  

 på grundlag af tørring af 150 kg på programmet  

 skabstørt bomuld, 280 kg på programmet strygetørt bomuld  

 og 150 kg på programmet polyester-bomuld blandinger.
Forbruget angives  

 som "Anslået årligt forbrug for en husstand på fire  

 personer, hvor der normalt benyttes tørretumbler".
12)	Apparattype, dvs. aftræks- eller kondenstørretumbler,  

 ifølge prøvningsmetoderne i de harmoniserede standarder, der er  

 omhandlet i § 6, stk. 3, (bilag 1, afsnit 2, nr.
VII).
 13)	Støj i givet fald målt i overensstemmelse med reglerne  

 i bekendtgørelse om frivillig mærkning af husholdningsapparater  

 med oplysning om luftbåren støj.
Oplysningerne kan udformes som en gengivelse af etiketten i farver eller  

 sort/hvid.
Oplysninger, som kun forekommer på oplysningsskemaet, skal  

 dog stadig medtages.
 De tilsvarende tekniske udtryk på andre fællesskabssprog  

 findes i bilag 5.
Bilag 3 Postordresalg og fjernsalg m.v.
 Postordrekataloger og andre trykte meddelelser, som er omfattet af § 5,  

 skal indeholde følgende oplysninger i den angivne  

 rækkefølge:
1)	Relativt energiforbrug (bilag 2, nr. 3) 2)	Energiforbrug (bilag 1, afsnit 2, nr.
V) 3)	Kapacitet (bilag 1, afsnit 2, nr.
VI) 4)	Vandforbrug pr. portion, hvis det er relevant (bilag 2, nr. 7) 5)	Anslået årligt forbrug pr. husstand (bilag 2, nr.  

 11) 6)	Støj (bilag 1, afsnit 2, nr.
VIII) Angives yderligere oplysninger, som er indeholdt i oplysningsskemaet,  

 udformes de som vist i bilag 2 og tilføjes ovenstående liste i  

 den rækkefølge, som er fastsat for oplysningsskemaet.
 De tilsvarende tekniske udtryk på andre fællesskabssprog  

 findes i bilag 5.
Bilag 4 Relativt energiforbrug En tørretumblers relative energiforbrug bestemmes efter  

 følgende tabeller:
Tabel 1 - Aftrækstørretumblere Relativt energiforbrug Energiforbrug (C) i kWh pr. kg tøj på  

 programmet skabstørt bomuld ifølge prøvningsmetoderne i  

 de harmoniserede standarder omhandlet i § 6, stk. 3 A C  £  

   0,51 B 0,51  <  

   C  £  

   0,59 C 0,59  <  

   C  £  

   0,67 D 0,67  <  

   C  £  

   0,75 E 0,75  <  

   C  £  

   0,83 F 0,83  <  

   C  £  

   0,91 G C  >  

   0,91 Tabel 2 - Kondenstørretumblere Relativt energiforbrug Energiforbrug (C) i kWh pr. kg tøj på  

 programmet skabstørt bomuld ifølge prøvningsmetoderne i  

 de harmoniserede standarder omhandlet i § 6, stk. 3 A C  £  

   0,55 B 0,55  <  

   C  £  

   0,64 C 0,64  <  

   C  £  

   0,73 D 0,73  <  

   C  £  

   0,82 E 0,82  <  

   C  £  

   0,91 F 0,91  <  

   C  £  

   1,00 G C  >  

   1,00 Bilag 5 1)   Bekendtgørelsen indeholder  

 bestemmelser, der gennemfører Kommissionens direktiv 95/13/EF af 23.  

 maj 1995 om gennemførelsesbestemmelser til Rådets direktiv  

 92/75/EØF for så vidt angår energimærkning af  

 tørretumblere, EF-Tidende 1995 L 136 s. 28.
