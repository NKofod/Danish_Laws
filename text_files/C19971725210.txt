Cirkulæreskrivelse om meddelelse om  

 omdannelse af tidligere hovedbeskæftigelse ved selvstændig  

 virksomhed til kombinationsbeskæftigelse ved selvstændig  

 virksomhed Kommentar m.v.:
 Et kombinationsforsikret medlem skal ikke opfylde  

 betingelserne i § 5 i bekendtgørelse om ophør med  

 udøvelse af selvstændig virksomhed som hovedbeskæftigelse,  

 for at virksomheden kan anses for ændret fra hovedbeskæftigelse  

 til kombi-beskæftigelse.
 Meddelelse om afgørelsen:
Medlemmet fik i 1988 bevilget  

 iværksætterydelse til selvstændig virksomhed med  

 fremstilling af beklædning.
I 1995 blev medlemmet efter anmodning  

 overflyttet til kombinationsforsikringsordningen på baggrund af  

 oplysninger om, at hun var ansat som lønmodtager i en garnforretning,  

 ligesom hun oplyste, at hun nu arbejdede 15 timer ugentligt i sin  

 selvstændige virksomhed.
 I 1996 blev medlemmet ledig fra lønarbejdet og  

 anmodede om dagpenge.
 Arbejdsløshedskassen afslog at udbetale  

 dagpenge, da medlemmet ikke opfyldte betingelserne i § 5 i direktoratets  

 bekendtgørelse om ophør med udøvelse af  

 selvstændig virksomhed som hovedbeskæftigelse.
 Direktoratet traf afgørelse om, at  

 medlemmets udøvelse af selvstændig virksomhed kunne anses for  

 omdannet fra hovedbeskæftigelse til kombi-beskæftigelse 18 timer  

 pr. uge, jf. de konkrete oplysninger om virksomhedens omfang over en  

 længere periode og medlemmets erklæring om timetal.
 Sagen hjemvistes til kassens afgørelse af, om  

 medlemmet opfyldte rådighedsbetingelserne i  

 bibeskæftigelsesbekendtgørelsen, således at medlemmet  

 kunne anses for dagpengeberettiget efter § 14, stk. 2 i direktoratets  

 bekendtgørelse om kombinationsforsikring.
 Direktoratet udtalte samtidig, at der ikke ved overgang  

 fra at drive selvstændig virksomhed som hovedbeskæftigelse til at  

 drive denne som kombi-beskæftigelse stilles samme krav om  

 beskæftigelse ved lønarbejde, som gælder ved ændring  

 af virksomheden fra hovedbeskæftigelse til bibeskæftigelse.  

 Medlemmets erklæring om ændring af virksomheden fra hoved- til  

 kombi-beskæftigelse skal godt-gøres eller sandsynliggøres  

 af en varig ændring af virksomhedens drift, som dermed underbygger  

 medlemmets erklæring.
