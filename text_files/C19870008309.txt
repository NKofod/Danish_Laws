(Forlystelsescirkulæret) Efter de gældende politivedtægter må en række forlystelser ikke afholdes  

 offentligt uden politiets tilladelse.
 Ved meddelelse af tilladelser til forlystelser på offentlige  

 forlystelsessteder, som for eksempel faste og omrejsende tivolier, byfester,  

 markeder og dyrskuer, skal nedenstående regler iagttages.
 Ved meddelelse af tilladelser til opstilling af ikke-gevinstgivende  

 spilleautomater og afholdelse af visse forestillinger skal reglerne i § 13 og  

 § 15 iagttages, uanset om forlystelsen afholdes på et offentligt  

 forlystelsessted. § 13 finder dog ikke anvendelse i lokaler, der er omfattet  

 af lov om restaurations- og hotelvirksomheder m.v.
 Bestemmelserne i § 10 og §§ 16-19 finder tillige anvendelse ved  

 tilladelser til drift af gevinstgivende spilleautomater i henhold til § 26 i  

 lov om restaurations- og hotelvirksomheder m.v.
Politiet skal holde sig underrettet om de enkelte kommunalbestyrelsers  

 almindelige stilling til, at der meddeles tilladelser til offentlige  

 forlystelser i kommunen.
Kommunalbestyrelsens holdning er vejledende for  

 politiet ved afgørelsen af de enkelte ansøgninger.
I.
PERSONLIGE BETINGELSER.
 § 1.  Tilladelse til at drive forlystelser, herunder  

 karruseller, gynger, skydebaner, lykkespil, behændighedsspil og lignende, kan  

 kun gives, hvis det efter de foreliggende oplysninger om ansøgerens og  

 eventuelle medhjælperes personlige forhold må antages, at virksomheden vil  

 blive drevet på forsvarlig måde.
 Stk. 2.  Er ansøgeren et selskab, gælder stk. 1  

 tilsvarende for den, der er ansvarlig for forlystelsen, og den pågældendes  

 eventuelle medhjælpere.
 Stk. 3.  Tilladelsen skal gives på vilkår af:
 Stk. 4.  Det skal fremgå af tilladelsen, at den ikke kan  

 overdrages.
 Stk. 5.  Det skal endvidere fremgå af tilladelsen, at  

 den helt eller delvist kan tilbagekaldes:
II.
GENERELLE BETINGELSER.
§ 2.  Den plads, hvor forlystelserne anbringes, skal  

 godkendes af politiet.
Der skal lægges særlig vægt på til- og  

 frakørselsforhold, parkeringsmuligheder og sanitære forhold.
Stk. 2.  Der bør så vidt muligt ikke godkendes pladser,  

 der er beliggende i umiddelbar nærhed af beboelseshuse.
Markedspladser og  

 lignende steder, der fra tidligere tid har været benyttet til forlystelser af  

 samme art, kan dog godkendes, hvis der kun vanskeligt kan findes anden egnet  

 plads.
 § 3.  Tilladelsen bør normalt betinges af, at der kun  

 holdes åbent for publikum i tiden mellem klokken 11.00 og kl. 24.00, jf.  

 endvidere de særlige regler i helligdagslovgivningen.
 Stk. 2.  Politiet kan fastsætte kortere åbningstider,  

 for eksempel således at særligt støjende forlystelser (højttaleranlæg,  

 mekaniske musikinstrumenter og lignende) eller særligt risikobetonede  

 forlystelser (gynger, karuseller, skydebaner og lignende) skal ophøre  

 tidligere end de øvrige forlystelser.
 Stk. 3.  Det skal fremgå af tilladelsen, i hvilket  

 tidsrum forlystelserne må være åbne.
 § 4.  Tilladelser til forlystelser på markeder og  

 dyrskuer bør kun meddeles i passende omfang ved hvert enkelt arrangement,  

 således at der tages hensyn til, at formålet med markedet eller dyrskuet ikke  

 tilsidesættes.
III.
DE ENKELTE FORLYSTELSER.
 Lykkespil.
 § 5.  Politiet kan tillade lykkespil på offentlige  

 forlystelsessteder under forudsætning af, at det underholdende i spillet er  

 så overvejende, at det har karakter af en forlystelse.
 Stk. 2.  Politiet kan tillade indtil 40 gevinstgivende  

 spilleautomater for hver 2 bemandede køreforretninger i et  

 forlystelsesarrangement under forudsætning af, at arrangementet fortsat har  

 karakter af et egentligt forlystelsessted.
 Stk. 3.  Politiet kan tillade tombola eller lignende  

 under forudsætning af, at tombolaen indgår som et naturligt, underholdende  

 led i det samlede forlystelsesarrangement.
 § 6.  Tilladelsen skal i øvrigt gives på vilkår af, at  

 reglerne i §§ 7-11 overholdes.
§ 7.  Spil om penge eller stærke drikke er ikke  

 tilladt.
Spillemærker eller andre gevinster må ikke ombyttes med penge.
 Stk. 2.  Spillemærker må kun anvendes på samme eller  

 tilsvarende forlystelsesarrangementer til:
§ 8.  I lykkespil om varer må hver spillers indsats  

 pr. spil ikke overstige 5 kr. pr. felt eller lignende.
Hvis der ydes rabat  

 ved indsats på flere felter eller lignende, må hver spillers indsats ikke  

 overstige 20 kr. pr. spil.
Indkøbsprisen på de enkelte varer må ikke  

 overstige 300 kr.
Det er tilladt at udbetale sidegevinster i form af  

 spillemærker, såfremt værdien af disse gevinster ikke overstiger 10 kr. i  

 spillemærker.
§ 9.  I roulettespil må hver spillers indsats højst  

 udgøre 5 kr.
Indsatsen på eet felt må dog ikke overstige 1 kr.
Gevinsten må  

 ikke overstige værdien af 50 kr. i spillemærker.
§ 10.  I andre lykkespil om spillemærker, herunder  

 gevinstgivende spilleautomater (enarmede tyveknægte), må hver spillers  

 indsats ikke overstige 50 øre.
Gevinsten må ikke overstige værdien af 300 kr.  

 i spillemærker.
§ 11.  I en tombola eller lignende må prisen pr. lod  

 ikke overstige 5 kr.
Gevinsten skal bestå af varer, hvis indkøbspris ikke må  

 overstige 300 kr., eller af spillemærker til en værdi af højst 300 kr. i  

 spillemærker.
 Behændighedsspil.
 § 12.  Politiet kan tillade behændighedsspil, som  

 pladespil. ringspil, fiskespil og lignende.
Stk. 2.  Tilladelsen skal gives på vilkår af, Stk. 3.  Tilladelsen skal i øvrigt gives på vilkår af,  

 at reglerne i § 7 overholdes.
 Morskabsautomater.
 § 13.  Politiet kan tillade spil på  

 ikke-gevinstgivende spilleautomater (morskabsautomater).
Stk. 2.  Tilladelsen skal gives på vilkår af, at hver  

 spillers indsats ikke overstiger 5 kr., og at spilleautomaten ikke kan  

 overføre points til følgende spil.
For særligt avancerede automater kan  

 indsatsen dog tillades at udgøre højst 10 kr.
 Stk. 3.  Om antallet af morskabsautomater gælder § 5,  

 stk. 2, tilsvarende.
 Stk. 4.  Uden for offentlige forlystelsessteder kan  

 politiet endvidere tillade opstilling af et passende antal morskabsautomater  

 på steder, hvor publikum i forvejen må antages at indfinde sig med henblik på  

 underholdning, for eksempel i biografer.
Særlige forlystelsesapparater § 14.  Politiet kan tillade brug af karuseller,  

 luftgynger, rutschebaner, radiobiler, skydebaner og lignende forlystelser  

 under forudsætning af:
 Visse forestillinger.
 § 15.  Politiet må ikke tillade, at der afholdes  

 offentlige hypnotiske, spiritistiske eller lignende forestillinger, hverken  

 på elller uden for offentlige forlystelsessteder.
 Stk. 2.  Forestillinger med tankelæsning, suggestion og  

 lignende må kun tillades, hvis publikum ikke deltager.
IV.
KONTROL M.V.
 Syn af spilleautomater.
 § 16.  Tilladelse til opstilling af gevinstgivende  

 spilleautomater skal betinges af, at der forevises en inden for de sidste 3  

 år udstedt erklæring fra Dantest eller et andet autoriseret laboratorium  

 godkendt af Statens Tekniske Prøvenævn og Justitsministeriet.
 Stk. 2.  Den i stk. 1 nævnte erklæring skal attestere:
 § 17.  Hvis der foretages konstruktive ændringer af  

 automaten, må denne ikke bruges, før politiet har fået forevist en erklæring  

 som nævnt i § 16, stk. 2, nr. 1-4 og 6-7.
 § 18.  Politiet kan foranstalte kontrolsyn af en  

 spilleautomat, når omstændighederne taler derfor.
 § 19.  Udgifterne ved de i §§ 16-18 nævnte syn  

 afholdes af automatejeren.
 Syn af særlige forlystelsesapparater.
§ 20.  Tilladelse til anvendelse af karruseller,  

 luftgynger og lignende forlystelsesapparater, jf.
Socialministeriets  

 bekendtgørelse nr. 267 af 19. august 1958 om politiets tilsyn med sådanne  

 apparater, bør betinges af, § 21.  Ansøgning om godkendelse af  

 forlystelsesappatater, der ikke tidligere har været benyttet her i landet,  

 indgives af ejeren eller brugeren bilagt tegninger, beskrivelse og beregning  

 samt en af leverandøren udarbejdet betjeningsvejledning alt i to eksemplarer  

 til politimesteren (politidirektøren) i den politikreds, hvor han har bopæl,  

 hvor apparatet er fremstillet, eller hvor det første gang agtes taget i brug.
 Stk. 2.  Apparatet synes ved poltitimesterens  

 (politidirektørens) foranstaltning af en sagkyndig til sikring af, at  

 benyttelsen ikke frembyder fare for publikum eller for det personale, der  

 skal betjene det.
 Stk. 3.  Såfremt det pågældende apparat er af særlig  

 kompliceret karakter, bør politimesteren (politidirektøren) indhente en  

 erklæring fra Dantest eller fra et af de teknologiske institutter i København  

 og Århus.
Stk. 4.  Hvis apparatet herefter kan godkendes, udsteder  

 politimesteren (politidirektøren) en skriftlig godkendelse, som dels skal  

 angive de betingelser, der af sikkerhedsmæssige grunde stilles med hensyn til  

 apparatets konstruktion, opstilling og anvendelse , dels skal indeholde pålæg  

 om, at enhver ændring af apparatets konstruktion straks skal anmeldes til  

 politiet, jf. § 22, og at apparatet med nærmere angivne mellemrum skal synes  

 af politiet, jf. § 24. Samtidig med godkendelsen forsynes de medfulgte bilag  

 med politiets stempel, hvorefter det ene sæt bilag udleveres til ejeren  

 (brugeren) af apparatet.
Endvidere udleveres til ejeren (brugeren) af  

 apparatet en af den sagkyndige udfyldt tilsynsbog.
Tilsynsbogen skal  

 indeholde de i godkendelsesskrivelsen anførte betingelser og pålæg, rubrikker  

 til notering af senere eftersyn og af eventuelle mangler, der vil være at  

 afhjælpe, samt en skitse med angivelse af apparatets hovedmål og en  

 betjeningsvejledning.
Tilsynsbogen skal endvidere på første side være  

 forsynet med følgende påtegning: »Ejeren eller brugeren af det i  

 nærværende tilsynsbog omhandlede forlystelsesapparat er pligtig at give det  

 personale, der betjener apparatet, fornøden vejledning om dets betjening og  

 at føre et efter forholdene rimeligt tilsyn.
Tilsynsbogen skal opbevares ved  

 forlystelsesapparatet og på forlangende forevises af politiet«.  

 Tilsynsbogen udfærdiges på blanket P 467.
 Stk. 5.  For så vidt angår forlystelsesapparater, der  

 allerede er taget i anvendelse inden nærværende cirkulæres ikrafttræden,  

 udstedes der tilsynsbog ved førstkommende syning af apparatet.
§ 22.  Når der sker anmeldelse til politiet om ændring  

 af et forlystelsesapparats konstruktion, lader politiet en sagkyndig foretage  

 syning og indhenter om fornødent en erklæring fra Dantest eller et af de  

 teknologiske institutter.
Hvis den stedfundne ændring godkendes, tilføres der  

 tilsynsbogen fornøden bemærkning herom, ligesom de i forbindelse med  

 apparatets første godkendelse tilbageleverede tegninger og beskrivelser  

 berigtiges.
§ 23.  Såfremt et forlystelsesapparat efter den første  

 godkendelse eller efter et senere syn flyttes til et andet sted, skal  

 politiet på stedet, inden apparatet tages i brug, konstatere, om det er  

 forsvarligt vedligeholdt og opstillet.
Dette eftersyn foretages af en dertil  

 kvalificeret polititjenestemand.
Hvis polititjenestemanden er i tvivl om,  

 hvorvidt det er forsvarligt, at apparatet tages i brug, kan han kræve det  

 synet af en sagkyndig.
 Stk. 2.  Findes apparatet i orden, udstedes attest  

 herom.
§ 24.  Et forlystelsesapparat bør ved politiets  

 foranstaltning synes hvert kalenderår, umiddelbart inden det tages i brug,  

 til sikring af, at der ikke er foretaget ændringer i den godkendte  

 konstruktion, at det er forsvarligt vedligeholdt, og at det i øvrigt ikke  

 frembyder fare for publikum eller for det personale, der skal betjene det.  

 Hvor særlige forhold gør det påkrævet (komplicerede eller særlig stærkt  

 benyttede apparater), kan politiet stille krav om syning flere gange i løbet  

 af et kalenderår.
Om disse syn tilføres der tilsynsbogen bemærkning.
§ 25.  Alt efter apparatets mere eller mindre  

 komplicerede karakter kan som sagkyndig anvendes Justitsministeriets  

 bilinspektører, ingeniører eller fagkyndige håndværkere.
De i §§ 22 og 24  

 nævnte syn foretages normalt i den politikreds, hvor ejeren (brugeren) af  

 apparatet bor, eller hvor apparatet første gang i året agtes taget i brug.  

 Ved de i §§ 22-24 nævnte syn skal den oprindelige godkendelsesskrivelse og  

 tilsynsbogen forevises.
Stk. 2.  Politimesteren (politidirektøren) fastsætter  

 den sagkyndiges honorar for syning af et forlystelsesapparat.
Honoraret  

 tillige med eventuelle befordringsudgifter samt alle udgifter, der måtte være  

 forbundet med tilvejebringelsen af erklæring fra Dantest eller et teknologisk  

 institut, afholdes af indehaveren af apparatet og erlægges, inden politiets  

 godkendelse meddeles, og inden apparatet tages i brug.
For det i § 23  

 omhandlede eftersyn, der foretages af polititjenestemænd, erlægges intet  

 honorar.
 Forsikring.
§ 26.  Der skal tegnes lovpligtig  

 arbejdsskadeforsikring for eventuel medhjælp og ansvarsforsikring, som skal  

 dække et eventuelt erstatningsansvar over for publikum.
Ansvarsforsikringen  

 skal som minimum udgøre 5 mill. kr. ved personskade og 2 mill. kr. ved  

 tingsskade.
V.
IKRAFTTRÆDELSESBESTEMMELSER M.V.
 § 27.  Dette cirkulære træder i kraft den 15. maj  

 1987.
 Stk. 2.  Samtidig ophæves:
 § 28.  For faste forlystelsesparker, der inden den 15.  

 maj 1987 havde tilladelse til opstilling af et større antal  

 ikke-gevinstgivende spilleautomater end angivet i § 5, stk. 2, kan politiet  

 fortsat tillade dette antal.
Justitsministeriet, den 14. maj 1987 ERIK NINN-HANSEN /Walsted Hansen (Til politidirektøren i København og politimestrene).
