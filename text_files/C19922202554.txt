(Erhvervsskolerne) Med cirkulæreskrivelse af 8. juli 1992, I-457, udsendte vi  

 ansættelsesbekendtgørelse nr. 522 af 18. juni 1992. Bekendtgørelsen har  

 virkning fra den 1. august 1992. Det fremgår af ovennævnte cirkulæreskrivelse  

 ad § 3, at anciennitetsfastsættelse for nyansatte på erhvervsskoler indtil  

 videre fortsat skal foretages af ministeriet.
Vi ønsker imidlertid allerede nu at lade skolerne selv fastsætte  

 ancienniteten for enkelte stillingskategorier.
Det drejer sig om stillinger,  

 der er klassificeret så højt, at der kun er eet skalatrin i lønrammen og  

 derfor normalt ikke problemer med lønanciennitetsfastsættelsen.
 Vi overfører derfor, med virkning fra 1/8 92, opgaven med at fastsætte  

 lønancienniteten til den enkelte skole i forbindelse med nyansættelse i flg.  

 stillinger:
 - Inspektør i lønramme 33, der iflg. skrivelse af 12/9 91 kan oprettes på  

 friliste.
 - Inspektør i lønramme 34, dog kun ved genbesættelse af ledige stillinger,  

 som tidligere er blevet godkendt af Undervisningsministeriet.
 - Øvrige tjenstemandslignende stillinger, der er klassificeret i lønramme  

 33 eller højere lønramme, dog kun ved genbesættelse af ledige stillinger, som  

 tidligere er blevet godkendt af Undervisningsministeriet, og som kan  

 genbesættes uden Undervisningsministeriets godkendelse.
 Nyoprettede stillinger, som ikke er på friliste, skal indtil videre  

 fortsat sendes til klassificering i Undervisningsministeriet, jf.  

 Finansministeriets klassificeringscirkulære af 3/3 92 (APD nr. 20/92) pkt,  

 5.1.
 Ved genbesættelse af stillinger i lønramme 35 og derover, som omfattes af  

 cheflønspuljen, skal der indtil videre ske indsendelse til  

 Undervisningsministeriet, hvis der stilles forslag om et særligt tillæg, jf.  

 Finansministeriets cirkulære 18/4 91 om lokalløn og chefløn (APD nr. 25/91)  

 samt Undervisningsministeriets skrivelse af 29/7 91 til erhvervsskolerne om  

 nye klassificeringsregler.
Det er en følge af delegationen, at vi ikke længere skal modtage genpart  

 af ansættelsesbrevet, men den ansatte har naturligvis fortsat krav på at  

 modtage ansættelsesbrevet, og kopi skal tilsendes vedkommendes faglige  

 organisation.
Desuden sendes kopi til Pensionskassen for Erhvervsskoler, hvis  

 den ansatte er optaget eller skal optages i pensionskassen.
Det understreges, at skolerne skal oprette en personalesag for hver enkelt  

 ansat.
I sagen skal, foruden stillingsopslaget, stillingsansøgningen og kopi  

 af ansættelsesbrevet, indgå fornøden dokumentation for den pågældendes  

 uddannelse, herunder eventuelt eksamensbevis, evt. tidligere beskæftigelse,  

 fastsættelse af pågældendes lønanciennitet, beskæftigelsesgrad, eventuel  

 orlov og øvrige relevante oplysninger.
 Ministeriets Lønafdeling og Rigsrevisionen har til enhver tid adgang til  

 at kræve den enkelte personalesag indsendt til gennemsyn, ligesom skolens  

 egen revisor skal have mulighed for at se dokumentation i personalesagerne.
 Tvivlstilfælde kan forelægges for ministeriet.
 Telefonisk henvendelse kan ske til:
