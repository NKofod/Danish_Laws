 I henhold til § 57, stk. 7, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 510 af 19. juli  

 1989, fastsættes efter forhandling med Landsarbejdsnævnet:
Personkreds § 1.  Bekendtgørelsen omfatter medlemmer, der mere end  

 midlertidigt udøver selvstændig virksomhed som hovedbeskæftigelse.
Betingelser for udbetaling § 2.  Retten til dagpenge under midlertidigt ophør er  

 betinget af, at medlemmet dokumenterer, Stk. 2.  Det er endvidere en betingelse, at medlemmet  

 opfylder de almindelige betingelser for ret til dagpenge, og at medlemmet  

 ikke modtager andre ydelser til dækning af den tabte indtjening.
Ventetid § 3.  Retten til dagpenge indtræder først 1 uge efter,  

 at ophøret er indtrådt.
 Stk. 2.  En kortvarig afbrydelse af ophøret, som forsøg  

 på genoptagelse af driften medfører ikke, at der påbegyndes en ny  

 venteperiode efter stk. 1, hvis der er tale om samme ekstraordinære  

 begivenhed.
Ydelsesperiodens varighed § 4.  Medlemmet kan som følge af det midlertidige  

 ophør modtage dagpenge i op til 13 uger.
 Stk. 2.  En kortvarig afbrydelse af ophøret som forsøg  

 på genoptagelse af driften, medfører dog ikke, at der starter en ny periode  

 efter stk. 1, hvis der er tale om samme ekstraordinære begivenhed.
Fradrag i dagpengene § 5.  Medlemmets beskæftigelse i ydelsesperioden  

 medfører fradrag i dagpengene efter de gældende regler for ledige medlemmer,  

 jf. lovens § 58, stk. 1, nr. 2 og 3 og § 59.
Dagpengesatsen § 6.  Dagpenge udbetales med den beregnede sats, som  

 medlemmet senest har fået udbetalt inden for de seneste 2 år som  

 fuldtidsforsikret med eventuelle efterfølgende reguleringer.
 Stk. 2.  I øvrige tilfælde udbetales dagpenge med et  

 beløb, der udgør 80% af højeste dagpenge efter lovens § 47.
Feriedagpenge § 7.  Der kan under det midlertidige ophør ikke  

 modtages feriedagpenge, jf. lovens § 75 h, stk. 4.
Oplysningspligt § 8.  Medlemmet er forpligtet til omgående at  

 underrette arbejdsløshedskassen, når betingelserne for udbetalingen af  

 dagpenge ikke længere er opfyldt, jf. § 2.
 Ikrafttrædelse m.v.
 § 9.  Bekendtgørelsen træder i kraft den 1. januar  

 1990 og finder anvendelse på midlertidige ophør, der starter fra og med denne  

 dato.
 § 10.  Der udarbejdes en vejledning til  

 bekendtgørelsen.
