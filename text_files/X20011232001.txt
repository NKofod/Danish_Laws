Bindende forhåndsbesked  

 firmabilbeskatning   deleleasing Referencer LL § 16, stk. 4 LV 2000 A.B.1.9.2 Spørgsmål Vil ansatte, der deltager i den neden for beskrevne  

 bilordning baseret på deleleasing, være omfattet af  

 ligningslovens § 16, stk. 4, om beskatning af fri bil? Svar Ja, se sagsfremstilling og begrundelse.
Beskrivelse af de faktiske forhold Forespørger, der driver virksomhed som  

 bilforhandler, påtænker i samarbejde med et leasingselskab at  

 etablere en ordning for sine kunder, hvorefter firmaer gives mulighed for, at  

 der ved leasing af en bil etableres to leasingforhold: en leasingkontrakt med  

 bruger 1 "firmaet" for så vidt angår den  

 erhvervsmæssige kørsel og en leasingkontrakt med bruger 2  

 "ansat i firmaet" for så vidt angår den private  

 kørsel.
 Forespørgers repræsentant oplyser i den  

 forbindelse følgende om ordningen:
 "I praksis vil det foregå på  

 følgende måde:
 1.
 Ved etablering af leasingkontrakterne anslås der en  

 fordeling for privat og erhvervsmæssig kørsel med udgangspunkt i  

 en anslået total kørsel pr. år.
 Eksempel:
 Anslået årlig kørsel i  

 alt......................................
25.000 km Heraf anslået  

 privat............................................
10.000 km Heraf anslået  

 erhverv.........................................
15.000 km Med udgangspunkt i ovenstående anslåede  

 fordeling udarbejdes der leasingkontrakter imellem leasingselskabet og bruger  

 1 og leasingselskabet og bruger 2.
 Hvis det forudsættes, at den månedlige normale  

 leasingydelse for den valgte bil eksempelvis udgør kr. 7.000 + moms,  

 indgås følgende leasingkontrakter:
En kontrakt med bruger 1 "firmaet" på kr.  

 7.000 x 15.000 : 25.000 = 4.200 + moms En kontrakt med bruger 2 "den ansatte" på  

 kr. 7.000 x 10.000 : 25.000 = 2.800 + moms Bruger 1 og bruger 2 betaler selv leasingydelsen  

 vedrørende sin kontrakt.
 2.
 Driftsudgifterne til benzin, vægtafgift og eventuel  

 forsikring udlægges i første omgang af firmaet.
 Bruger 2 trækkes hver måned i gagen efter skat  

 for sin forholdsmæssige andel af månedens udgifter.
 Den forholdsmæssige andel beregnes med udgangspunkt  

 i den anslåede private og erhvervsmæssige kørsel, som  

 nævnt under punkt 1.
 3.
 Det forudsættes, at bruger 2 fører en  

 kørselsbog efter de retningslinier, der er angivet af  

 skattemyndighederne.
 Efter udgangen af hver 12-månedersperiode eller en  

 kortere periode, hvis medarbejdere fratræder, foretages der på  

 grundlag af den førte kørselsbog en opgørelse af den  

 realiserede erhvervsmæssige og private kørsel.
 Firmaet regulerer herefter leasingydelse og  

 driftsomkostninger i perioden overfor den ansatte, såfremt den faktiske  

 fordeling af erhvervsmæssig og privat kørsel ikke har  

 været som oprindeligt forudsat.
 Såfremt den private andel har været  

 større, trækkes bruger 2 "medarbejderen" i løn  

 efter skat for reguleringsbeløbet og omvendt får medarbejderen  

 refunderet et ikke skattepligtigt beløb, hvis den private andel har  

 været mindre.
 4.
 Eventuelle erstatninger til leasingselskabet som  

 følge af leasingforholdets ophør i kontraktperioden fordeles  

 ligeledes efter den faktiske erhvervsmæssige og private  

 kørsel.
Som det fremgår ovenfor, sikrer systemet, at den  

 ansatte betaler samtlige de udgifter, der er forbundet med den private  

 kørsel og firmaet betaler alle de udgifter, der er forbundet med den  

 erhvervsmæssige kørsel." Styrelsens indstilling og begrundelse I henhold til ligningslovens § 16, stk. 4, ansættes  

 den skattepligtige værdi af en bil, der er stillet til rådighed  

 for den ansattes private benyttelse af en arbejdsgiver, til en årlig  

 procentdel af bilens værdi, dog mindst af 160.000 kr.
Procentdelen  

 udgør 25 pct. af den del af bilens værdi, der ikke overstiger  

 300.000 kr. og 20 pct. af resten.
 Selvom der ikke er aftalt en firmabilordning mellem  

 virksomheden og den ansatte, skal den ansatte beskattes efter reglerne om  

 firmabilbeskatning, hvis den ansatte benytter virksomhedens bil/en af  

 virksomheden leaset bil til en kørsel, der ikke udelukkende kan  

 karakteriseres som erhvervsmæssig.
 Efter ligningslovens § 9 B er erhvervsmæssig  

 kørsel:
i kørsel mellem sædvanlig bopæl og  

 arbejdsplads i indtil 60 arbejdsdage inden for de forudgående 24  

 måneder i kørsel mellem arbejdspladser, og i kørsel inden for samme arbejdsplads Anden kørsel er privat kørsel.
Det indstilles, at de ansatte vil være omfattet af  

 ligningslovens § 16, stk. 4. Den forelagte ordning ses efter styrelsens  

 opfattelse ikke i tilstrækkelig grad at adskille sig fra  

 tilfælde, hvor en arbejdsgiver stiller en leaset bil til rådighed  

 for den ansattes private benyttelse kombineret med en egenbetaling med  

 beskattede midler fra den ansatte til arbejdsgiveren og hvor den  

 skattepligtige værdi nedsættes med egenbetalingen.
Den skitserede  

 bilordning adskiller sig herved fra Ligningsrådets bindende  

 forhåndsbesked af 19. juni 2001 om en delebilordning (offentliggjort  

 som SKM2001.255.LR) ved, at der i denne ordning var "vandtætte  

 skotter" mellem aftaleparterne.
Leasingydelserne og også  

 driftsudgifter m.v. skulle således betales direkte til leasingselskabet  

 af hver af parterne.
 Ligningsrådet tiltræder Told- og  

 Skattestyrelsens indstilling og begrundelse herfor.
