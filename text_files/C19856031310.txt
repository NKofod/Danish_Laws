Lov om sommerhuse og campering m.v. blev ændret i 1983, blandt andet med  

 det formål efterhånden at rense sommerhusområderne for ulovlig helårsbeboelse  

 og muliggøre en forbedret håndhævelse af lovens regler.
Ved lovændringen blev  

 der blandt andet indført regler om påtale og straf, og det blev præciseret,  

 at kommunalbestyrelsen skal føre tilsyn med overholdelsen af reglerne om  

 beboelse i bygninger i sommerhusområder.
Lovændringen skete ved lov nr. 207 af 25. maj 1983. I forbindelse hermed  

 udsendte miljøministeriet 1. juli 1983 et cirkulære, hvori det blev oplyst,  

 at der i bygnings- og boligregisteret og det kommunale ejendomsstamregister  

 ville blive stillet faciliteter til rådighed for kommunalbestyrelsen som  

 hjælp til opfyldelsen af tilsynsforpligtelsen.
I cirkulæret stillede  

 miljøministeriet samtidig i udsigt, at der senere ville blive udsendt en  

 skrivelse, hvori der ville blive redegjort for den praktiske anvendelse af  

 registrene.
 Ved lov nr. 250 af 23. juni 1984 om ændring af forskellige miljø- og  

 planlægningslove (håndhævelsesloven) blev der indført yderligere regler med  

 sigte på håndhævelse af sommerhusloven.
 Sommerhusloven er senest bekendtgjort ved lovbekendtgørelse nr. 357 af 15.  

 juli 1985.
Denne skrivelse skal ses i lyset af ovennævnte lovændringer.
I skrivelsen  

 beskrives registerfaciliteter, som efter udvidelsen af bygnings- og  

 boligregisteret den 1. juli 1984 er til rådighed ved kommunalbestyrelsens  

 tilsyn med overholdelsen af sommerhuslovens § 7a.
Desuden beskrives  

 fremgangsmåde og den praktiske anvendelse af registrene ved registrering af  

 de boligenheder i sommerhusområder, hvor der er meddelt tilladelse til  

 helårsbeboelse.
Skrivelsen vedrører således ikke registrering af den lovlige  

 anvendelse af sommerhuse, som ligger i landzone.
 2. Kommunalbestyrelsens tilsynsforpligtelse i henhold  

 til sommerhusloven.
 Efter sommerhuslovens § 7a gælder:
- at en bygning i et sommerhusområde ikke må anvendes til overnatning i  

 perioden 1. oktober - 31. marts, bortset fra overnatning i forbindelse med  

 kortvarige ferieophold, weekends eller lignende, - at kommunalbestyrelsen i særlige tilfælde kan give tilladelse til, at en  

 bygning i et sommerhusområde kan anvendes til helårsbeboelse, - at bestemmelsen ikke finder anvendelse på bygninger, der allerede blev  

 anvendt til helårsbeboelse på det tidspunkt, hvor området blev udlagt til  

 sommerhusområde, og retten til helårsbeboelse ikke senere er bortfaldet.
 I medfør af ændringslovens § 3 kunne endvidere personer, der den 10.  

 februar 1983 uden tilladelse anvendte en beboelsesbygning i et  

 sommerhusområde til helårsbeboelse, inden 1. oktober 1983 søge  

 kommunalbestyrelsen om dispensation til helårsbeboelse.
 I henhold til lovens § 10a, stk. 2 og 4, er det kommunalbestyrelsen, som  

 påser overholdelsen af § 7a og vilkår, der er fastsat i forbindelse med  

 tilladelse eller dispensation.
 Hvis kommunalbestyrelsen bliver opmærksom på et ulovligt forhold, påhviler  

 det tillige kommunalbestyrelsen i henhold til § 10a, stk. 5, at søge  

 forholdet lovliggjort, medmindre der er tale om forhold af ganske underordnet  

 betydning.
I kommunens forskellige forvaltningsgrene findes oplysninger om både den  

 lovlige og den faktiske anvendelse af bygninger i sommerhusområder.
Hvis  

 oplysningerne skal kunne anvendes ved kommunalbestyrelsens tilsyn med  

 overholdelsen af § 7a, er det imidlertid nødvendigt, at der sker en  

 koordination af oplysningerne.
 3. Registerfaciliteter, som kan anvendes ved  

 kommunalbestyrelsens tilsyn.
3.a.
Oplysning om ejendommens zonestatus.
I det kommunale ejendomsstamregister (ESR) sker der en registrering af  

 ejendommenes zonestatus og dermed af ejendomme, som enten helt eller delvis  

 ligger i et sommerhusområde.
Denne registrering er hidtil udført med henblik  

 på vurderingsformål.
Det har imidlertid vist sig, at denne registrering ikke altid er  

 gennemført fuldstændigt.
Det må derfor tilrådes, at kommunalbestyrelsen også  

 under hensyn til efterlevelsen af sommerhuslovens tilsynsforpligtelse  

 foretager en fuldstændig registrering af ejendomme, som ligger i et  

 sommerhusområde.
3. b.
Oplysning om lovlig helårsbeboelse i  

 sommerhusområder.
 I forbindelse med den udvidelse af bygnings- og boligregisteret (BBR), der  

 trådte i kraft den 1. november 1984, er registeret suppleret med et nyt  

 datafelt på enhedsniveau med betegnelsen »lovlig helårsbeboelse i  

 sommerhusområde«, jfr. boligministeriets »BBR-meddelelse no.  

 1«.
 Indberetning til dette felt er obligatorisk.
 Kommunalbestyrelsen skal til dette felt i BBR indberette alle enheder, som  

 i medfør af sommerhuslovens § 7a og ændringslovens § 3, stk. 1, er tilladt  

 anvendt til helårsbeboelse, og hvor retten til helårsbeboelse ikke er  

 bortfaldet i henhold til § 7b.
Til feltet kan der på nuværende tidspunkt indberettes følgende  

 kodeværdier; A.
Gammel helårsstatus eller ikke-tidsbegrænset dispensation til  

 helårsbeboelse.
B.
Tidsbegrænset dispensation til helårsbeboelse.
Det er imidlertid besluttet i samråd med boligministeriet og Kommunernes  

 Landsforening at udvide indberetningsmulighederne til dette felt.
Efter  

 udvidelsen af feltet vil følgende kodeværdier kunne indberettes; A.
Gammel helårsstatus eller ikke-personlig dispensation til  

 helårsbeboelse.
B.
Personlig, tidsbegrænset dispensation til helårsbeboelse.
C.
Personlig, ikke-tidsbegrænset dispensation til helårsbeboelse.
 Under kodeværdi A skal de enheder registreres, hvor tilladelsen er knyttet  

 til ejendommen, og hvor der ikke er meddelt personlig dispensation til  

 helårsbeboelse.
 Under kodeværdi B skal de enheder registreres, hvor der er meddelt  

 personlig dispensation til helårsbeboelse, således at tilladelsen bortfalder  

 ved ejerens fraflytning eller død, ved salg, udleje eller anden overdragelse  

 af brugsretten til enheden, og hvor tilladelsen desuden er tidsbegrænset ved  

 et bestemt årstal.
 Under kodeværdi C skal de enheder registreres, hvor der er meddelt  

 personlig dispensation til helårsbeboelse, således at tilladelsen bortfalder  

 ved ejerens fraflytning eller død, ved salg, udleje eller anden overdragelse  

 af brugsretten til enheden, og hvor tilladelsen ikke i øvrigt er  

 tidsbegrænset.
 De nye indberetningsmuligheder bliver først tilgængelige i løbet af 1985.  

 Når de udvidede indberetningsmuligheder er tilgængelige, vil dette blive  

 meddelt kommunerne af boligministeriet.
Der er ved udvidelsen af BBR oprettet et felt med følgende betegnelse:  

 »årstal for tidsbegrænset dispensation«, hvilket skal forstås som  

 årstal for udløb af tidsbegrænset dispensation, jfr. mulighed B i forannævnte  

 datafelt.
Indberetning til dette felt er frivillig, men vil kunne lette  

 arbejdet med ajourføring af oplysninger om lovlig helårsbeboelse.
I BBR registreres endvidere enhedernes anvendelse.
Hvis der til  

 folkeregisteret indenfor de sidste 27 måneder er eller har været  

 persontilmelding til en enhed med anvendelsen sommerhus, er også dette  

 registreret i BBR.
Såfremt sommerhusområderne i kommunen er registreret som distrikter i  

 CPR-vejregister, kan der fra BBR udtrækkes oplysninger, som kun angår enheder  

 i kommunens sommerhusområder.
Hvorvidt denne mulighed vil kunne anvendes med  

 fordel, afhænger af den enkelte kommunes konkrete forhold, som f.eks.  

 antallet af boligenheder i sommerhusområder, de hidtidige administrative  

 fremgangsmåder m.v.
 4. Fremgangsmåde ved registrering i BBR af lovlig  

 helårsbeboelse.
 Hvis kommunen ikke har registreret de boligenheder i sommerhusområder,  

 hvor der er tilladelse til helårsbeboelse, så kan det ved gennemførelsen af  

 registreringen i BBR være en hjælp at tage udgangspunkt i BBR-oplysninger om  

 enhedernes faktiske anvendelse.
Det vil være nødvendigt for alle enheder i sommerhusområder, som i BBR er  

 registreret med anden anvendelse end som sommerhus, at undersøge, om der er  

 tilladelse til helårsbeboelse.
Hvis en sådan tilladelse foreligger,  

 registreres det i BBR.
Selv om en bygning i BBR er registreret som sommerhus, kan der være  

 meddelt tilladelse til helårsbeboelse.
Oplysninger om CPR-tilmelding kan  

 eventuelt anvendes til at finde bygninger, der er registreret som sommerhus,  

 men med tilladelse til helårsbeboelse.
Hvis den nærmere undersøgelse viser,  

 at der er meddelt tilladelse til helårsbeboelse, skal dette registreres i  

 BBR, og indholdet i datafelterne, hvor enhedernes anvendelse er registreret,  

 ændres i overensstemmelse med den faktiske anvendelse.
 5. Anvendelsen af registeroplysninger ved  

 kommunalbestyrelsens tilsyn med overholdelsen af sommerhuslovens § 7a.
 Når kommunalbestyrelsen har gennemført den obligatoriske registrering i  

 BBR af enheder med tilladelse til helårsbeboelse, har kommunalbestyrelsen -  

 ved at sammenholde BBR- og ESR-oplysninger - en oversigt over den lovlige  

 anvendelse af samtlige enheder i sommerhusområder.
BBR-oplysninger kan således danne udgangspunkt for kommunalbestyrelsens  

 tilsyn med overholdelsen af sommerhuslovens § 7a.
F.eks. kan Kommunedata via  

 BBR-udtræk levere en liste over alle bygninger i kommunen, som er registreret  

 som sommerhus, og med angivelse af, om der på adressen er eller indenfor de  

 sidste 27 måneder har været CPR-tilmelding.
Hvordan kommunalbestyrelsen i øvrigt mest hensigtsmæssigt trækker på  

 BBR-oplysninger i forbindelse med den konkrete sagsbehandling, vil variere  

 fra kommune til kommune og blandt andet afhænge af den hidtidige  

 administrative praksis og af, hvor langt man i den enkelte kommune er kommet  

 med hensyn til at »rense« sommerhusområderne for ulovlig  

 helårsbeboelse.
Kommunalbestyrelsen opfordres derfor til at drøfte med  

 Kommunedata, hvordan udtræk af oplysninger fra BBR mest hensigtsmæssigt sker  

 i forhold til det konkrete behov, der er i kommunen.
