8.  

 ANDRE UDTALELSER OG AFGØRELSER  





  

 Om tilsynsmyndighedernes undersøgelsespligt og kompetence.
Om  

 varetagelse af saglige hensyn ved prioriteringen af kommunens sager og om  

 udvalgsformandens kompetence  




  

 Et tilsynsråd havde anmodet en kommune om en redegørelse for sagsforløbet i  

 forbindelse med kommunens meddelelse af de fornødne dispensationer til et  

 benzinfirmas etablering af en tankstation.
 Efter  

 at have modtaget flere udtalelser fra kommunen besluttede tilsynsrådet, at  

 tilsynsrådet ikke ville foretage videre, idet en stillingtagen til, om  

 kommunen  

 havde varetaget usaglige hensyn i forbindelse med meddelelse af  

 dispensationen,  

 ville forudsætte en vurdering af bevismæssige tvivlspunkter, som tilsynsrådet  

 ikke mente at have forudsætninger for at foretage.
 Indenrigs-  

 og Sundhedsministeriet modtog herefter en klage fra en borger, der bad  

 ministeriet undersøge, hvorvidt der var tale om inhabilitet, magtfordrejning  

 eller korruption i forbindelse med kommunens behandling af  

 dispensationsansøgningen.
 Borgeren  

 henviste til, at benzinfirmaet, der var sponser i en boldklub, hvori  

 kommunens  

 borgmester var formand, havde fået en usædvanlig særbehandling i deres  

 byggesag  

 med mange dispensationer, der var givet uden udvalgsbehandling.
1. Om  

 tilsynsmyndighedernes muligheder for at oplyse en sag generelt udtalt, at de  

 kommunale tilsynsmyndigheder er forvaltningsmyndigheder.
Officialmaksimen,  

 der  

 er et almindeligt gældende princip for forvaltningsmyndigheders  

 sagsoplysning,  

 er derfor gældende for tilsynsmyndighederne.
 Efter  

 officialmaksimen påhviler det den enkelte forvaltningsmyndighed selv,  

 eventuelt  

 i samarbejde med andre myndigheder, at fremskaffe de fornødne oplysninger i  

 en  

 sag eller at foranledige, at private, herunder eventuelle parter, medvirker  

 til  

 sagens oplysning, således at der kan træffes en materiel rigtig afgørelse.  

 Officialmaksimen retter sig både mod det faktiske og det retlige grundlag i  

 en  

 sag.
 Efter §  

 63 i lov om kommunernes styrelse skal kommunalbestyrelsen tilvejebringe og  

 meddele vedkommende minister og tilsynsråd de oplysninger, som denne måtte  

 forlange om forhold i kommunen.
Der  

 antages ikke at gælde nogen begrænsning for så vidt angår de oplysninger, der  

 kan kræves udleveret i henhold til bestemmelsen.
Således indebærer  

 bestemmelsen, at kommunalbestyrelsen efter anmodning - ud over at videregive  

 alle oplysninger, den i forvejen er i besiddelse af - er forpligtet til at  

 tilvejebringe, indsamle og bearbejde oplysninger.
Det antages, at det  

 omfatter  

 en udtalelse fra kommunen om dens vurdering af sagen.
Tilsynsmyndigheden  

 kan i medfør af § 61, stk. 2, i lov om kommunernes styrelse pålægge de  

 medlemmer af en kommunalbestyrelse, der er ansvarlige for, at  

 kommunalbestyrelsen undlader at udføre en foranstaltning, som den efter  

 lovgivningen har pligt til at udføre, tvangsbøder.
Det vil sige, at i de  

 tilfælde, hvor kommunalbestyrelsen undlader at meddele tilsynsmyndigheden de  

 oplysninger, som kommunalbestyrelsen er anmodet om, kan tilsynsmyndigheden  

 anvende tvangsbøder mod de ansvarlige kommunalbestyrelsesmedlemmer.
Tvangsbøder  

 løber, indtil forpligtelsen er opfyldt.
Det er den, når kommunen har opfyldt  

 sin forpligtelse, eller - for det enkelte kommunalbestyrelsesmedlem - når  

 dette  

 har fremsat forslag om, at kommunalbestyrelsen træffer den beslutning, den er  

 forpligtet til, eller har stemt for beslutningen.
 Endvidere  

 kan tilsynsmyndighederne i medfør af forvaltningslovens almindelige regler  

 herom indhente oplysninger fra andre myndigheder.
Tilsynsmyndighederne  

 behandler deres sager på skriftligt grundlag, og myndighederne har ikke  

 mulighed for at foranstalte vidneførelse.
Der er således grænser for  

 tilsynets  

 muligheder for at skabe klarhed over en sags faktiske omstændigheder, såfremt  

 der foreligger indbyrdes modstridende oplysninger i sagen, og det skriftlige  

 grundlag - kommunens sagsakter og udtalelse og eventuelt supplerende  

 sagsakter  

 - ikke giver grundlag for en entydig fastlæggelse af faktum.
Folketingets  

 Ombudsmand har tilkendegivet, at der tilkommer tilsynsmyndigheden ret  

 vidtgående  

 undersøgelsesbeføjelser, f.eks. ved at tilsynsmyndigheden udbeder sig  

 skriftlige udtalelser fra enkelte kommunalbestyrelsesmedlemmer eller enkelte  

 ansatte i kommunen eller ved samtale med enkelte af en kommunalbestyrelses  

 medlemmer.
Mundtlige oplysninger under samtaler med enkelte  

 kommunalbestyrelsesmedlemmer eller ansatte vil således efter ombudsmandens  

 opfattelse kunne give anledning til yderligere uddybende spørgsmål til  

 kommunalbestyrelsen, ligesom oplysninger under sådanne samtaler kan supplere  

 andre oplysninger på en sådan måde, at de fortrænger de oprindelige  

 oplysninger  

 fra kommunalbestyrelsens flertal.
De  

 pågældende enkeltpersoner har - i modsætning til kommunalbestyrelsen - ikke  

 pligt til at afgive oplysninger.
Sådanne undersøgelsesskridt benyttes da også  

 meget sjældent i tilsynsmyndighedernes praksis.
Det forhold, at de pågældende  

 enkeltpersoner ikke har pligt til at afgive oplysninger, hindrer imidlertid  

 ikke, at det efter officialmaksimen kan påhvile tilsynsmyndigheden, som et  

 led  

 i at skaffe de fornødne oplysninger, at udbede sig skriftlige eller mundtlige  

 udtalelser fra de pågældende enkeltpersoner.
Tilsynsmyndighederne  

 har endvidere mulighed for at anmode private virksomheder, borgere og andre  

 udenforstående om at bidrage med mundtlige eller skriftlige oplysninger.
De  

 pågældende virksomheder, borgere etc. har ikke pligt til at afgive  

 oplysninger.
2.  

 Endvidere udtalt, det påhviler enhver forvaltningsmyndighed inden for de  

 givne  

 rammer at foretage en prioritering af de opgaver, myndigheden skal varetage.  

 Den nærmere udformning af en sådan prioritering må imidlertid opfylde visse  

 betingelser for at kunne betragtes som forsvarlig og lovlig.
Det foretagne  

 prioritering må, sammenholdt med myndighedens ressourcer, ikke medføre, at  

 sagsbehandlingstiden for de nedprioriterede sager bliver af en længde, der  

 væsentligt overskrider, hvad der under hensyn til sagens karakter og i  

 forhold  

 til den enkelte ansøger kan anses for rimeligt.
Endvidere skal den foretagne  

 prioritering ske ud fra korrekte og saglige kriterier.
Prioriteringen må  

 således ikke medføre en usaglig forskelsbehandling.
En  

 kommune kan ved behandlingen af ansøgninger om tilladelser mv. varetage de  

 hensyn, der er forudsat i de relevante love, samt de hensyn, det i øvrigt  

 påhviler en kommune at varetage.
Hensyn herudover er det ulovligt at  

 varetage.  

 Det vil således f.eks. være ulovligt at tage hensyn til, om ansøgeren er  

 sponsor i den lokale fodboldklub.
 Spørgsmålet  

 om, hvorvidt der er varetaget ulovlige hensyn i strid med retsgrundsætningen  

 om  

 saglighed i forvaltningen, henhører som nævnt under tilsynsmyndighedernes  

 kompetence.
 Da det  

 af ikke de sagsakter, som Indenrigs- og Sundhedsministeriet havde modtaget  

 fra  

 tilsynsrådet fremgik, at tilsynsrådet i tilstrækkeligt omfang havde søgt  

 oplyst, om kommunen havde varetaget usaglige hensyn i forbindelse med  

 behandlingen af ansøgningen fra benzinfirmaet om dispensation, anmodede  

 ministeriet tilsynsrådet om nærmere at søge undersøgt, om kommunen havde  

 varetaget usaglige hensyn i forbindelse med behandlingen af ansøgningen fra  

 benzinfirmaet om dispensation.
3.  

 Udtalt, at afgørelsen af inhabilitetsspørgsmål beror på et skøn, hvor flere  

 forskellige hensyn skal afvejes.
Det antages, at den pågældende er afskåret  

 fra  

 at deltage i en sags behandling, hvis vedkommende har et sådant forhold til  

 sagen eller dens parter, at det ud fra en generel vurdering er egnet til at  

 vække tvivl om, hvorvidt den pågældende vil kunne behandle sagen på upartisk  

 måde.
Spørgsmålet  

 om, hvorvidt der foreligger inhabilitet, må vurderes i forhold til den sag  

 eller det dagsordenspunkt, der er til behandling, og en konstatering af  

 inhabilitet vil medføre, at den pågældende er afskåret fra bl.a. at deltage i  

 behandlingen af sagen eller dagsordenspunktet.
Det følger således af  

 forvaltningslovens  

 § 3, stk. 3, at den, der er inhabil i forhold til en sag, ikke må træffe  

 afgørelse, deltage i afgørelsen eller i øvrigt medvirke ved behandlingen af  

 den  

 pågældende sag.
 Det  

 følger af bestemmelsen i forvaltningslovens § 3, stk. 1, nr. 3, at et  

 kommunalbestyrelsesmedlem,  

 der deltager i ledelsen af eller i øvrigt har en nær tilknytning til et  

 selskab, en forening eller en anden privat juridisk person, der har en særlig  

 interesse i sagens udfald, vil være inhabilt ved kommunalbestyrelsens  

 behandling  

 af sagen.
Underskrivning  

 af en afgørelse i en sag er et sagsskridt, en inhabil person efter  

 forvaltningslovens § 3, stk. 3, ikke må foretage.
I det omfang, borgmesteren  

 havde været inhabil i sagen om kommunens meddelte dispensation til at  

 etablere  

 en tankstation, ville det derfor være i strid med forvaltningsloven, at han  

 havde underskrevet brevene og byggetilladelsen til benzinfirmaet.
 Udtalt,  

 at det ikke fremgik af de sagsakter, Indenrigs- og Sundhedsministeriet havde  

 modtaget fra tilsynsrådet, at tilsynsrådet i tilstrækkeligt omfang havde søgt  

 oplyst, om det af klageren anførte om, at benzinfirmaet var sponsor i  

 sportsklubben, hvor borgmesteren på tidspunktet for dispensationens  

 meddelelse  

 havde været formand for bestyrelsen, og at sportsklubben havde en særlig  

 interesse i dispensationssagens udfald, der i givet fald ville bevirke, at  

 borgmesteren som formand for sportsklubben var inhabil i medfør af  

 forvaltningslovens § 3, stk. 1, nr. 3, var korrekt.
 Ministeriet  

 anmodede derfor tilsynsrådet om nærmere at søge undersøgt, hvorvidt reglerne  

 om  

 habilitet var overholdt.
4.  

 Udtalt, at det af den kommunale styrelseslovs § 22, stk. 2, fremgår, at en  

 udvalgsformand på udvalgets vegne kan afgøre sager, som ikke tåler opsættelse  

 eller ikke giver anledning til tvivl.
Kommunalbestyrelsens formand  

 underrettes  

 forudgående om afgørelsen af sager, som ikke tåler opsættelse, medmindre der  

 er  

 tale om afgørelser, der ved lovgivningen er henlagt til udvalget.
Betingelsen  

 om, at en sag ikke giver anledning til tvivl, er kun opfyldt, hvis  

 udvalgsformanden anser sagen for utvivlsom og tillige skønner, at også alle  

 de  

 øvrige udvalgsmedlemmer vil anse sagen for utvivlsom.
Det er således ikke  

 tilstrækkeligt, at udvalgsformanden selv ikke er i tvivl om, hvordan sagen  

 skal  

 løses, eller at der uden tvivl er flertal i udvalget for en bestemt  

 behandling  

 af en sag.
 Hvis  

 der ønskes tillagt formanden for et udvalg kompetence til at afgøre sager på  

 udvalgets vegne ud over, hvad formanden har adgang til efter styrelseslovens  

 §  

 22, stk. 2, forudsætter en sådan delegation enighed i udvalget.
 Det  

 skal hertil bemærkes, at delegation til formanden antages at være udelukket  

 for  

 så vidt angår praksisdannende afgørelser, ligesom delegationen ikke må antage  

 et sådant omfang, at udvalgsbehandlingen i realiteten sættes ud af funktion.
 Det  

 antages endvidere bl.a. at være en betingelse for delegation til  

 udvalgsformanden, at delegationen har den fornødne klarhed og bestemthed.
 Ministeriet  

 anmodede tilsynsrådet om nærmere at undersøge, om udvalgsformanden for Plan-  

 og  

 Miljøudvalget ved sin meddelelse af dispensation til benzinfirmaet havde  

 handlet inden for delegationsreglerne.
Udtalelse afgivet af Indenrigs- og Sundhedsministeriet om  

 tilsynsmyndighedernes undersøgelsespligt og kompetence.
Om varetagelse af  

 saglige hensyn ved prioriteringen af kommunens sager og om udvalgsformandens  

 kompetence Alf Blume  

  

 Paltholmterrasserne 46D  

  

 3520 Farum I brev af 19. april 2001 til  

 indenrigsministeren (nu indenrigs- og sundhedsministeren) har De klaget over  

 Tilsynsrådet for Frederiksborg Amts udtalelse af 6. april 2001 vedrørende  

 Farum  

 Kommunes tilladelse til byggeri af en Metax-tankstation i Farum.
 De har anført, at der i den  

 forbindelse eventuelt kan være tale om inhabilitet, magtfordrejning eller  

 korruption, da Metax, der er storsponsor i Farum Boldklub A/S, hvor Farum  

 Kommunes borgmester Peter Brixtofte er formand, har fået en usædvanlig  

 særbehandling  

 af deres byggesag med mange dispensationer, der er givet uden  

 udvalgsbehandling.
Indenrigs- og  

 Sundhedsministeriet har nu afsluttet behandlingen af sagen.
Ministeriet har  

 anmodet Tilsynsrådet for Frederiksborg Amt at genoptage sagens behandling  

 samt  

 om at modtage underretning om, hvad der videre passerer i sagen.
 Her følger først en  

 gennemgang af sagens baggrund og derefter en nærmere begrundelse for  

 Indenrigs-  

 og Sundhedsministeriets opfattelse.
 Sagens  

 baggrund:
Det fremgår af sagens akter,  

 at Farum Kommune den 31. maj 1999 modtog en ansøgning fra firmaet B.
K.  

 Consult  

 om tilladelse til at etablere en Metax-tankstation på Rugmarken 1-3, matr.  

 nr.  

 16 bq, Farum.
I brev af 2. juni 1999  

 meddelte Farum Kommune B.
K.
Consult dispensation fra/ godkendelse efter  

    

 partiel byplanvedtægt nr. 4 til at etablere  

 en Metax-tankstation på ovennævnte grund samt til at etablere  

 parkeringspladser  

 i byggeliniearealet og i beplantningsbæltet.
Det fremgår af brevet, at sagen  

 samme dag var blevet forelagt for formanden for Plan- og Miljøudvalget, Lars  

 Gram, der havde besluttet at give de fornødne godkendelser/dispensationer.  

 Brevet til B.
K.
Consult var bl.a. underskrevet af borgmester Peter  

 Brixtofte.
 Den 30. juni 1999 modtog  

 Farum Kommune en ansøgning fra Skaarup og Jespersen A/S om byggetillladelse  

 på  

 nærmere anførte vilkår til opførelse af Metax-tankstationen på ovennævnte  

 grund.
 I brev af 2. juli 1999 blev  

 der udstedt en byggetilladelse til Skaarup & Jespersen A/S bl.a.  

 underskrevet af borgmester Peter Brixtofte.
 Den 27. og 29. juli 1999  

 modtog Farum Kommune en ansøgning fra Skaarup og Jespersen A/S om godkendelse  

 af afløbsprojekt og statiske beregninger vedrørende Metax-tankstationen.
I brev af 4. august 1999 til  

 Skaarup og Jespersen A/S godkendte Farum Kommune det indsendte materiale på  

 nærmere anførte vilkår.
Brevet var bl.a. underskrevet af borgmester Peter  

 Brixtofte.
 I brev af 31. januar 2000  

 anmodede Tilsynsrådet for Frederiksborg Amt på baggrund af avisartikler i  

 flere  

 af de landsdækkende aviser Farum Kommune om en redegørelse om etableringen af  

 Metax-tankstationen.
 I breve af 1. februar og 3.  

 marts 2000 rettede De henvendelse til tilsynsrådet.
SF's byrådsgruppe i Farum  

 Kommune har i et brev af 13. april 2000  

    

 afgivet en række bemærkninger dateret den 11. april 2000 om sagen . SF  

 har i  

    

 udtalelsen anmodet tilsynsrådet om  

 at tage stilling til, om der er tale om magtfordrejning, når Metax har fået  

 dispensation til at gennembryde beplantningsbæltet, mens en ansøgning herom i  

 maj 1986 blev afslået.
SF har bl.a. anført, at Metax har fået en positiv  

 særbehandling ved, at Metax's ansøgning af 31. maj 1999 om dispensation er  

 blevet prioriteret frem for andre byggesager, således at tilladelse til at  

 etablere en tankstation blev færdigbehandlet og dispensation givet den 2.  

 juni  

 1999. SF's byrådsgruppe har anført, at den normale sagsbehandlingstid i  

 forvaltningen på det tidspunkt var på ca. 2 - 3 uger.
SF's byrådsgruppe har  

 endvidere anført, at man i en sådan type sag normalt vil undersøge en række  

 nærmere anførte forhold, herunder bl.a., om det ansøgte ligger inden for  

 byplanvedtægten eller en ny lokalplan er nødvendig, hvilke afledte  

 konsekvenser  

 en evt. dispensation vil have for den øvrige del af området, idet andre vil  

 kunne kræve tilsvarende dispensationer, og hvorvidt der skal nabohøring til  

 og  

 høring af Industriforeningen i Farum.
I breve dateret den 12.  

 april og 10. maj 2000, som tilsynsrådet modtog den 11. maj 2000, har Farum  

 Kommune nærmere redegjort for behandlingen af ansøgningen om etablering af en  

 Metax-tankstation og fremsat en række bemærkninger til mindretalsudtalelsen  

 fra  

 SF´s byrådsgruppe i Farum Kommune.
Brevene er godkendt af et flertal af Farum  

 Byråd på et møde den 9. maj 2000.
 Det fremgår bl.a. af  

 brevene, at tilladelsen til opførelsen af Metax-tankstationen er behandlet  

 som  

 enhver anden byggesag i Farum Kommune, at byrådet har en målsætning om en  

 hurtig og effektiv sagsbehandling af byggesager, at den pågældende sag er  

 behandlet seriøst og fagligt korrekt, at byggesagen har været veldokumenteret  

 og ukompliceret, idet Metax opererer med et fast konstruktionskoncept til den  

 slags servicestationer, og at der ikke er sket nogen positiv  

 forskelsbehandling  

 eller forsinkelse af andre borgeres ansøgninger i forvaltningen.
 Det fremgår endvidere af  

 brevene, at kommunen ikke er i stand til at kommentere den omtalte  

 sponsoraftale mellem ejeren af Metax-tankstationen og Farum Boldklub A/S, da  

 kommunen ikke er part i denne aftale.
 I brev af 13. maj 2000 til  

 tilsynsrådet har SF's byrådsgruppe i Farum Kommune fremsat yderligere  

 bemærkninger i sagen, bl.a. at en behandling på kun to dage af  

 dispensationsansøgningen og byggetilladelsen må have indebåret, at andre  

 sager,  

 som stod for tur til at blive behandlet, ikke er blevet det, og at det er  

 helt  

 uvedkommende for sagsbehandlingen, at Metax´s konstruktionskoncept er  

 ukompliceret, da konceptet skal underkastes Farum Kommunes vurderinger.
 I brev af 14. juni 2000  

 anmodede Tilsynsrådet for Frederiksborg Amt Farum Byråd om en udtalelse til  

 bl.a. de af SF rejste spørgsmål i forbindelse med sagsbehandlingen af  

 dispensationsansøgningen.
I brev af 9. august 2000 er  

 Farum Kommune fremkommet med en udtalelse til tilsynsrådet.
Brevet er  

 godkendt  

 af et flertal af byrådet på et møde den 8. august 2000. Det fremgår heraf  

 bl.a.  

 følgende:
"I den foreliggende sag  

 har SF-gruppen gjort gældende, at der skulle være udøvet magtfordrejning,  

 angiveligt ved at Byrådet i 1986 afslog en ansøgning om "dispensation  

 til  

 at benytte beplantningsbæltet til at udstille biler" hvorimod der som  

 anført er dispenseret i forhold til Metax-tanken.
Som anført i skrivelse  

 herfra  

 af 10. maj 2000 er kommunen ude af stand til at verificere denne påstand der,  

 selv om den måtte være rigtig, ikke afgiver noget som helst juridisk  

 holdepunkt  

 for spekulationer om magtfordrejning i betydningen varetagelse af usaglige  

 hensyn. ........ Dertil kommer yderligere, at Tilsynsrådet ikke kan foretage  

 en  

 prøvelse af, om sådanne hensyn faktisk er varetaget, jf.
Erik Harder  

 Kommunalforvaltning III s. 150.
 .............
For så vidt Tilsynsrådet  

 udbeder sig Byrådets fornyede stillingtagen til de i skrivelsen gengivne  

 spørgsmål fra SF-gruppen bemærkes, at der er tale om særstandpunkter til og  

 påstande om et beslutningsgrundlag, som udvalgsformanden og senere Byrådet  

 har  

 fundet tilfredsstillende.
I det omfang, lovgivningen ikke stiller krav til  

 beslutningsgrundlaget, er det vedkommende kommunalbestyrelse, der  

 "styrer  

 omfanget og kvaliteten af det oplysningsmateriale, på grundlag af hvilket den  

 vil træffe sine beslutninger", jf.
Erik Harder Dansk Kommunalforvaltning  

 I, 5. udg. s. 74. Byrådet anser dette spørgsmål for uddebatteret og må tage  

 afstand fra, at Tilsynsrådet synes at ville genoptage debatten på SF-gruppens  

 vegne.
Spørgsmål om sagsbehandlingens tilrettelægning falder uden for  

 tilsynsrådets kompetence, jf.
Preben Espersen i Juristen 1988 s. 143f." I brev af 6. april 2001 har  

 Tilsynsrådet for Frederiksborg Amt udtalt følgende til Farum Byråd:
"Farum kommune har i  

 skrivelse af 9. august 2000 afgivet en fornyet udtalelse.
Byrådet bestrider,  

 at  

 der ved afgørelsen er varetaget uvedkommende hensyn og giver udtryk for den  

 opfattelse, at Tilsynsrådet ikke kan foretage en prøvelse af, om sådanne  

 hensyn  

 faktisk er varetaget.
Da en stillingtagen til  

 spørgsmålet om, hvorvidt Kommunen har varetaget usaglige hensyn i den  

 foreliggende sag, vil forudsætte en vurdering af bevismæssige tvivls-punkter,  

 som Tilsynsrådet ikke har forudsætninger for at foretage, har Tilsynsrådet  

 besluttet ikke at foretage videre.
Tilsynsrådet skal dog bemærke, at rådet i  

 almindelighed har kompetence til at påse, at kommunerne handler i  

 overensstemmelse med lovgivningen, og at dette udtryk også omfatter uskrevne  

 almindelige retsgrundsætninger, som f.eks. at en kommune ikke må forfølge et  

 uvedkommende formål, jf.
Højesterets dom af 18. juni 1981 (UfR 1981 s.  

 637)." I brev af 19. april 2001  

 klagede De til indenrigsministeren over tilsynsrådets udtalelse.
 I brev af 4. maj 2001  

 anmodede ministeriet tilsynsrådet om en udtalelse om sagen.
 I brev af 17. maj 2001  

 fremkom tilsynsrådet med en udtalelse, hvori tilsynsrådet har meddelt, at man  

 kan henholde sig til udtalelsen af 6. april 2001. Kopi af udtalelsen  

 vedlægges  

 til Deres orientering.
 I brev af 1. august 2001  

 fremsendte tilsynsrådet efter anmodning fra ministeriet de fra Farum Kommune  

 indhentede tilladelser, kommunen har givet i forbindelse med etableringen af  

 Metax-tankstationen.
 Indenrigs-  

 og Sundhedsministeriets udtalelse:
 Det tilsyn, som Indenrigs-  

 og Sundhedsministeriet udøver over for tilsynsrådene, er et retligt tilsyn.  

 Tilsynet omfatter kun spørgsmålet om, hvorvidt der er sket en tilsidesættelse  

 af lovgivningen, herunder offentligretlige retsgrundsætninger, jf. § 61 i lov  

 om kommunernes styrelse (lovbekendtgørelse nr. 629 af 29. juni 2001).
Tilsynsrådet og Indenrigs-  

 og Sundhedsministeriet kan alene tage stilling til overholdelse af  

 lovgivningen, hvilket indebærer, at de nævnte kommunale tilsynsmyndigheder  

 ikke  

 kan udtale sig om hensigtsmæssigheden af kommunernes dispositioner.  

 Sagsbehandlingens tilrettelæggelse eller sagsbehandlingstiden vil normalt  

 alene  

 rejse spørgsmål om hensigtsmæssigheden af kommunernes dispositioner.
Tilsynet  

 omfatter således ikke spørgsmål om sagsbehandlingens tilrettelæggelse,  

 medmindre tilsidesættelsen har karakter af en ulovlighed, f.eks. fordi den  

 indebærer en overtrædelse af forvaltningsloven eller af uskrevne  

 forvaltningsretlige grundsætninger.
Spørgsmål om tilsidesættelse af god  

 forvaltningsskik samt om personalets optræden i øvrigt falder ligeledes uden  

 for tilsynsmyndighedernes kompetence.
 De kommunale  

 tilsynsmyndigheder har kompetence til at påse kommunernes overholdelse af al  

 lovgivning, der alene - eller særligt - gælder for offentlige myndigheder.  

 Kommunaltilsynet påser således også overholdelse af offentligretlige  

 retsgrundsætninger, såsom princippet om saglighed i forvaltningen,  

 lighedsgrundsætningen m.v.
 Der henvises til betænkning  

 1395/2000 om statens tilsyn med kommunerne, side 95ff. og Hans  

 Gammeltoft-Hansen, Forvaltningsret, 1994, side 506 ff.
De kommunale  

 tilsynsmyndigheder kan ikke tage stilling til, hvorvidt der er sket  

 overtrædelser af straffeloven, f.eks. til spørgsmålet, om der er tale om  

 korruption.
Disse spørgsmål henhører under politiet og domstolene.
 De har i Deres henvendelser  

 til Indenrigsministeriet anført, at De mener, at borgmester Peter Brixtofte  

 har  

 været inhabil ved Farum Kommunes behandling af dispensationsansøgningen fra  

 Metax, da Metax, der er storsponsor i Farum Boldklub A/S, hvor borgmester  

 Peter  

 Brixtofte er formand, har fået en usædvanlig særbehandling af deres byggesag  

 med mange dispensationer, der er givet uden udvalgsbehandling.
 Indenrigs- og Sundhedsministeriet  

 skal i den forbindelse bemærke følgende:
Tilsynsmyndighedernes muligheder for at oplyse en  

 sag De kommunale  

 tilsynsmyndigheder er forvaltningsmyndigheder.
Officialmaksimen, også kaldet  

 official- eller undersøgelsesprincippet, der er et almindeligt gældende  

 princip  

 for forvaltningsmyndigheders sagsoplysning, er derfor gældende for  

 tilsynsmyndighederne.
 Efter officialmaksimen  

 påhviler det den enkelte forvaltningsmyndighed selv, eventuelt i samarbejde  

 med  

 andre myndigheder, at fremskaffe de fornødne oplysninger i en sag eller at  

 foranledige, at private, herunder eventuelle parter, medvirker til sagens  

 oplysning, således at der kan træffes en materiel rigtig afgørelse.  

 Officialmaksimen retter sig både mod det faktiske og det retlige grundlag i  

 en  

 sag.
 Efter § 63 i lov om  

 kommunernes styrelse skal kommunalbestyrelsen tilvejebringe og meddele  

 vedkommende minister og tilsynsråd de oplysninger, som denne måtte forlange  

 om  

 forhold i kommunen.
Der antages ikke at gælde  

 nogen begrænsning for så vidt angår de oplysninger, der kan kræves udleveret  

 i  

 henhold til bestemmelsen.
Således indebærer bestemmelsen, at  

 kommunalbestyrelsen efter anmodning - ud over at videregive alle oplysninger,  

 den i forvejen er i besiddelse af - er forpligtet til at tilvejebringe,  

 indsamle og bearbejde oplysninger.
Det antages, at det omfatter en udtalelse  

 fra kommunen om dens vurdering af sagen.
Tilsynsmyndigheden kan i  

 medfør af § 61, stk. 2, i lov om kommunernes styrelse pålægge de medlemmer af  

 en kommunalbestyrelse, der er ansvarlige for, at kommunalbestyrelsen undlader  

 at udføre en foranstaltning, som den efter lovgivningen har pligt til at  

 udføre, tvangsbøder.
Det vil sige, at i de tilfælde, hvor kommunalbestyrelsen  

 undlader at meddele tilsynsmyndigheden de oplysninger, som  

 kommunalbestyrelsen  

 er anmodet om, kan tilsynsmyndigheden anvende tvangsbøder mod de ansvarlige  

 kommunalbestyrelsesmedlemmer.
Tvangsbøder løber, indtil  

 forpligtelsen er opfyldt.
Det er den, når kommunen har opfyldt sin  

 forpligtelse, eller - for det enkelte kommunalbestyrelsesmedlem - når dette  

 har  

 fremsat forslag om, at kommunalbestyrelsen træffer den beslutning, den er  

 forpligtet til, eller har stemt for beslutningen.
 Endvidere kan  

 tilsynsmyndighederne i medfør af forvaltningslovens almindelige regler herom  

 indhente oplysninger fra andre myndigheder.
Tilsynsmyndighederne  

 behandler deres sager på skriftligt grundlag, og myndighederne har ikke  

 mulighed for at foranstalte vidneførelse.
Der er således grænser for  

 tilsynets  

 muligheder for at skabe klarhed over en sags faktiske omstændigheder, såfremt  

 der foreligger indbyrdes modstridende oplysninger i sagen, og det skriftlige  

 grundlag - kommunens sagsakter og udtalelse og eventuelt supplerende  

 sagsakter  

 - ikke giver grundlag for en entydig fastlæggelse af faktum.
Folketingets Ombudsmand har  

 tilkendegivet, at der tilkommer tilsynsmyndigheden ret vidtgående  

 undersøgelsesbeføjelser, f.eks. ved at tilsynsmyndigheden udbeder sig  

 skriftlige udtalelser fra enkelte kommunalbestyrelsesmedlemmer eller enkelte  

 ansatte i kommunen eller ved samtale med enkelte af en kommunalbestyrelses  

 medlemmer.
Mundtlige oplysninger under samtaler med enkelte  

 kommunalbestyrelsesmedlemmer eller ansatte vil således efter ombudsmandens  

 opfattelse kunne give anledning til yderligere uddybende spørgsmål til  

 kommunalbestyrelsen, ligesom oplysninger under sådanne samtaler kan supplere  

 andre oplysninger på en sådan måde, at de fortrænger de oprindelige  

 oplysninger  

 fra kommunalbestyrelsens flertal.
De pågældende enkeltpersoner  

 har - i modsætning til kommunalbestyrelsen - ikke pligt til at afgive  

 oplysninger.
Sådanne undersøgelsesskridt benyttes da også meget sjældent i  

 tilsynsmyndighedernes praksis.
Det forhold, at de pågældende enkeltpersoner  

 ikke har pligt til at afgive oplysninger, hindrer imidlertid ikke, at det  

 efter  

 officialmaksimen kan påhvile tilsynsmyndigheden, som et led i at skaffe de  

 fornødne oplysninger, at udbede sig skriftlige eller mundtlige udtalelser fra  

 de pågældende enkeltpersoner.
Tilsynsmyndighederne har  

 endvidere mulighed for at anmode private virksomheder, borgere og andre  

 udenforstående om at bidrage med mundtlige eller skriftlige oplysninger.
De  

 pågældende virksomheder, borgere etc. har ikke pligt til at afgive  

 oplysninger.
Saglighed i forvaltningen Det påhviler enhver  

 forvaltningsmyndighed inden for de givne rammer at foretage en prioritering  

 af  

 de opgaver, myndigheden skal varetage.
Den nærmere udformning af en sådan  

 prioritering må imidlertid opfylde visse betingelser for at kunne betragtes  

 som  

 forsvarlig og lovlig.
Det foretagne prioritering må, sammenholdt med  

 myndighedens ressourcer, ikke medføre, at sagsbehandlingstiden for de  

 nedprioriterede sager bliver af en længde, der væsentligt overskrider, hvad  

 der  

 under hensyn til sagens karakter og i forhold til den enkelte ansøger kan  

 anses  

 for rimeligt.
Endvidere skal den foretagne prioritering ske ud fra korrekte  

 og  

 saglige kriterier.
Prioriteringen må således ikke medføre en usaglig  

 forskelsbehandling.
 Der henvises til  

 Folketingets Ombudsmands Beretning, 1988, s. 106.
En kommune kan ved  

 behandlingen af ansøgninger om tilladelser mv. varetage de hensyn, der er  

 forudsat i de relevante love, samt de hensyn, det i øvrigt påhviler en  

 kommune  

 at varetage.
Hensyn herudover er det ulovligt at varetage.
Det vil således  

 f.eks. være ulovligt at tage hensyn til, om ansøgeren er sponsor i den lokale  

 fodboldklub.
 Spørgsmålet om, hvorvidt der  

 er varetaget ulovlige hensyn i strid med retsgrundsætningen om saglighed i  

 forvaltningen, henhører som nævnt under tilsynsmyndighedernes kompetence.
 Det fremgår ikke af de  

 sagsakter, Indenrigs- og Sundhedsministeriet har modtaget fra Tilsynsrådet  

 for  

 Frederiksborg Amt, at tilsynsrådet i tilstrækkeligt omfang har søgt oplyst,  

 om  

 Farum Kommune har varetaget usaglige hensyn i forbindelse med behandlingen af  

 ansøgningen fra Metax om dispensation.
 Indenrigs- og  

 Sundhedsministeriet har i dag anmodet Tilsynsrådet for Frederiksborg Amt om  

 nærmere at søge undersøgt, om Farum Kommune har varetaget usaglige hensyn i  

 forbindelse med behandlingen af ansøgningen fra Metax om dispensation.
 Ministeriet har endvidere  

 anmodet om underretning om, hvad der videre passerer i sagen.
Inhabilitet § 3 i forvaltningsloven (lov  

 nr. 571 af 19. december 1985 som ændret ved lov nr. 347 af 6. juni 1991) er  

 sålydende:
"Den, der virker inden  

 for den offentlige forvaltning, er inhabil i forhold til en bestemt sag, hvis ......
3) vedkommende deltager i  

 ledelsen af eller i øvrigt har en nær tilknytning til et selskab, en forening  

 eller en anden privat juridisk person, der har en særlig interesse i sagens  

 udfald, .....
 Stk. 2. Inhabilitet  

 foreligger dog ikke, hvis der som følge af interessens karakter eller styrke,  

 sagens karakter eller den pågældendes funktioner i forbindelse med  

 sagsbehandlingen ikke kan antages at være fare for, at afgørelsen i sagen vil  

 kunne blive påvirket af uvedkommende hensyn.
Stk. 3. Den, der er inhabil  

 i forhold til en sag, må ikke træffe afgørelse, deltage i afgørelsen eller i  

 øvrigt medvirke ved behandlingen af den pågældende sag." Afgørelsen af  

 inhabilitetsspørgsmål beror på et skøn, hvor flere forskellige hensyn skal  

 afvejes.
Det antages, at den pågældende er afskåret fra at deltage i en sags  

 behandling, hvis vedkommende har et sådant forhold til sagen eller dens  

 parter,  

 at det ud fra en generel vurdering er egnet til at vække tvivl om, hvorvidt  

 den  

 pågældende vil kunne behandle sagen på upartisk måde.
En beslutning om at anse et  

 kommunalbestyrelsesmedlem for inhabilt indebærer således ingen  

 tilkendegivelse  

 om, at det pågældende medlem konkret må antages at ville lægge vægt på  

 usaglige  

 hensyn.
I denne sammenhæng skal det bemærkes, at formålet med  

 inhabilitetsregler ikke alene er at sikre, at den enkelte sag behandles  

 korrekt, men også at der ikke skabes mistillid til den offentlige  

 forvaltning.
 I overvejelserne bør dog  

 tillige indgå, at der ikke i unødigt omfang bør lægges hindringer i vejen  

 for,  

 at kommunalbestyrelsesmedlemmer kan deltage i sagsbehandlingen i  

 kommunalbestyrelsen og de stående udvalg.
Spørgsmålet om, hvorvidt der  

 foreligger inhabilitet, må vurderes i forhold til den sag eller det  

 dagsordenspunkt, der er til behandling, og en konstatering af inhabilitet vil  

 medføre, at den pågældende er afskåret fra bl.a. at deltage i behandlingen af  

 sagen eller dagsordenspunktet.
Det følger således af forvaltningslovens § 3,  

 stk. 3, at den, der er inhabil i forhold til en sag, ikke må træffe  

 afgørelse,  

 deltage i afgørelsen eller i øvrigt medvirke ved behandlingen af den  

 pågældende  

 sag.
 Det følger af bestemmelsen i  

 forvaltningslovens § 3, stk. 1, nr. 3, at et kommunalbestyrelsesmedlem, der  

 deltager i ledelsen af eller i øvrigt har en nær tilknytning til et selskab,  

 en  

 forening eller en anden privat juridisk person, der har en særlig interesse i  

 sagens udfald, vil være inhabilt ved kommunalbestyrelsens behandling af  

 sagen.
Underskrivning af en  

 afgørelse i en sag er et sagsskridt, en inhabil person efter  

 forvaltningslovens  

 § 3, stk. 3, ikke må foretage.
I det omfang, Peter Brixtofte har været  

 inhabil  

 i sagen om Farum Kommunes meddelte dispensation til at etablere en  

 Metax-tankstation,  

 vil det derfor være i strid med forvaltningsloven, at han har underskrevet  

 brevene og byggetilladelsen til  

    

 B.
K.  

 Consult.
 Det fremgår ikke af de  

 sagsakter, Indenrigs- og Sundhedsministeriet har modtaget fra Tilsynsrådet  

 for  

 Frederiksborg Amt, at tilsynsrådet i tilstrækkeligt omfang har søgt oplyst,  

 om  

 det af Dem anførte om, at Metax er sponsor i Farum Boldklub A/S, hvor  

 borgmester  

 Peter Brixtofte indtil for nylig var formand for bestyrelsen, og at Farum  

 Boldklub A/S havde en særlig interesse i dispensationssagens udfald, der i  

 givet fald ville bevirke, at Peter Brixtofte som formand for Farum Boldklub  

 A/S  

 var inhabil i medfør af forvaltningslovens § 3, stk. 1, nr. 3, er korrekt.
 Ministeriet har derfor i dag  

 anmodet Tilsynsrådet for Frederiksborg Amt om nærmere at søge undersøgt,  

 hvorvidt reglerne om habilitet er overholdt.
 Ministeriet har endvidere  

 anmodet om underretning om, hvad der videre passerer i sagen.
Behandling af dispensationssager efter planloven Efter § 19, stk. 1, i lov om  

 planlægning (lovbekendtgørelse nr. 518 af 11. juni 2000) kan en  

 kommunalbestyrelse dispensere fra byplanvedtægter (efter 1977 benævnt  

 lokalplaner), der er opretholdt efter lovens § 68, stk. 2, hvis  

 dispensationen  

 ikke er i strid med principperne i byplanvedtægten.
Videregående afvigelser  

 end  

 omhandlet i § 19, stk. 1, kan kun foretages ved tilvejebringelse af en ny  

 lokalplan, jf. § 19, stk. 2.
Det følger således af den  

 nævnte bestemmelse, at en kommunalbestyrelses adgang til at dispensere fra  

 bestemmelser i en lokalplan afhænger af, om dispensationen vil fravige  

 lokalplanens principper.
Principperne omfatter lokalplanens  

 formålsbestemmelse  

 og de såkaldte "anvendelsesbestemmelser", nemlig de bestemmelser i  

 en  

 lokalplan, der er fastsat ud fra formålet med lokalplanen.
Det drejer sig  

 bl.a.  

 om principper vedrørende områdets planlagte struktur og fordelingen mellem  

 friarealer og bebyggede arealer.
Dispensation kan således som regel ikke  

 meddeles til indgreb i grønne områder og fælles friarealer.
Det antages dog, at bestemmelsen  

 i planlovens § 19 ikke er til hinder for, at der meddeles dispensation til  

 mindre betydende fravigelser fra lokalplanens formåls- og  

 anvendelsesbestemmelser, jf. herved vejledning nr. 187 af 14. november 1996  

 om  

 planloven (pkt.
G.1) og Anne Birte Boeck, Lov om planlægning med kommentarer,  

 1994, side 168.
For så vidt angår de  

 bestemmelser i lokalplanen, som mere detaljeret regulerer bebyggelsens  

 omfang,  

 udformning og placering, antages det, at sådanne bestemmelser normalt ikke  

 hører til principperne i en lokalplan.
Dette indebærer, at der som hovedregel  

 vil kunne dispenseres fra sådanne bestemmelser.
Dette gælder dog ikke, hvis  

 de  

 detaljerede regler netop er fastlagt for at fastholde en særlig udformning af  

 bebyggelsen.
 Der henvises til Anne Birte  

 Boeck, lov om planlægning med kommentarer, 1994, side 168, med henvisning til  

 det tilgrundliggende lovforslag.
 Det fremgår videre af § 20,  

 stk. 1, i planloven, at dispensationer efter § 19 først kan meddeles, når der  

 er forløbet to uger efter, at kommunalbestyrelsen har givet skriftlig  

 orientering om ansøgeren til naboer m.fl. som anført i § 20, stk. 1, nr. 1-3.  

 Dette gælder dog ikke, hvor en forudgående orientering efter  

 kommunalbestyrelsens skøn er af underordnet betydning for de i § 20, stk. 1,  

 nr. 1-3, nævnte personer og foreninger, jf. § 20, stk. 2, nr. 1.
 Kommunalbestyrelsens skøn  

 efter § 20, stk. 2, vil efter omstændighederne kunne gå ud på, at  

 nabo-orienteringen begrænses til en del af de foreskrevne personer og  

 foreninger, hvis dispensationen er af underordnet betydning for de øvrige,  

 jf.  

 vejledningen om planloven punkt V, G, 1.
Tilsynsrådet for  

 Frederiksborg Amt har efter de for Indenrigs- og Sundhedsministeriet  

 foreliggende oplysninger ikke undersøgt, om Farum Kommune har overholdt de  

 nævnte regler i planloven i forbindelse med behandlingen af ansøgningen fra  

 Metax om dispensation.
Derfor har ministeriet i dag anmodet Tilsynsrådet for  

 Frederiksborg Amt om nærmere at undersøge disse spørgsmål.
 Ministeriet har endvidere  

 anmodet tilsynsrådet om underretning om, hvad der videre passerer i sagen.
Udvalgsformænds kompetence For så vidt angår en  

 udvalgsformands kompetence til at afgøre sager på udvalgets vegne, det vil  

 sige  

 sager, som i øvrigt skulle have været forelagt udvalget, kan Indenrigs- og  

 Sundhedsministeriet oplyse, at det af den kommunale styrelseslovs § 22, stk.  

 2,  

 fremgår, at en udvalgsformand på udvalgets vegne kan afgøre sager, som ikke  

 tåler opsættelse eller ikke giver anledning til tvivl.
Kommunalbestyrelsens  

 formand underrettes forudgående om afgørelsen af sager, som ikke tåler  

 opsættelse, medmindre der er tale om afgørelser, der ved lovgivningen er  

 henlagt til udvalget.
Betingelsen om, at en sag  

 ikke giver anledning til tvivl, er kun opfyldt, hvis udvalgsformanden anser  

 sagen for utvivlsom og tillige skønner, at også alle de øvrige  

 udvalgsmedlemmer  

 vil anse sagen for utvivlsom.
Det er således ikke tilstrækkeligt, at  

 udvalgsformanden  

 selv ikke er i tvivl om, hvordan sagen skal løses, eller at der uden tvivl er  

 flertal i udvalget for en bestemt behandling af en sag, jf. den kommenterede  

 kommunale styrelseslov, 2000, side 118.
 Hvis der ønskes tillagt  

 formanden for at udvalg kompetence til at afgøre sager på udvalgets vegne ud  

 over, hvad formanden  

    

 har adgang til  

 efter styrelseslovens § 22, stk. 2, forudsætter en sådan delegation enighed i  

 udvalget,  

 jf. den kommenterede kommunale styrelseslov, 2000, side 117, og Espersen,  

 Delegation, side 98 ff. og side 107 f.
 Det skal hertil bemærkes, at  

 delegation til formanden antages at være udelukket for så vidt angår  

 praksisdannende afgørelser, ligesom delegationen ikke må antage et sådant  

 omfang, at udvalgsbehandlingen i realiteten sættes ud af funktion.
 Det antages endvidere bl.a.  

 at være en betingelse for delegation til udvalgsformanden, at delegationen  

 har  

 den fornødne klarhed og bestemthed.
Tilsynsrådet for  

 Frederiksborg Amt har efter de for Indenrigs- og Sundhedsministeriet  

 foreliggende oplysninger ikke undersøgt, om udvalgsformanden for Plan- og  

 Miljøudvalget ved sin meddelelse af dispensation af 2. juni 1999 til B.K.  

 Consult har handlet inden for delegationsreglerne.
Derfor har Indenrigs- og  

 Sundhedsministeriet i dag anmodet Tilsynsrådet for Frederiksborg Amt om  

 nærmere  

 at undersøge disse spørgsmål.
 Ministeriet har endvidere  

 anmodet tilsynsrådet om underretning om, hvad der videre passerer i sagen.
 Indenrigs- og  

 Sundhedsministeriet har endvidere anmodet tilsynsrådet om underretning om,  

 hvorvidt (dele af) den foreliggende sag vil indgå i den uvildige  

 undersøgelse,  

 som Farum Byråd påtænker at gennemføre.
 Kopi af dette brev er sendt  

 til Tilsynsrådet for Frederiksborg Amt og Farum Byråd.
