 Den efterfølgende dag ophældte den samme sygeplejerske igen  

 medicinen til brug for de følgende fire dage.
Indberetning af fejlmedicinering og  

 utilstrækkelig supervision af studerende Det var Patientklagenævnets opfattelse, at supervision af en  

 sygeplejestuderende ikke alene kan baseres på den studerendes egen  

 tilbagemelding, men tillige omfatter en forpligtelse for den superviserende  

 sygeplejerske til aktivt at søge oplysninger om forhold i forbindelse  

 med den studerendes arbejde, der kan være af væsentlig betydning  

 for patientbehandlingen og sikkerheden i forbindelse hermed, herunder  

 oplysninger om eventuelle ordinationer.
 Nævnet fandt herefter, at sygeplejersken som supervisor for den  

 studerende burde have sikret en løbende kontrol med dennes arbejde.  

 Kontrollen bude blandt andet have omfattet en gennemgang af den  

 sygeplejestuderendes optegnelser i sygepleje- og medicinkardex.
 Ved at undlade at foretage en sådan kontrol fandt nævnet, at  

 sygeplejersken havde udvist manglende omhu og samvittighedsfuldhed ved sin  

 supervision af den sygeplejestuderende.
 Vedrørende den sygeplejerske, der ophældte medicinen, lagde  

 nævnet vægt på hendes oplysninger om, at hun blev i tvivl  

 om ordinationens rigtighed i forbindelse med ophældningen.
 Nævnet fandt, at det af sygeplejerskelovens bestemmelse om omhu og  

 samvittighedsfuldhed kan udledes, at såfremt der i forbindelse med  

 medicingivning opstår usikkerhed om en ordinations rigtighed, eller  

 mistanke om, at der kan foreligge en fejl, har sygeplejersken pligt til  

 straks at afbryde medicingivningen og søge ordinationen  

 bekræftet, eventuelt ved kontakt til den behandlingsansvarlige  

 læge.
 Patientklagenævnet fandt, at sygeplejersken havde udvist manglende  

 omhu og samvittighedsfuldhed ved at undlade at søge ordinationens  

 rigtighed bekræftet inden hun ophældte medicinen.
 Nævnet indskærpede desuden overfor sygeplejersken at hun  

 udviser større omhu i sit fremtidige virke.
