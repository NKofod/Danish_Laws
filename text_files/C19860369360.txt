 Baggrund:
 - Bekendtgørelse nr. 323 af 7. juli 1983 om arbejdets udførelse.
 - Bekendtgørelse nr. 465 af 3. august 1982 om manuel transport.
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 32 af 29. januar 1979 om særligt arbejdstøj og  

 personlige værnemidler efter lov om arbejdsmiljø.
 Såvel fysisk inaktivitet som overbelastning kan være årsag til ryg-,  

 nakke- og skulderbesvær.
 En passende mængde af bevægelse og muskelarbejde er nødvendig for at holde  

 ryg, skulder og nakke stærke og funktionsdygtige.
Rygbesvær Der er risiko for rygbesvær ved:
- tunge løft, træk og skub - længerevarende bæring af byrder - ryk og pludselig ændring af belastningen - længeværende arbejde med ryggen bøjet eller vredet - hyppigt gentagne bøjninger eller vridninger af ryggen - ensidigt belastende og fastlåst arbejde, se At-meddelelse nr. 4.10.1 om  

 ensidigt belastende arbejde.
- usikker fod-gulvkontakt - lokal afkøling - vibrationer - stress, se At-meddelelse nr. 4.08.3 om stress.
Nakke- og skulderbesvær Der er risiko for nakke- og skulderbesvær ved:
- tunge løft, træk og skub - længerevarende bæring af byrder - ryk og pludselig ændring af belastningen - længerevarende arbejde med hovedet foroverbøjet, bagoverbøjet eller  

 drejet - hyppigt gentagne hovedbevægelser - arbejde med løftede skuldre eller arme - hyppig gentagelse af samme arbejdsoperation - kraftbetonet og præcisionskrævende armarbejde - synskrævende arbejde især under dårlige lysforhold - lokal afkøling - stress Følger:
- træthed, ømhed, smerte og stivhed i ryg, nakke og skuldre - muskelinfiltrationer - hovedpine - kraftnedsættelse, snurren og føleforstyrrelser i arme eller ben - øget risiko for uheld og skader Besværet forsvinder ofte ved aflastning og ændret aktivitet.
Ved gentagen  

 overbelastning kan der opstå varige lidelser og nedsat arbejdsevne.
 Foranstaltninger:
Arbejdsgiveren skal sørge for, at arbejdspladsen er indrettet og arbejdet  

 tilrettelagt, så overbelastning af ryg, nakke og skuldre undgås.
De ansatte  

 skal instrueres i god arbejdsteknik.
 Besvær i ryg, nakke og skuldre kan imødegås ved:
 Arbejdsstedets indretning:
- at der er tilstrækkelig plads til at anvende god arbejdsteknik - at nødvendige tekniske hjælpemidler til løft er til rådighed - at arbejdet foregår inden for hensigtsmæssig rækkeafstand - at maskiner og inventar passer til arbejdsopgaven og er tilpasset i  

 højde og udformning til brugeren - at synskrævende arbejde placeres hensigtsmæssigt - at belysningen er tilpasset arbejdsopgaven - at underlaget sammen med fodtøjet er stabilt, skridsikkert og  

 støddæmpende.
 Tekniske hjælpemidler:
- at maskiner og køretøjer er vibrationsdæmpede - at redskaber er hensigtsmæssigt udformede og ikke er unødigt tunge - at betjening af håndtag og pedaler og aflæsning af måleinstrumenter kan  

 foregå let og i gode arbejdsstillinger.
 Transport af byrder:
- at store, tunge og/eller uhåndterlige byrder løftes og transporteres med  

 egnede tekniske hjælpemidler - at vægtgrænser for manuel transport overholdes - at rækkeafstand, løftehøjde, løftehyppighed, varighed og pladsforhold er  

 passende i forhold til byrdens vægt og personens fysiske forudsætninger - at byrder så vidt muligt løftes midt for og tæt ved kroppen med et  

 solidt greb med begge hænder og stabilt støtte for fødderne - at løft, træk og skub igangsættes roligt - at tunge løft og længerevarende arbejde under knæhøjde og over  

 skulderhøjde undgås.
 Arbejdets tilrettelæggelse:
 - at arbejdet tilrettelægges, så det er muligt at skifte mellem  

 forskellige arbejdsstillinger og arbejdsbevægelser og at der kan arbejdes i  

 en passende arbejdsrytme.
 - at pauser placeres hensigtsmæssigt.
 Arbejdstøj og personlige værnemidler:
 - at arbejdstøj og personlige værnemidler er lette, passer til aktiviteten  

 og ikke begrænser bevægelsesfriheden unødigt.
