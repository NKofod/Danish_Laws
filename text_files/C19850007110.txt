(Til samtlige kommunalbestyrelser,  

 amtsråd, m.fl.) 1. I cirkulæreskrivelse af 21. januar 1982 fastsatte  

 finansministeriet retningslinier for offentlige enheders låntagning i  

 udlandet.
Siden da er der sket liberaliseringer for privat låntagning i  

 udlandet.
De i nærværende cirkulæreskrivelse - som erstatter ovennævnte  

 skrivelse af 21. januar 1982 - indeholdte bestemmelser har som hovedsigte  

 også at lette den offentlige låntagning i udlandet.
 2. Finansministeriets godkendelse af låneformål og  

 -betingelser er ufornøden.
3. Adgangen til at optage lån i udlandet forudsætter  

 som hidtil, at låntagningen er i overensstemmelse med de herom gældende  

 bestemmelser.
Indenrigsministeriet har således med hjemmel i de kommunale  

 styrelseslove fastsat generelle regler om kommunernes adgang til optagelse af  

 lån, seneste ved bekendtgørelse nr. 357 af 29. juni 1984. Disse regler  

 omfatter både lån optaget af een kommune og lån, der optages af flere  

 kommuner i forening, kommunale fællesskaber samt interessentskaber,  

 andelsselskaber, aktieselskaber o.lign. med kommunal deltagelse.
For andre offentlige enheder vil det af vedtægterne fremgå, hvorvidt  

 låntagning kræver samtykke, og i bekræftende fald, hvilken myndighed, der har  

 godkendelsesbeføjelsen.
Hvad enten beføjelsen tilkommer et tilsynsråd,  

 indenrigsministeriet, ministeriet for offentlige arbejder, energiministeriet  

 eller et andet ministerium, vil godkendelsen til optagelse af lån i udlandet  

 ikke længere skulle forelægges finansministeriet til udtalelse.
4. Lån optaget i udlandet skal løbe afdragsfrit i  

 mindst 1 år.
Bortset herfra er der ingen begrænsning i adgangen til at aftale  

 vilkårene for lånets afvikling.
 Hvis der ikke skal betales afdrag eller skal betales mindre end 20 pct. af  

 hovedstolen i afdrag, efter at lånet har løbet afdragsfrit i 1 år, kan der i  

 et kalenderår betales afdrag, der bringer de samlede afdragsbetalinger op på  

 indtil 20 pct. af hovedstolen.
 Restgælden af udlandslån kan opsiges til hel eller delvis indfrielse med  

 et varsel på mindst 1 år.
5. Umiddelbart efter hjemtagelsen af et udlandslån  

 skal finansministeriet underrettes om låntagningen.
Skemaer, hvoraf det  

 fremgår, hvilke oplysninger der skal gives, kan rekvireres i  

 Budgetdepartementet, statsgældskontoret, Chr.
Borg Slotsplads 1, 1218  

 København K.
 I det omfang lånet er variabelt forrentet og/eller der sker  

 valutaomlægninger samt ekstraordinære afdrag, skal finansministeriet løbende  

 underrettes om ændringerne.
6. Som et supplement til de udlandslån, som de private  

 pengeinstitutter og vekselerere kan formidle, vil Kongeriget Danmarks  

 Hypotekbank og Finansforvaltning (hypotekbanken) kunne stille udenlandske lån  

 til rådighed.
Hypotekbankens lån kan ydes som fastforrentede lån på de  

 betingelser, der til enhver tid gælder for tilsvarende lån i Den europæiske  

 Investeringsbank plus en margin, som er fastsat til 0.2 pct. p.a., dog 0.1  

 pct. p.a. såfremt midlerne hidrører fra et lån optaget i Den europæiske  

 Investeringsbank.
Endvidere kan hypotekbanken yde variabelt forrentede lån.  

 Den variable rente bestemmes efter forhandling med hypotekbanken.  

 Hypotekbanken afgør i hvert enkelt tilfælde, om lån under hensyn til bankens  

 formålsbestemmelser og finansieringssituation kan ydes.
Lånenes valuta  

 (-sammensætning) og løbetid fastlægges konkret ved forhandling med  

 hypotekbanken.
