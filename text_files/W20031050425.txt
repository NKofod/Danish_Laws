Klage  

 over mangelfuld undersøgelse på skadestuen efter styrt med scooter Nævnet fandt grundlag for at kritisere den behandling,  

 patienten modtog af afdelingslægen i skadestuen.
Nævnet kunne oplyse, at det er almindelig kendt, at  

 personer, som vælter med f.eks. en cykel eller scooter og derved slår venstre  

 side af kroppen eller bliver ramt af styret i venstre side af maveregionen,  

 kan  

 pådrage sig læsion af milten i større eller mindre grad.
En miltlæsion er en  

 potentiel dødelig tilstand, og kræver indlæggelse og observation på en  

 intensiv  

 afdeling.
En del patienter opereres med fjernelse af milten, hvis blødningen  

 ikke stopper af sig selv.
Videre kunne nævnet oplyse, at der i mange tilfælde kan  

 påvises en væskebræmme i det område, som benævnes Morrisons poche, hvis der  

 på  

 undersøgelsestidspunktet er blødning fra milten.
Endvidere kan en CT-skanning  

 definitivt klarlægge, hvilket omfang der er skader på indre organer i  

 bughulen.
 Det var nævnets vurdering, at patienten havde været  

 udsat for et uheld, som kunne give mistanke om skader på organer i bughulen,  

 og  

 at den foretagne undersøgelse bekræftede mistanken, da der fandtes ømhed  

 svarende til miltens placering.
 På denne baggrund fandt nævnet, at det var kritisabelt,  

 at afdelingslægen ikke som minimum kontaktede den vagthavende bagvagt på den  

 abdominalkirurgiske afdeling, som havde det endelige ansvar for behandlingen  

 af  

 den type skader, og bad vedkommende om at undersøge patienten.
