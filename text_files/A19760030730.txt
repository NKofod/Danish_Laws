 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Post- og telegrafvæsenet styres af en  

 generaldirektør, der har den øverste ledelse såvel med hensyn til driften som  

 med hensyn til forberedelse og gennemførelse af nye anlæg.
 Stk. 2.  Generaldirektøren står som departementschef  

 umiddelbart under ministeren for offentlige arbejder.
 § 2.  Ministeren for offentlige arbejder fastsætter de  

 nærmere regler om post- og telegrafvæsenets organisation.
 § 3.  Loven træder i kraft den 1. juli 1976.
 Stk. 2.  Lov nr. 110 af 30. maj 1927 ophæves.
 Givet på Christiansborg slot, den 10.  

 juni 1976.
 Under Vor Kongelige Hånd og Segl.
 MARGRETHE R.
 /Niels Matthiasen.
