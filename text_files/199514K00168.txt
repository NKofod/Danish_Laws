Nr BTL 168 Betænkning over Forslag til lov om ændring af lov om uddannelse af  

 pædagoger (Overbygningsuddannelsen)   

 Nr L 168 1995-96, 1. samling Afgivet af Uddannelsesudvalget Afgivet: 19960416 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Børne- og Ungdomspædagogernes Landsforbund, Danmarks Lærerhøjskole, Jydsk Pædagog-seminarium og Pædagogseminariernes Bestyrelsesforening.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de stillede  

 ændringsforslag.
En del af mindretallet (Socialistisk Folkepartis medlem af udvalget) er  

 tilfreds med, at der nu indføres en overbygningsuddannelse til  

 pædagoguddannelserne.
Men mindretallet havde foretrukket, at betænkning nr.  

 1275/1994 om overbygningsuddannelse for pædagoger var blevet fulgt meget  

 mere, end tilfældet er.
Således foretrækker Socialistisk Folkeparti, at der  

 ikke kun bliver tale om uddannelser under åben uddannelse med tilhørende  

 brugerbetaling, men også om heltidsuddannelser med dertil hørende  

 taxameterfinansiering.
Der er derfor stillet ændringsforslag herom.
Men  

 desuden er lovforslaget meget uklart med hensyn til videre  

 uddannelsesmuligheder efter overbygningsuddannelsen.
Betænkning nr. 1275 var  

 her meget klarere med præcisering af, at overbygningsuddannelsen ledte til en  

 bachelorgrad og dermed til mulighed for at læse videre til en kandidat- og  

 eventuelt senere en ph.d.-grad.
Forhåbentlig bliver en sådan udvikling  

 resultatet, men lovforslaget er ikke særlig klart på disse punkter, og  

 udvalgsarbejdet har kun i begrænset omfang skabt øget klarhed.
 En anden del af mindretallet (Enhedslistens medlem af udvalget) betragter  

 det som en uhensigtsmæssig begrænsning, at uddannelsen etableres efter  

 reglerne i lov om åben uddannelse (erhvervsrettet voksenuddannelse) m.v., da  

 det kan forhindre motiverede og egnede studerende i at følge uddannelsen.
 ÆndringsforslagAf et mindretal (SF), tiltrådt af et  

mindretal (EL):
 Til § 1 1) I den under nr. 2 foreslåede affattelse af  

kapitel 5 affattes § 23 a, stk. 2, således:
»Stk. 2. Undervisningsministeren yder tilskud til  

 institutionens godkendte undervisningsvirksomhed og til administration,  

 ledelse og bygningsdrift m.v.
Tilskuddene fastlægges ud fra antal  

 årsstuderende og takster pr. årsstuderende fastsat på de årlige  

 finanslove.« 2) I den under nr. 2 foreslåede § 23 b indsættes  

 efter stk. 1 som nyt stykke:
»Stk. 2. Danmarks Pædagoghøjskole kan endvidere udbyde  

 videreuddannelse af pædagoger efter reglerne i lov om åben uddannelse  

 (erhvervsrettet voksenuddannelse) m.v.« Bemærkninger Til nr. 1 og 2 Ændringsforslag nr. 1 indebærer, at videreuddannelse af  

 pædagoger også fremover finansieres fuldt ud af staten.
Efter ændringsforslag  

 nr. 2 vil det imidlertid også være muligt at gennemføre videreuddannelsen som  

 åben uddannelse med tilskud efter reglerne i lov om åben uddannelse  

 (erhvervsrettet voksenuddannelse) m.v.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Thomas Torp Andersen (KF) John Vinther (KF) Poul  

 Nødgaard (DF) Fremskridtspartiet havde ikke medlemmer i udvalget.
