 En forespørgsel fra et revisionsfirma om, hvorvidt skattefri  

 godtgørelse til logi uden dokumentation for udgifter til overnatning ved  

 rejse i udlandet kan ske efter de for statens tjenestemænd fra 1.
 april 1988 gældende regler, blev af Statsskattedirektoratet besvaret  

 bekræftende.
 Et revisionsfirma har under henvisning til SDcirkulære 1988-13, pkt.  

 4.2.2, forespurgt, om der til lønmodtagere for rejser i udlandet med  

 overnatning, men uden dokumentation for udgifter til overnatning, til logi  

 kan udbetales en skattefri godtgørelse efter de for statens tjenestemænd  

 gældende regler.
Ifølge disse regler, der er indført ved finansministeriets cirkulære  

 LP.nr. 46/88 af 15. april 1988 med virkning fra 1. april 1988, kan der  

 udbetales godtgørelse med 1/3 af det af staten fastsatte  

 hoteldispositionsbeløb for det pågældende land.
For lande, for hvilke der  

 ikke er fastsat hoteldispositionsbeløb, kan der udbetales 1/3 af den faste  

 godtgørelse for det pågældende land.
 Statsskattedirektoratet besvarede det stillede spørgsmål bekræftende.
