 Ved skrivelse af 4. maj 1940 (»Bestemmelser« 1940 side 12)  

 anmodede direktoratet anstaltslederne om hertil til orientering at indsende  

 sådanne inspektionsordrer, meddelelser og bekendtgørelser til personalet og  

 de indsatte, som måtte skønnes at være af almindelig interesse for  

 direktoratet.
Der har i tidens løb udviklet sig en praksis, hvorefter direktoratet fra  

 nogle anstalter modtager næsten alle former for interne meddelelser og fra  

 andre kun ganske få og med store mellemrum.
Med henblik på den fremtidige  

 ordning skal man meddele, at direktoratet ønsker indsendt følgende former for  

 meddelelser, således at meddelelserne indsendes i tre eksemplarer:
Meddelelser, der viderebringer cirkulærskrivelser og lignende fra  

 direktoratet, inspektionsordrer og instrukser, herunder optryk af  

 inspektionsordresamlinger, husordensregler, dagsordener og lignende, bestemmelser om arbejdsbetaling, bestemmelser om placering - indenfor de af direktoratet godkendte rammer -  

 af de indsatte på de enkelte anstaltsafsnit, undervisningsplaner, studiekredsarbejde og lignende for de indsatte,  

 generelle bestemmelser eller planer om de indsattes fritid, referater fra talsmandsmøder og lignende arrangementer for de indsatte, interne omplaceringer af personale, meddelelser om antagelse og afsked af personale, bekendtgørelser om og referat af personalemøder, studiekredse for  

 personalet og lignende, meddelelser om lokale tjenesteordninger, arbejdsfordeling og lignende, bekendtgørelser om fremmedes besøg på anstalterne.
 Andre meddelelser bør kun indsendes, hvis særlige omstændigheder  

 undtagelsesvis giver anledning til at antage, at de frembyder interesse for  

 direktoratet.
 I følgende tilfælde undlades indsendelse af meddelelser således i  

 almindelighed:
Meddelelse om enkelte sports- og fritidsarrangementer, herunder film,  

 radio, fjernsyn, extemporalspil, koncerter og lignende, bekendtgørelser om gudstjenester, arrangementer ved højtiderne og  

 lignende, selvangivelses-meddelelser til de indsatte.
Nordskov Nielsen /F.
Hellborn Til inspektørerne for de under fænselsvæsenet hørende anstalter samt  

 overlægerne ved forvaringsanstalterne i Horsens og Herstedvester.
