Bekendtgørelse af overenskomst af 3.  

 marts 2000 med Sverige om international taxikørsel på vej Danmark har den 3. marts 2000 i København undertegnet en  

 overenskomst mellem Kongeriget Danmarks regering og Kongeriget Sveriges  

 regering om international taxikørsel på vej.
 Overenskomsten har følgende ordlyd:
Overenskomst mellem Kongeriget Danmarks regering og  

 Kongeriget Sveriges regering om international taxikørsel på  

 vej Kongeriget Danmarks regering og Kongeriget Sveriges regering - i det  

 følgende benævnt som aftaleparterne - der som led i den  

 integration mellem landene, som byggeriet af Øresundsforbindelsen  

 indebærer, ønsker at fremme udviklingen mellem de to lande for  

 så vidt angår taxikørsel på vej - er blevet enige om  

 følgende.
I.
ANVENDELSESOMRÅDE Artikel 1 Bestemmelserne i denne overenskomst skal finde anvendelse på  

 international taxikørsel mellem de to aftaleparters territorier.
II.
DEFINITIONER Artikel 2 I denne overenskomst forstås ved 1.	taxikørsel: udførelse af erhvervsmæssig  

 personbefordring af en taxivirksomhed, der ikke udføres i henhold til  

 en køreplan af en taxivirksomhed, og som sker enten med et  

 køretøj indrettet til befordring af højst 9 personer  

 føreren medregnet eller med et motorkøretøj, der af en  

 af aftaleparterne er godkendt til taxikørsel på aftalepartens  

 område, køretøjet skal være indregistreret i  

 Danmark eller Sverige.
 2.	taxivirksomhed: en fysisk eller juridisk person, som er  

 etableret på et af aftaleparternes område, og som har tilladelse  

 til at udføre taxikørsel i henhold til gældende national  

 lovgivning.
III.
TAXIKØRSEL Artikel 3 1.	En taxivirksomhed etableret på en af aftaleparternes  

 område, og som i henhold til national lovgivning har tilladelse til at  

 udføre taxikørsel, kan udføre taxikørsel mellem  

 de to aftaleparters områder i overensstemmelse med  

 følgende:
 a)	En taxivirksomhed etableret på den ene aftaleparts  

 område må tage passagerer op på dette område og  

 transportere passagererne til den anden aftaleparts område.
 b)	En taxivirksomhed hjemmehørende i Sverige må i Danmark  

 tage passagerer op ved særligt oprettede holdepladser, som er angivet i  

 tillægsprotokollen.
 c)	En taxivirksomhed hjemmehørende i Danmark må i Sverige  

 tage passagerer op ved særligt oprettede holdepladser, som er angivet i  

 tillægsprotokollen.
 d)	En taxivirksomhed etableret på den ene aftaleparts  

 område må indenfor den anden aftaleparts område tage  

 passagerer op på andre steder end nævnt i b) eller c), hvis  

 aftale om transporten er indgået, inden taxien ankommer til den anden  

 aftaleparts område.
 2.	En taxivirksomhed etableret på den ene aftaleparts  

 område må tillige udføre taxikørsel i transit  

 gennem den anden aftaleparts område.
Artikel 4 En taxivirksomhed etableret indenfor den ene aftaleparts område  

 må ikke udføre taxikørsel a)	mellem to steder indenfor den anden aftaleparts område  

 (cabotage), b)	fra den anden aftaleparts område til et tredje land eller  

 omvendt.
Artikel 5 Den som udfører taxikørsel i overensstemmelse med denne  

 overenskomst skal:
a)	registrere transporten med taxameter eller lignende i  

 overensstemmelse med den lovgivning, som gælder indenfor den  

 aftaleparts område, hvor taxivirksomheden er etableret, samt b)	i køretøjet medbringe de dokumenter, som er  

 nævnt i tillægsprotokollen.
Artikel 6 1.	Et køretøj fra den ene aftaleparts område, som  

 udfører transporter på den anden aftaleparts område efter  

 denne overenskomst, er fritaget for alle skatter og afgifter, der  

 opkræves for vejtrafik og fra køretøjsindehavere på  

 dette område med undtagelse af brændstofafgift.
 2.	Skattefritagelse ifølge denne artikel vedrører ikke  

 skatter og afgifter for benyttelse af veje og broer eller moms.
 3.	For benyttelse af holdepladser som angivet i artikel 3, herunder for  

 serviceydelser som udbydes ved disse holdepladser, kan der opkræves  

 betaling af taxivirksomheder, såfremt en sådan betaling ligeledes  

 opkræves hos taxivirksomheder etableret på den  

 pågældende aftaleparts område, hvor holdepladsen er  

 beliggende.
Artikel 7 En taxivirksomhed og en taxifører skal, når de kører  

 på den anden aftaleparts område følge den lovgivning, som  

 gælder på dette område, jf. dog artikel 5, a.
Artikel 8 Hvis en taxivirksomhed, som er etableret på den ene aftaleparts  

 område, under kørsel på den anden aftaleparts område  

 overtræder en eller flere bestemmelser i denne overenskomst, skal den  

 kompetente myndighed, hvor overtrædelsen er begået, uanset de  

 retlige sanktioner, som anvendes på det pågældende lands  

 område, underrette den anden aftalepart, som skal træffe de  

 foranstaltninger, som påbydes i henhold til den gældende  

 nationale lovgivning.
Aftaleparternes kompetente myndigheder skal underrette  

 hinanden om de sanktioner, som iværksættes.
IV.
BLANDET KOMITÉ M.M.
Artikel 9 Med henblik på at behandle spørgsmål i forbindelse med  

 gennemførelsen af denne overenskomst, som ikke kan løses gennem  

 en direkte drøftelse mellem de to aftaleparter, skal en blandet  

 komité oprettes.
Den blandede komité skal mødes  

 løbende og på begæring af den ene af aftaleparterne.  

 Komitéen skal bestå af repræsentanter fra begge parters  

 kompetente myndigheder og bl.a. drøfte de indhentede erfaringer og  

 udviklingen i Øresundsregionen.
Artikel 10 Aftaleparterne er enige om at fastsætte regler for  

 gennemførelsen af visse bestemmelser i denne overenskomst i en  

 tillægsprotokol.
Tillægsprotokollen skal udgøre en  

 integreret del af denne overenskomst.
V. ÆNDRINGER AF OVERENSKOMSTEN Artikel 11 Enhver ændring af denne overenskomst, som godkendes af de to  

 aftaleparter, træder i kraft den dag aftaleparterne skriftligt har  

 underrettet hinanden om at deres forfatningsmæssige krav er opfyldt.  

 Enhver ændring i tillægsprotokollen kan ændres ved  

 skriftlig aftale mellem de kompetente myndigheder i hvert land, og den  

 træder i kraft den dag, de nævnte myndigheder beslutter det.
VI.
IKRAFTTRÆDELSE Artikel 12 1.	Denne overenskomst træder i kraft 30 dage efter, at  

 aftaleparterne skriftligt har underrettet hinanden om, at de  

 forfatningsmæssige krav i spørgsmålet om  

 ikrafttrædelsen af denne overenskomst er opfyldt.
 2.	Denne overenskomst forbliver i kraft, medmindre den opsiges  

 skriftligt af en af aftaleparterne 6 måneder før det tidspunkt,  

 den ønskes opsagt.
 Til bekræftelse heraf har undertegnede, som bemyndiget, underskrevet  

 denne overenskomst.
 Underskrevet i København den 3. marts 2000 i to eksemplarer  

 på dansk og svensk, således at begge tekster har samme  

 gyldighed.
For Kongeriget Danmarks regering Jacob Buksti For Kongeriget Sveriges regering Björn Rosengren Tillægsprotokol til overenskomst mellem Kongeriget  

 Danmarks regering og Kongeriget Sveriges regering om international taxitrafik  

 på vej 1.	De kompetente myndigheder ifølge denne overenskomst er fra  

 svensk side a)	i overensstemmelse med artikel 8 Länsstyrelsen i Skåne län SE-291 86 Kristianstad b)	i overensstemmelse med artikel 9 Konungariket Sveriges regering Postadresse: Næringsdepartementet SE-103 33 Stockholm fra dansk side a)	i overensstemmelse med artikel 8 De tilladelsesudstedende myndigheder (kommunalbestyrelsen i de enkelte  

 kommuner og Storkøbenhavns Taxinævn for så vidt  

 angår Københavns og Frederiksberg Kommune samt kommunerne i  

 Københavns Amt) b)	i overensstemmelse med artikel 9, Trafikministeriet Frederiksholms Kanal 27 1220 København K Færdselsstyrelsen Adelgade 13 1304 København K Storkøbenhavns Taxinævn Birkedommervej 43 2400 København NV 2.	I overensstemmelse med artikel 3 er aftaleparterne enige om  

 at a)	en taxivirksomhed etableret i Sverige kan i Danmark tage passagerer  

 op ved særligt oprettede holdepladser ved Københavns  

 Lufthavn b)	en taxivirksomhed etableret i Danmark kan i Sverige tage passagerer  

 op ved særligt oprettede holdepladser ved Sturup Lufthavn.
3.	I overensstemmelse med artikel 5 er aftaleparterne enige om  

 at a)	taxivirksomheder hjemmehørende i Sverige skal medbringe en bekræftet kopi af  

 yrkestrafikregisteret taxiførerlegitimation registreringsbevis for  

 køretøjet seneste udfærdigede protokol fra syn  

 af køretøjet a)	taxivirksomheder hjemmehørende i Danmark skal  

 medføre tilladelse førerkort gældende takstbestemmelser kørselsreglement trafikbog eller printer Udfærdiget i København den 3. marts 2000 For Kongeriget Danmarks regering Jacob Buksti For Kongeriget Sveriges regering Björn Rosengren Hensigtserklæring afleveret ved undertegnelsen af  

 overenskomsten til tillægsprotokollen mellem Kongeriget Danmarks  

 Regering og Kongeriget Sveriges regering om international taxitrafik på  

 vej De undertegnede parter har til hensigt inden for et år fra aftalens  

 ikrafttræden at se nærmere på punkt 2 i  

 tillægsprotokollen til overenskomsten mellem Kongeriget Danmarks  

 Regering og Kongeriget Sveriges regering om international taxitrafik på  

 vej.
 København den 3. marts 2000.
For den danske delegation Jacob Buksti For den svenske delegation Björn Rosengren Overenskomsten trådte i medfør af artikel 12 i kraft den 30.  

 juni 2000.
