 På given foranledning skal man meddele, at 5-årsfristen for skatteyderen  

 til at indbringe en skatteansættelse for domstolene, jfr.  

 skattestyrelseslovens § 29, stk. 4, alene kan afbrydes ved, at skatteyderen  

 udtager stævning mod skatteministeriet inden udløbet af fristen.
 Skatteyderen kan inden den samme frist indgive anmodning om administrativ  

 genoptagelse af en skatteansættelse til den kommunale ligningsmyndighed,  

 Amtsskatteinspektoratet eller Statsskattedirektoratet, jfr.  

 Skattedepartementets cirkulære nr. 72 af 10. juni 1983, pkt. ad 5), litra c.
 Opmærksomheden henledes på, at skatteyderen bør gøres bekendt med fristen  

 og fremgangsmåden for domstolsprøvelse i skattestyrelseslovens § 29, stk. 4,  

 i forbindelse med afslag på genoptagelse indenfor fristen.
 Skattedepartementet, den 13. juli 1988.
