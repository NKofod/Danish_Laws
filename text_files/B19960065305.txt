 I medfør af § 1, stk. 1 og 2, § 4, stk. 2 og 10, og § 17, stk. 2, i lov  

 nr. 482 af 12. juni 1996 om administration af Det Europæiske Fælleskabs  

 forordninger på fiskeriets område og administration af produktionsafgifter  

 m.v. og § 5, stk. 1, og § 12 i lov om regulering af fiskeriet, jf.  

 lovbekendtgørelse nr. 904 af 30. november 1993, fastsættes:
 § 1.  Bekendtgørelsen gælder for danske  

 fiskerfartøjer, som fisker eller agter at fiske i det NAFO-regulerede område  

 i perioden fra denne bekendtgørelses ikrafttræden til den 31. december 1997,  

 begge dage medregnet.
Stk. 2.  Det NAFO-regulerede område er den del af  

 NAFO-konventionens område, der ligger uden for de områder, hvor kyststaterne  

 udøver deres jurisdiktion over fiskeriet.
NAFO-konventionsområdet omfatter  

 dels de farvande i det nordvestlige Atlanterhav, der ligger nord for  

 35I00Jnordlig bredde og vest for en linie, der forløber ret nord fra  

 35I00Jnordlig bredde og 42I00Jvestlig bredde til 59I00Jnordlig bredde, derfra  

 ret vest til 44I00Jvestlig bredde og derfra ret nord til Grønlands kyst, dels  

 farvandene i St.
Lawrencebugten, Davisstrædet og Baffinbugten syd for  

 78I10Jnordlig bredde.
 § 2.  Kun fartøjer, hvis ejere har tilladelse udstedt  

 af Fiskeridirektoratet, må fiske, medbringe og lande fangster fra det  

 NAFO-regulerede område.
 Stk. 2.  Fiskeridirektoratet kan i tilladelsen fastsætte  

 nærmere betingelser for udnyttelsen af denne, herunder bl.a. om installation,  

 drift og vedligeholdelse af udstyr til satellitovervågning.
 § 3.  Med bøde straffes den, der overtræder § 2, stk.  

 1, eller tilsidesætter vilkår for tilladelser, der er udstedt efter § 2.
 § 4.  Bekendtgørelsen træder i kraft den 13. juli  

 1996.
