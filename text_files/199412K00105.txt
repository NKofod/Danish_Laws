Nr LSF 105 Forslag til Lov om Teknologirådet Fremsat af forskningsministeren (Frank Jensen) den 15. december 1995 Vedtaget ved tredjebehandling den 31. maj 1995 Lov nr. 375 af 14/06/1995 § 1. Teknologirådet er en selvejende institution, hvis formål er 1) at følge den teknologiske udvikling, 2) at gennemføre udredninger og helhedsvurderinger af teknologiens  

 muligheder og konsekvenser for samfundet og den enkelte borger, 3) at foranstalte selvstændig teknologivurdering og 4) at formidle resultatet af sit arbejde til Folketinget og til samfundets  

 øvrige politiske beslutningstagere samt til den danske befolkning med henblik  

 på at støtte og fremme en folkelig teknologidebat.
 Stk. 2. Rådet vælger selv sine vurderingsmetoder, idet der lægges  

 vægt på metoder, som inddrager individuelle repræsentanter for befolkningen  

 direkte i vurderingerne.
 Stk. 3. Rådet følger den teknologiske udvikling nationalt såvel  

 som internationalt og foretager formidling af oplysninger om andre landes  

 aktiviteter om teknologivurdering og teknologivurderingsmetoder.
§ 2. Teknologirådet består af en bestyrelse og et  

 repræsentantskab.
Til rådet knyttes et sekretariat.
§ 3. Bestyrelsen for Teknologirådet består af en formand og 10  

 medlemmer, der beskikkes af forskningsministeren.
Forskningsministeren  

 udpeger formanden og 3 medlemmer. 1 medlem beskikkes efter indstilling fra  

 Dansk Folkeoplysnings Samråd. 1 medlem beskikkes efter indstilling fra  

 Funktionærernes og Tjenestemændenes Fællesråd. 1 medlem beskikkes efter  

 indstilling fra Landsorganisationen i Danmark. 1 medlem beskikkes efter  

 indstilling fra Dansk Arbejdsgiverforening. 1 medlem beskikkes efter  

 indstilling fra Erhvervsudviklingsrådet. 1 medlem beskikkes efter indstilling  

 fra Kommunernes Landsforening og Amtsrådsforeningen i fællesskab. 1 medlem  

 beskikkes efter indstilling fra de statslige forskningsråd i fællesskab.
 Stk. 2. Medlemmer af Folketinget kan ikke være medlem af rådets  

 bestyrelse.
Stk. 3. Formanden og bestyrelsens medlemmer beskikkes for en  

 periode af 3 år.
Genbeskikkelse kan finde sted en gang.
 Stk. 4. Bestyrelsen vælger en næstformand af sin midte.
 § 4. Bestyrelsen fastlægger selv Teknologirådets arbejdsopgaver.  

 Rådet er rådgivende både for Folketinget og for regeringen, som kan foreslå  

 rådet at tage konkrete emner op til vurdering og debat.
 Stk. 2. Rådets bestyrelse fastsætter selv sin forretningsorden.
 § 5. Forskningsministeriet nedsætter i tilknytning til bestyrelsen  

 et repræsentantskab på højst 50 medlemmer.
 Stk. 2. Repræsentantskabet sammensættes sådan:
1) 1 medlem udpeges af hvert af de statslige forskningsråd, 2) 1 medlem udpeges af Erhvervsudviklingsrådet, 3) 2 medlemmer udpeges af Dansk Folkeoplysnings Samråd, 4) 1 medlem udpeges af Forbrugerrådet, 5) 1 medlem udpeges af Ligestillingsrådet, 6) 1 medlem udpeges af Danmarks Naturfredningsforening, 7) 1 medlem udpeges af Friluftsrådet, 8) 1 medlem udpeges af Mellemfolkeligt Samvirke, 9) 1 medlem udpeges af Højskoleforeningen, 10) 5 medlemmer udpeges af Landsorganisationen i Danmark, 11) 5 medlemmer udpeges af Dansk Arbejdsgiverforening, 12) 2 medlemmer udpeges af Funktionærernes og Tjenestemændenes Fællesråd, 13) 1 medlem udpeges af Akademikernes Centralorganisation, 14) 1 medlem udpeges af Dansk Industri, 15) 1 medlem udpeges af Landbrugsraadet, 16) 1 medlem udpeges af Akademiet for de Tekniske Videnskaber, 17) 1 medlem udpeges af Det godkendte Teknologiske Servicesystem, 18) 1 medlem udpeges af Kræftens Bekæmpelse, 19) 1 medlem udpeges af De Samvirkende Invalideorganisationer, 20) 1 medlem udpeges af Økologisk Råd, 21) 1 medlem udpeges af Dansk Ungdoms Fællesråd, 22) 1 medlem udpeges af Københavns Kommune, 23) 1 medlem udpeges af Frederiksberg Kommune, 24) 1 medlem udpeges af Amtsrådsforeningen i Danmark, 25) 1 medlem udpeges af Kommunernes Landsforening, 26) 1 medlem udpeges af Finansrådet.
 Stk. 3. Ud over de i stk. 2 nævnte medlemmer udpeger  

 Forskningsministeriet højst 9 medlemmer, som er kyndige i den moderne  

 teknologi og dens muligheder, og som er brugere af den moderne teknologi,  

 samt eventuelt andre personer med interesse for området.
 Stk. 4. Forskningsministeriets udpegning efter stk. 3 sker efter  

 drøftelse med bestyrelsen for at sikre, at alle væsentlige interesser bliver  

 repræsenteret.
 § 6. Repræsentantskabets medlemmer beskikkes for 3 år med mulighed  

 for genbeskikkelse.
 Stk. 2. Teknologirådets bestyrelse fastsætter repræsentantskabets  

 forretningsorden.
 Stk. 3. Repræsentantskabet indkaldes til to årlige møder.  

 Bestyrelsen kan deltage i møderne, som ledes af bestyrelsens formand, der  

 også er formand for repræsentantskabet.
 Stk. 4. Forskningsministeren og medlemmerne af et af Folketinget  

 nedsat udvalg kan deltage i repræsentantskabets møder.
 Stk. 5. Repræsentantskabets opgave er at tjene som forum for en  

 åben debat om aktuelle emner med relation til teknologivurdering, herunder  

 fremsætte ideer og forslag til nye initiativer samt drøfte rådets gennemførte  

 initiativer.
 § 7. Rådets formand ansætter en sekretariatsleder til at forestå  

 et sekretariat, som skal varetage sekretariatsopgaverne for bestyrelsen og  

 for repræsentantskabet.
 § 8. Teknologirådet aflægger en gang om året en beretning til  

 Folketinget og offentligheden om rådets aktiviteter.
 § 9. Rådets rammebevilling fastsættes på de årlige finanslove.
 Stk. 2. Bestyrelsen forestår prioriteringen af rådets opgaver og  

 bevillingens administration.
 Stk. 3. Rådet følger statens almindelige regler for  

 regnskabsaflæggelse og revision.
 § 10. Ved udpegning af medlemmer til bestyrelsen for  

 Teknologirådet og repræsentantskabet finder lov nr. 157 af 24. april 1985 om  

 ligestilling mellem mænd og kvinder ved udpegning af medlemmer til offentlige  

 udvalg, kommissioner og lignende anvendelse.
§ 11. Forskningsministeren fører tilsyn med rådet, herunder med  

 rådets administration og anbringelse af midler.
Regnskabet skal revideres af  

 Rigsrevisionen.
 Stk. 2. Det reviderede årsregnskab indsendes efter godkendelse af  

 bestyrelsen til forskningsministeren.
Stk. 3. Forskningsministeren og Rigsrevisionen kan til enhver tid  

 afkræve bestyrelsen enhver oplysning, som ministeren og Rigsrevisionen anser  

 for fornøden.
Forskningsministeren og Rigsrevisionen skal til enhver tid have  

 adgang til at gøre sig bekendt med rådets bøger, regnskaber og virksomhed i  

 øvrigt.
 Stk. 4. Rigsrevisionen kan til enhver tid foretage revision og  

 regnskabsgennemgang på det sted, hvor regnskaberne føres, eller hvor det  

 nødvendige materiale i øvrigt findes.
 § 12. Hvis Teknologirådet nedlægges, overtager statskassen rådets  

 rettigheder og forpligtelser.
 § 13. Loven træder i kraft den 1. august 1995.
 Stk. 2. Lov om et teknologinævn, jf. lovbekendtgørelse nr. 925 af  

 30. december 1989, ophæves.
Oprindeligt fremsat forslag § 1. Teknologirådet er en selvejende institution, hvis formål er:
1) At følge den teknologiske udvikling, 2) at gennemføre udredninger og helhedsvurderinger af teknologiens  

 muligheder og konsekvenser for samfundet og den enkelte borger, 3) at foranstalte selvstændig teknologivurdering, og 4) at formidle resultatet af sit arbejde til Folketinget og til samfundets  

 øvrige politiske beslutningstagere samt til den danske befolkning med henblik  

 på at støtte og fremme en folkelig teknologidebat.
 Stk. 2. Rådet vælger selv sine vurderingsmetoder, idet der lægges  

 vægt på metoder, som inddrager individuelle repræsentanter for befolkningen  

 direkte i vurderingerne.
 Stk. 3. Rådet følger den teknologiske udvikling nationalt såvel  

 som internationalt og foretager formidling af oplysninger om andre landes  

 aktiviteter om teknologivurdering og teknologivurderingsmetoder.
§ 2. Teknologirådet består af en bestyrelse og et  

 repræsentantskab.
Til rådet knyttes et sekretariat.
§ 3. Bestyrelsen for Teknologirådet består af en formand og 10  

 medlemmer, der beskikkes af forskningsministeren.
Forskningsministeren  

 udpeger formanden og 3 medlemmer. 2 medlemmer beskikkes efter indstilling fra  

 Dansk Folkeoplysnings Samråd. 1 medlem beskikkes efter indstilling fra  

 Landsorganisationen i Danmark. 1 medlem beskikkes efter indstilling fra Dansk  

 Arbejdsgiverforening. 1 medlem beskikkes efter indstilling fra  

 Erhvervsudviklingsrådet. 1 medlem beskikkes efter indstilling fra Kommunernes  

 Landsforening og Amtsrådsforeningen i fællesskab. 1 medlem beskikkes efter  

 indstilling fra de statslige forskningsråd i fællesskab.
 Stk. 2. Medlemmer af Folketinget kan ikke være medlem af rådets  

 bestyrelse.
Stk. 3. Formanden og bestyrelsens medlemmer beskikkes for en  

 periode af 3 år.
Genbeskikkelse kan finde sted en gang.
 Stk. 4. Bestyrelsen vælger en næstformand af sin midte.
 § 4. Bestyrelsen fastlægger selv Teknologirådets arbejdsopgaver.  

 Rådet er rådgivende både for Folketinget og for regeringen, som kan foreslå  

 rådet at tage konkrete emner op til vurdering og debat.
 Stk. 2. Rådets bestyrelse fastsætter selv sin forretningsorden.
 § 5. Forskningsministeriet nedsætter i tilknytning til bestyrelsen  

 et repræsentantskab på højst 50 medlemmer.
 Stk. 2. Repræsentantskabet sammensættes sådan:
1) 1 medlem udpeges af hvert af de statslige forskningsråd, 2) 1 medlem udpeges af Erhvervsudviklingsrådet, 3) 2 medlemmer udpeges af Dansk Folkeoplysnings Samråd, 4) 1 medlem udpeges af Forbrugerrådet, 5) 1 medlem udpeges af Ligestillingsrådet, 6) 1 medlem udpeges af Danmarks Naturfredningsforening, 7) 1 medlem udpeges af Friluftsrådet, 8) 1 medlem udpeges af Mellemfolkelig Samvirke, 9) 1 medlem udpeges af Højskoleforeningen, 10) 5 medlemmer udpeges af Landsorganisationen i Danmark, 11) 5 medlemmer udpeges af Dansk Arbejdsgiverforening, 12) 2 medlemmer udpeges af Funktionærernes og Tjenestemændenes Fællesråd, 13) 1 medlem udpeges af Akademikernes Centralorganisation, 14) 1 medlem udpeges af Dansk Industri, 15) 1 medlem udpeges af Sammenslutningen af Landbrugets  

 Arbejdsgiverforeninger, 16) 1 medlem udpeges af Akademiet for de Tekniske Videnskaber, 17) 1 medlem udpeges af Det godkendte Teknologiske Servicesystem, 18) 1 medlem udpeges af Kræftens Bekæmpelse, 19) 1 medlem udpeges af De Samvirkende Invalideorganisationer, 20) 1 medlem udpeges af Økologisk Råd, 21) 1 medlem udpeges af Dansk Ungdoms Fællesråd, 22) 1 medlem udpeges af Københavns Kommune, 23) 1 medlem udpeges af Frederiksberg Kommune, 24) 1 medlem udpeges af Amtsrådsforeningen i Danmark, 25) 1 medlem udpeges af Kommunernes Landsforening, Stk. 3. Udover de i stk. 2, nævnte medlemmer udpeger  

 Forskningsministeriet højst 10 medlemmer, som er kyndige i den moderne  

 teknologi og dens muligheder, og som er brugere af den moderne teknologi samt  

 eventuelt andre personer med interesse for området.
 Stk. 4. Forskningsministeriets udpegning efter stk. 3, sker efter  

 drøftelse med bestyrelsen for at sikre, at alle væsentlige interesser bliver  

 repræsenteret.
 § 6. Repræsentantskabets medlemmer beskikkes for 3 år med mulighed  

 for genbeskikkelse.
 Stk. 2. Teknologirådets bestyrelse fastsætter repræsentantskabets  

 forretningsorden.
 Stk. 3. Repræsentantskabet indkaldes til to årlige møder.  

 Bestyrelsen kan deltage i møderne, som ledes af bestyrelsens formand, der  

 også er formand for repræsentantskabet.
 Stk. 4. Forskningsministeren og medlemmerne af Folketingets  

 Forskningsudvalg kan deltage i repræsentantskabets møder.
 Stk. 5. Repræsentantskabets opgave er at tjene som et forum for en  

 åben debat om aktuelle emner med relation til teknologivurdering, herunder  

 fremsætte ideer og forslag til nye initiativer samt drøfte rådets gennemførte  

 initiativer.
 § 7. Rådets formand ansætter en sekretariatsleder til at forestå  

 et sekretariat, som skal varetage sekretariatsopgaverne for bestyrelsen og  

 for repræsentantskabet.
 § 8. Teknologirådet aflægger en gang om året en beretning til  

 Folketingets Forskningsudvalg og offentligheden om rådets aktiviteter.
 § 9. Rådets rammebevilling fastsættes på de årlige finanslove.
 Stk. 2. Bestyrelsen forestår prioriteringen af rådets opgaver og  

 bevillingens administration.
 Stk. 3. Rådet følger statens almindelige regler for  

 regnskabsaflæggelse og revision.
 § 10. Ved udpegning af medlemmer til bestyrelsen for  

 Teknologirådet og repræsentantskabet finder lov nr. 157 af 24. april 1985 om  

 ligestilling mellem mænd og kvinder ved udpegning af medlemmer til offentlige  

 udvalg, kommissioner og lignende anvendelse.
§ 11. Forskningsministeren fører tilsyn med rådet, herunder med  

 rådets administration og anbringelse af midler.
Regnskabet skal revideres af  

 Rigsrevisionen.
 Stk.2. Det reviderede årsregnskab indsendes efter godkendelse af  

 bestyrelsen til forskningsministeren.
Stk.3. Forskningsministeren og Rigsrevisionen kan til enhver tid  

 afkræve bestyrelsen enhver oplysning, som ministeren og Rigsrevisionen anser  

 for fornøden.
Forskningsministeren og Rigsrevisionen skal til enhver tid have  

 adgang til at gøre sig bekendt med rådets bøger, regnskaber og virksomhed  

 iøvrigt.
 Stk.4. Rigsrevisionen kan til enhver tid foretage revision og  

 regnskabsgennemgang på det sted, hvor regnskaberne føres, eller hvor det  

 nødvendige materiale iøvrigt findes.
 § 12. Hvis Teknologirådet nedlægges, overtager statskassen rådets  

 rettigheder og forpligtelser.
 § 13. Loven træder i kraft den 1. august 1995.
 Stk. 2. Lov nr. 272 af 6. juni 1985 om et teknologinævn ophæves.
Bemærkninger til lovforslaget Almindelige bemærkninger A.
De gældende regler De gældende regler for Teknologinævnet er fastsat ved lov nr. 272 af 6.  

 juni 1985 med senere ændringer, jf. lovbekg. nr. 925 af 30. december 1989.
Hensigten med loven var at oprette et af statsmagten uafhængigt nævn til  

 vurdering af ny teknologi.
Nævnet består af 15 medlemmer inklusive formanden,  

 og alle beskikkes for en periode på indtil 3 år.
 Undervisningsministeren, nu forskningsministeren, foranlediger nævnet  

 nedsat og beskikker medlemmerne, som bliver udpeget af organisationer, der er  

 teknologikyndige eller brugere af den moderne teknologi.
Ifølge loven nedsættes efter hvert folketingsvalg et særligt  

 folketingsudvalg på 9 medlemmer til at følge nævnets arbejde og sikre dets  

 uafhængighed.
Dette udvalg udpeger 4 medlemmer til nævnet, hvoraf det ene  

 beskikkes til formand.
Teknologinævnet beslutter, hvilke teknologiske emner og problemer, der  

 skal undersøges nærmere, og beder kyndige journalister, forskere eller andre  

 foretage en undersøgelse af og udarbejde en redegørelse for  

 problemstillingerne.
Disse udredninger offentliggøres og danner ofte grundlag  

 for den offentlige debat.
Undertiden ses debatten i medierne og undertiden er  

 debatten bred og folkelig, idet også de folkelige oplysningsforbund deltager  

 med økonomisk støtte fra Teknologinævnet.
Særligt kendte og anerkendte er de store konsensuskonferencer, som nævnet  

 arrangerer.
Ved disse konferencer kommer såvel lægmandssynspunkter som  

 ekspertudsagn frem i debatten.
B.
Baggrunden for lovforslaget Loven var midlertidig og indeholdt en revisionsbestemmelse, hvorefter den  

 skulle revideres i folketingsåret 1988-89. I 1988 blev lovrevisionen udskudt,  

 og det samme skete i 1989, hvor revisionen blev udskudt til folketingsåret  

 1994-95.
I 1993 iværksatte Teknologinævnet, i enighed med Folketingets Udvalg  

 vedrørende et teknologinævn, en evaluering af nævnet.
Denne rapport forelå  

 den 1. september 1993. Hensigten med evalueringen var blandt andet, at den  

 skulle kunne danne grundlag for en anbefaling fra folketingsudvalgets side om  

 nævnets fremtidige virke.
Det viste sig imidlertid ikke muligt at nå til  

 politisk enighed herom.
Derfor nedsatte forskningsministeren i sommeren 1994 et hurtigtarbejdende  

 udvalg bestående af direktør Morten Knudsen (formand), docent Karen Siune og  

 tidligere minister Nils Wilhjelm.
Udvalgets kommissorium lød på at udarbejde  

 et forslag om teknologinævnets fremtidige eksistens.
Udvalget udarbejdede en  

 rapport, men der var ikke politisk enighed om udvalgets anbefalinger.
 På baggrund af evalueringsarbejdet og udvalgsarbejdet har  

 forskningsministeren besluttet at foreslå oprettelse af et uafhængigt organ  

 for teknologivurdering efter dette lovforslag.
 Der er behov for et permanent forum til debat om teknologivurdering, og  

 dette forum bør have en dobbelt funktion, som det nuværende teknologinævn.  

 Det skal dels kunne få foretaget de udredninger, som er nødvendige for en  

 konstruktiv, samfundsnyttig debat om teknologi, og dels kunne formidle  

 resultatet af disse udredninger til befolkningen og til regering og  

 Folketing.
 Den aktivitet, der er startet ved teknologinævnets oprettelse, har været  

 frugtbar, og i den periode nævnet har virket, har andre lande oprettet  

 tilsvarende organer, som foretager lignende aktiviteter.
 Der er behov for et internationalt samarbejde om teknologivurdering, dels  

 om videreformidling af andre landes teknologivurderingsaktiviteter, dels om  

 udveksling af erfaringer om udvikling af teknologivurderingsmetoder.
Det betyder, at der lægges vægt på brobygningsfunktionen til den  

 internationale teknologivurdering og mellem eksperter, borgere og  

 beslutningstagere.
Der lægges samtidig vægt på, at rådets arbejde når ud til  

 en bred kreds.
 Det eksisterende teknologinævn har udført et godt arbejde, og er især  

 kendt, også internationalt, for sine vellykkede konsensuskonferencer.  

 Teknologinævnet har medvirket til, at teknologiforskrækkelsen i Danmark er  

 blevet væsentligt reduceret siden starten af 80'erne.
Rådets bestyrelse består af en formand og 10 medlemmer.
Bestyrelsens  

 formand og 3 medlemmer udpeges af forskningsministeren.
De øvrige medlemmer  

 beskikkes efter indstilling.
 Rådets tilknytning til Folketinget vil derfor være sikret ved, at der  

 etableres en forbindelse til Folketingets Forskningsudvalg og ved, at  

 Forskningsudvalgets medlemmer kan deltage i repræsentantskabets møder.
 Det er hensigten at give rådet en helt uafhængig status i lighed med, hvad  

 der er tilfældet for øjeblikket, men uden styring af 9-mandsudvalget.  

 Uafhængigheden sikres ved, at Teknologirådet etableres som en selvejende  

 institution.
 Ministeren har alene til opgave at udpege nogle af bestyrelsens medlemmer  

 og at beskikke den samlede bestyrelse.
Da teknologivurdering er en diskontinuerlig proces, er der behov for en  

 fleksibel tilpasning af teknologivurderingsorganet.
Det anbefales derfor, at  

 rådet indretter sig med et mindre sekretariat, og eventuelt anvender  

 korttidsansatte medarbejdere, private konsulenter og forskere, hvis der er  

 brug for det til særlige opgaver.
Rådet får tildelt en rammebevilling af samme størrelse som den, der  

 tildeles det nuværende teknologinævn, dog sådan, at der til større  

 udredningsarbejder eller lignende, som er særligt ressourcekrævende, bør  

 gives særbevillinger.
Eventuelle ønsker herom afgøres ved prioriteringen i  

 forbindelse med de årlige finanslove.
Rådet vil eventuelt kunne modtage  

 gaver, og det vil kunne søge offentlige og private midler fra fonde og  

 ministerier.
Rådet skal frit kunne iværksætte teknologivurderingsopgaver, som det ikke  

 vil være naturligt at gennemføre i andet regi som f.eks.
Det Etiske Råd,  

 Transportrådet og andre.
Der bør derfor foretages en afgrænsning af  

 arbejdsopgaverne, så der ikke sker en overlapning.
C.
Lovens administrative og økonomiske konsekvenser I forhold til finanslovforslaget for 1995 medfører lovforslaget en  

 merudgift i 1995 på 4,4 mio. kr. udover den bevilling på 5,6 mio. kr., der er  

 afsat på FFL 95. Forskningsministeriet afholder denne udgift inden for de  

 fastlagte rammer.
De følgende år fastlægges bevillinger på de årlige  

 finanslove.
 Loven forventes ikke at have administrative konsekvenser, da rådet, som  

 det nuværende nævn, opretter sit eget sekretariat og afholder udgifterne af  

 den tildelte bevilling.
Bemærkninger til lovforslagets enkelte bestemmelser Til § 1 Stk. 1 og 2 I § 1 fastlægges det nye råds konstitution som en selvejende institution  

 og i navnet er betegnelsen nævn udskiftet med råd, da det stemmer bedre  

 overens med rådets opgaver.
Formålet er som i den gældende lov om et  

 teknologinævn at etablere et uafhængigt organ, som skal sikre, at der i det  

 danske samfund foregår en oplyst debat om moderne teknologi.
Erfaringerne med  

 Teknologinævnet, har vist, at der er et behov for et sådant organ, og det  

 foreslås derfor, at Teknologirådet oprettes som et permanent råd.
Rådet skal sikre, at den teknologidebat, som ønskes fremmet, skal foregå  

 på et veloplyst grundlag.
Rådet skal derfor som det nuværende nævn, indhente  

 oplysninger om udviklingen indenfor teknologiområdet, foretage de nødvendige  

 udredninger og vurderinger og sørge for at formidle disse resultater til  

 såvel Folketing og regering som til samfundets borgere iøvrigt.
Rådet har frihed til selv at vælge sine arbejdsmetoder, men de metoder,  

 som Teknologinævnet har anvendt, herunder konsensuskonferencerne, har vundet  

 anderkendelse.
Der lægges vægt på, at såkaldt almindelige mennesker deltager  

 i arbejdet.
Stk. 3 Denne regel er ny.
Rådet skal ikke blot følge teknologiens og  

 teknologivurderingens udvikling inden for landets grænser, men også følge den  

 udvikling, som foregår i udlandet.
Det anses for at være en meget vigtig  

 opgave for rådet at følge den internationale udvikling og lære af denne.  

 Herved sker i praksis ingen ændring, idet det nuværende Teknologinævn i  

 stigende grad har engageret sig i samarbejdet med tilsvarende organer i andre  

 lande.
Til § 2 Bestemmelsen fastlægger Teknologirådets struktur.
Forskellen fra  

 Teknologinævnet ligger i, at rådet er et todelt organ bestående af en  

 bestyrelse og et repræsentantskab.
Et sekretariat knyttes til rådet for at foretage almindelige  

 sekretariatsopgaver, herunder konference- og informationsarbejde samt  

 tilrettelæggelse af udredningsarbejder.
For så vidt angår udarbejdelse af  

 egentlige udredninger, indgår bestyrelsen kontrakter med forskere,  

 journalister, private konsulenter og lignende med særlig kompetence på  

 området.
Til § 3 Stk. 1 Lovforslagets § 3 er ny.
Heri fastlægges proceduren ved oprettelsen af  

 rådets bestyrelse.
Formanden og 3 medlemmer udpeges og beskikkes af  

 forskningsministeren i deres personlige egenskab.
De øvrige 7 medlemmer  

 beskikkes efter indstilling fra folkeoplys ningen, forskningsverdenen,  

 arbejdsmarkedet og de kommunale organisationer.
Derved søger man at sikre  

 indflydelse for den bredest mulige kreds af interessenter.
Ministeren sammensætter endvidere bestyrelsen, så de vigtigste  

 kompetenceområder er dækket.
Det vil for tiden sige miljø og energi, tele- og  

 informationsteknologi, bioteknologi, materialeteknologi, samt teknologi og  

 samfund.
 Inden beskikkelsen sender ministeren sit forslag til bestyrelsens samlede  

 sammensætning til høring i Folketingets Forskningsudvalg.
 For at rådet skal kunne have den nødvendige gennemslagskraft, er det  

 vigtigt, at bestyrelsen sammensættes bredt.
Stk. 2 Bestemmelsen svarer til begrænsningen i nugældende lovs § 3. stk. 5, dog  

 har man ikke ønsket at forhindre medlemmer af en kommunalbestyrelse eller et  

 amtsråd i at blive medlem af rådet.
Stk. 3 Både formanden og rådets medlemmer beskikkes for en periode af 3 år med  

 mulighed for genbeskikkelse en gang.
Det svarer til beskikkelsesperioden for  

 medlemmerne af teknologinævnet og findes at være en passende periode.
Efter  

 de første 3 år vil det være hensigtsmæssigt, om kun ca. halvdelen af  

 medlemmerne genbeskikkes for at sikre, at ikke alle medlemmer går af på en  

 gang.
Derved sikres kontinuiteten.
Stk. 4 Bestyrelsen vælger en næstformand af sin midte.
Heri er ingen ændring i  

 forhold til Teknologinævnet.
Til § 44 Som det nuværende Teknologinævn skal Teknologirådet være rådgivende for  

 både Folketing og regering, som også kan være aktiv og selv foreslå rådet at  

 tage konkrete opgaver op til vurdering og behandling.
Rådet vælger dog selv,  

 hvordan det prioriterer og tilrettelægger sit arbejde, og det er ikke under  

 instruktion fra Folketinget eller regeringen.
Det er vigtigt, at der er en nær kontakt mellem Teknologirådet og  

 Folketinget.
Rådets bestyrelse skal derfor mindst en gang årligt afholde møde  

 med det eller de folketingsudvalg, som behandler emner og problemstillinger  

 for hvilke teknologivurdering har betydning.
 Rådets bestyrelse fastsætter selv sin forretningsorden, i lighed med  

 nugældende lovs § 3 stk. 6.
Til § 5 Denne bestemmelse er en ændring i forhold til gældende ret, idet den  

 konstituerer repræsentantskabet, som er et nyt organ.
For at sikre den brede  

 folkelige debat og sikre, at så mange forskellige interessegrupper som muligt  

 kan komme til orde, nedsætter ministeriet et stort repræsentantskab på højst  

 50 medlemmer.
 I lovforslaget er nævnt dels de interessegrupper, som i loven om et  

 teknologinævn har ret til at udpege medlemmer til nævnet, dels yderligere  

 interessegrupper med interesse for området.
Efter den gældende ordning udpeger forskningsrådene i fællesskab 3  

 medlemmer til nævnet.
Ifølge lovforslaget får de hver ret til at udpege et  

 medlem til repræsentantskabet.
I gældende lov udpeger Amtsrådsforeningen i  

 Danmark, Kommunernes Landsforening og Københavns og Frederiksberg Kommuner i  

 fællesskab et medlem.
Ifølge lovforslaget får de ret til hver at udpege et  

 medlem . De øvrige organisationer får hver ret til at udpege et medlem, dog  

 sådan at Landsorganisatioen i Danmark og Dansk Arbejdsgiverforening hver  

 udpeger 5 og Dansk Folkeoplysnings Samråd får ret til at udpege 2 medlemmer,  

 som det er tilfældet i loven om et teknologinævn.
Kredsen af  

 udpegningsberettigede er ifølge lovforslaget udvidet betydeligt.
 De øvrige medlemmer udpeges derefter af Forskningsministeriet, og det sker  

 efter en drøftelse med rådets bestyrelse for at sikre, at alle væsentlige  

 interesser og synspunkter bliver repræsenteret.
 Folketingets udvalg om et teknologinævn nedlægges, og kan derfor ikke  

 udpege medlemmer, som det gør ifølge gældende ordning.
Til § 6 Til stk. 1 Repræsentantskabets beskikkelsesperiode er som bestyrelsens 3 år, men her  

 er ikke sat begrænsning på, hvor mange gange medlemmerne kan genbeskikkes.
Til stk. 2 og 3 Repræsentantskabet holder ifølge loven 2 årlige møder.
For at sikre, at  

 repræsentantskab og bestyrelse optræder som en enhed, ledes  

 repræsentantskabets møder af bestyrelsens formand, og i hans fravær af  

 næstformanden.
Bestyrelsens formand er Teknologirådets formand, og derfor  

 også formand for repræsentantskabet.
Det er også bestyrelsen, der udarbejder  

 forretningsordenen for repræsentantskabet, og den har ansvaret for at  

 forberede og afholde de 2 årlige repræsentantskabsmøder.
Bestyrelsens  

 medlemmer kan deltage i repræsentantskabets møder, men de er ikke medlemmer  

 af repræsentantskabet.
Til stk. 4 og 5 Formålet med det store repræsentantskab og dets møder er at skabe et forum  

 for nye ideer og en åben debat om vigtige emner om ny teknologi og om  

 teknologivurdering.
Herunder aktuelle eller måske oversete problemstillinger.  

 Repræsentantskabet skal kunne foreslå nye initiativer og drøfte og vurdere de  

 initiativer, som rådet har gennemført siden sidste repræsentantskabsmøde.
 Det er hensigten, at medlemmerne af Folketingets Forskningsudvalg skal  

 inviteres til repræsentantskabets møder og dermed kunne påvirke og drage  

 nytte af debatten.
Til § 7 Det er formandens opgave at ansætte en sekretariatsleder og etablere et  

 mindre, selvstændigt sekretariat.
Sekretariatslederen skal have ansvaret for  

 rådets administrative opgaver, og for sekretariatets personale.
Ifølge  

 gældende lov ligger denne opgave hos Undervisningsministeren, nu  

 Forskningsministeren, efter indstilling fra nævnets formand.
Det bør  

 overvejes, om sekretariatet eventuelt mest hensigtsmæssigt kan placeres samme  

 sted som andre uafhængige råds sekretariater, for dermed at opnå en  

 ressourcebesparelse f.eks. ved fælles servicefaciliteter.
For at sikre rådets uafhængighed af regeringen tillægges formanden for  

 rådet det fulde administrative ansvar, som han efter behov kan delegere til  

 sekretariatschefen.
Forskningsministerens beføjelser og ansvar søges dermed  

 begrænset til det minimum, som følger af ministeransvarlighedsloven.
Til § 8 Teknologirådet aflægger årligt en beretning som en orientering for  

 Folketinget og offentligheden.
Denne bestemmelse er næsten enslydende med  

 nugældende lovs § 5 stk. 1.
Til § 9 Bevillingen fordeles sådan, at der anvendes ca. en trediedel til  

 administration, en trediedel til teknologivurderingsopgaver og en trediedel  

 til folkeoplysning og formidling.
 Bestyrelsen anvender de årlige bevillinger under respekt af denne  

 fordeling.
 Forskningsministeriet udarbejder sammen med Finansministeriet en nøjere  

 præcisering af de gældende regler for bevillingens administration og for  

 regnskabsførelsen.
Til § 10 Bestemmelsen er en henvisning til gældende ret på ligestillingsområdet og  

 findes i en lidt anden ordlyd i gældende lovs § 3. stk. 3.
Til § 11 Teknologirådet oprettes som en selvejende institution under  

 Forskningsministeriet.
Tilsynet ligger derfor hos forskningsministeren.  

 Rigsrevisionen skal revidere rådets regnskab efter de gældende regler.
Til § 12 Da Teknologirådet oprettes ved lov som en selvejende institution, kan det  

 kun nedlægges ved lov.
Da midlerne til rådets drift kommer fra  

 Forskningsministeriet, skal de tilbageføres til Forskningsministeriet, hvis  

 institutionen nedlægges.
Til § 13 Til stk. 1 Det foreslås, at loven træder i kraft den 1. august 1995, samme dag, som  

 loven om et teknologinævn udløber.
Det vil medføre, at Folketingets  

 9-mandsudvalg om et teknologinævn ikke længere nedsættes ved folketingsårets  

 begyndelse.
 Hensigten er, at Teknologirådet skal afløse det nuværende teknologinævn  

 arbejdsmæssigt.
 For at sikre, at teknologivurderingsarbejdet kan videreføres uhindret af  

 lovændringen, skønnes det nødvendigt, at Teknologirådet overtager det  

 nuværende Teknologinævns sekretariat til 1. januar 1996. Efter denne dato  

 træffer bestyrelsens formand beslutning om, hvordan sekretariatet skal  

 organiseres og bemandes.
Til stk. 2 Loven om et teknologinævn skal ifølge sit indhold revideres i  

 folketingsåret 1994-95, men foreslås herved ophævet og erstattet af Lov om  

 Teknologirådet.
Efter 2. behandling den 24. maj 1995 § 1. Teknologirådet er en selvejende institution, hvis formål er 1) at følge den teknologiske udvikling, 2) at gennemføre udredninger og helhedsvurderinger af teknologiens  

 muligheder og konsekvenser for samfundet og den enkelte borger, 3) at foranstalte selvstændig teknologivurdering og 4) at formidle resultatet af sit arbejde til Folketinget og til samfundets  

 øvrige politiske beslutningstagere samt til den danske befolkning med henblik  

 på at støtte og fremme en folkelig teknologidebat.
 Stk. 2. Rådet vælger selv sine vurderingsmetoder, idet der lægges  

 vægt på metoder, som inddrager individuelle repræsentanter for befolkningen  

 direkte i vurderingerne.
 Stk. 3. Rådet følger den teknologiske udvikling nationalt såvel  

 som internationalt og foretager formidling af oplysninger om andre landes  

 aktiviteter om teknologivurdering og teknologivurderingsmetoder.
§ 2. Teknologirådet består af en bestyrelse og et  

 repræsentantskab.
Til rådet knyttes et sekretariat.
§ 3. Bestyrelsen for Teknologirådet består af en formand og 10  

 medlemmer, der beskikkes af forskningsministeren.
Forskningsministeren  

 udpeger formanden og 3 medlemmer. 1 medlem beskikkes efter indstilling fra  

 Dansk Folkeoplysnings Samråd. 1 medlem beskikkes efter indstilling fra  

 Funktionærernes og Tjenestemændenes Fællesråd. 1 medlem beskikkes efter  

 indstilling fra Landsorganisationen i Danmark. 1 medlem beskikkes efter  

 indstilling fra Dansk Arbejdsgiverforening. 1 medlem beskikkes efter  

 indstilling fra Erhvervsudviklingsrådet. 1 medlem beskikkes efter indstilling  

 fra Kommunernes Landsforening og Amtsrådsforeningen i fællesskab. 1 medlem  

 beskikkes efter indstilling fra de statslige forskningsråd i fællesskab.
 Stk. 2. Medlemmer af Folketinget kan ikke være medlem af rådets  

 bestyrelse.
Stk. 3. Formanden og bestyrelsens medlemmer beskikkes for en  

 periode af 3 år.
Genbeskikkelse kan finde sted en gang.
 Stk. 4. Bestyrelsen vælger en næstformand af sin midte.
 § 4. Bestyrelsen fastlægger selv Teknologirådets arbejdsopgaver.  

 Rådet er rådgivende både for Folketinget og for regeringen, som kan foreslå  

 rådet at tage konkrete emner op til vurdering og debat.
 Stk. 2. Rådets bestyrelse fastsætter selv sin forretningsorden.
 § 5. Forskningsministeriet nedsætter i tilknytning til bestyrelsen  

 et repræsentantskab på højst 50 medlemmer.
 Stk. 2. Repræsentantskabet sammensættes sådan:
1) 1 medlem udpeges af hvert af de statslige forskningsråd, 2) 1 medlem udpeges af Erhvervsudviklingsrådet, 3) 2 medlemmer udpeges af Dansk Folkeoplysnings Samråd, 4) 1 medlem udpeges af Forbrugerrådet, 5) 1 medlem udpeges af Ligestillingsrådet, 6) 1 medlem udpeges af Danmarks Naturfredningsforening, 7) 1 medlem udpeges af Friluftsrådet, 8) 1 medlem udpeges af Mellemfolkeligt Samvirke, 9) 1 medlem udpeges af Højskoleforeningen, 10) 5 medlemmer udpeges af Landsorganisationen i Danmark, 11) 5 medlemmer udpeges af Dansk Arbejdsgiverforening, 12) 2 medlemmer udpeges af Funktionærernes og Tjenestemændenes Fællesråd, 13) 1 medlem udpeges af Akademikernes Centralorganisation, 14) 1 medlem udpeges af Dansk Industri, 15) 1 medlem udpeges af Landbrugsraadet, 16) 1 medlem udpeges af Akademiet for de Tekniske Videnskaber, 17) 1 medlem udpeges af Det godkendte Teknologiske Servicesystem, 18) 1 medlem udpeges af Kræftens Bekæmpelse, 19) 1 medlem udpeges af De Samvirkende Invalideorganisationer, 20) 1 medlem udpeges af Økologisk Råd, 21) 1 medlem udpeges af Dansk Ungdoms Fællesråd, 22) 1 medlem udpeges af Københavns Kommune, 23) 1 medlem udpeges af Frederiksberg Kommune, 24) 1 medlem udpeges af Amtsrådsforeningen i Danmark, 25) 1 medlem udpeges af Kommunernes Landsforening, 26) 1 medlem udpeges af Finansrådet.
 Stk. 3. Ud over de i stk. 2 nævnte medlemmer udpeger  

 Forskningsministeriet højst 9 medlemmer, som er kyndige i den moderne  

 teknologi og dens muligheder, og som er brugere af den moderne teknologi,  

 samt eventuelt andre personer med interesse for området.
 Stk. 4. Forskningsministeriets udpegning efter stk. 3 sker efter  

 drøftelse med bestyrelsen for at sikre, at alle væsentlige interesser bliver  

 repræsenteret.
 § 6. Repræsentantskabets medlemmer beskikkes for 3 år med mulighed  

 for genbeskikkelse.
 Stk. 2. Teknologirådets bestyrelse fastsætter repræsentantskabets  

 forretningsorden.
 Stk. 3. Repræsentantskabet indkaldes til to årlige møder.  

 Bestyrelsen kan deltage i møderne, som ledes af bestyrelsens formand, der  

 også er formand for repræsentantskabet.
 Stk. 4. Forskningsministeren og medlemmerne af et af Folketinget  

 nedsat udvalg kan deltage i repræsentantskabets møder.
 Stk. 5. Repræsentantskabets opgave er at tjene som forum for en  

 åben debat om aktuelle emner med relation til teknologivurdering, herunder  

 fremsætte ideer og forslag til nye initiativer samt drøfte rådets gennemførte  

 initiativer.
 § 7. Rådets formand ansætter en sekretariatsleder til at forestå  

 et sekretariat, som skal varetage sekretariatsopgaverne for bestyrelsen og  

 for repræsentantskabet.
 § 8. Teknologirådet aflægger en gang om året en beretning til  

 Folketinget og offentligheden om rådets aktiviteter.
 § 9. Rådets rammebevilling fastsættes på de årlige finanslove.
 Stk. 2. Bestyrelsen forestår prioriteringen af rådets opgaver og  

 bevillingens administration.
 Stk. 3. Rådet følger statens almindelige regler for  

 regnskabsaflæggelse og revision.
 § 10. Ved udpegning af medlemmer til bestyrelsen for  

 Teknologirådet og repræsentantskabet finder lov nr. 157 af 24. april 1985 om  

 ligestilling mellem mænd og kvinder ved udpegning af medlemmer til offentlige  

 udvalg, kommissioner og lignende anvendelse.
§ 11. Forskningsministeren fører tilsyn med rådet, herunder med  

 rådets administration og anbringelse af midler.
Regnskabet skal revideres af  

 Rigsrevisionen.
 Stk. 2. Det reviderede årsregnskab indsendes efter godkendelse af  

 bestyrelsen til forskningsministeren.
Stk. 3. Forskningsministeren og Rigsrevisionen kan til enhver tid  

 afkræve bestyrelsen enhver oplysning, som ministeren og Rigsrevisionen anser  

 for fornøden.
Forskningsministeren og Rigsrevisionen skal til enhver tid have  

 adgang til at gøre sig bekendt med rådets bøger, regnskaber og virksomhed i  

 øvrigt.
 Stk. 4. Rigsrevisionen kan til enhver tid foretage revision og  

 regnskabsgennemgang på det sted, hvor regnskaberne føres, eller hvor det  

 nødvendige materiale i øvrigt findes.
 § 12. Hvis Teknologirådet nedlægges, overtager statskassen rådets  

 rettigheder og forpligtelser.
 § 13. Loven træder i kraft den 1. august 1995.
 Stk. 2. Lov om et teknologinævn, jf. lovbekendtgørelse nr. 925 af  

 30. december 1989, ophæves.
