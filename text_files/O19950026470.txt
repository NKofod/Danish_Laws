Resumé  


  

 En kørestolsbruger der var omfattet af personkredsen i bistandslovens §  

 48, stk. 4, ansøgte om hjælp til dækning af udgifter til dæk, slanger og  

 pudebetræk til kørestolen.
Ansøgeren havde erhvervsarbejde og levede et  

 aktivt  

 familie- og fritidsliv.
 Den Sociale Ankestyrelse mente ikke at udgifterne kunne dækkes  

 efter bistandslovens § 48, stk. 4. Styrelsen henviste til at udgifter der må  

 henføres til arbejdet og et højt aktivitetsniveau, ikke kan betragtes som  

 merudgifter ved forsørgelsen, og at udgifterne vedrørende forsørgelsen var  

 modsvaret af sparede udgifter til fodtøj.
 Ombudsmanden udtalte betænkelighed over for Ankestyrelsens opfattelse  

 hvorefter udgifter i forbindelse med arbejde ikke kunne henregnes til  

 begrebet  

 "forsørgelse". Endvidere udtalte ombudsmanden tvivl med hensyn til  

 om  

 de afsavn en handicappet må lide som en konsekvens af handicappet, kan  

 opgøres  

 som besparelser og dermed medføre fradrag i ydelser efter bistandslovens §  

 48,  

 stk. 4. Ombudsmanden henstillede at Ankestyrelsen genoptog sagen. (J. nr.  

 1994-2530-051).
Fortolkning af udtrykket "nødvendige udgifter ved  

 forsørgelsen" i bistandslovens § 48, stk. 4 A klagede til mig over Den  

 Sociale Ankestyrelses afgørelse af 27. oktober 1993 hvorefter udgifter til  

 dæk, slanger og pudebetræk til en kørestol ikke kunne anses for merudgifter  

 efter bistandslovens § 48, stk. 4.
 Det fremgik af sagens akter  

 at A som følge af et trafikuheld var lam i underkrop og ben og derfor  

 kørestolsbruger.  

 Han havde erhvervsarbejde 29 timer om ugen og levede i øvrigt et aktivt  

 familie- og fritidsliv.
A ansøgte første gang den 26.  

 juni 1989 om hjælp efter bistandsloven til dækning af udgifter til dæk,  

 slanger og pudebetræk til kørestolen.
Han havde opgjort sine årlige udgifter  

 til  

 ca. 2.400 kr.
Kommunen afslog den 30. juni  

 1989 A  

 's ansøgning med henvisning til  

 at der var tale om vedligeholdelse.
Afgørelsen blev fastholdt og herefter  

 indbragt for et amtsankenævn.
Nævnet tiltrådte afgørelsen den 26. februar  

 1990. Såvel kommunens som nævnets afgørelse blev truffet efter bistandslovens  

 §  

 58. A  

 klagede  

 herefter til Den Sociale Ankestyrelse.
Den 9. august 1990 ansøgte A  

 på ny kommunen om hjælp til dæk og slanger.
A henviste i ansøgningen til  

 bistandslovens § 48, stk. 3, og anførte at han fandt at der var tale om  

 nødvendige merudgifter som følge af hans bevægelseshandicap.
Det fremgik i øvrigt af sagen  

 at Paraplegikerkredsen i 1990 havde korresponderet med den daværende  

 socialminister om mulighederne for at yde hjælp til kørestolsbrugeres  

 udgifter  

 til reparation og vedligeholdelse.
I et brev af 27. august 1990 besvarede  

 ministeren en række spørgsmål fra Paraplegikerkredsen.
Kredsens spørgsmål nr.  

 5, og ministerens svar lød således:
"5. Vil udgifterne til  

 dæk, slanger og pudebetræk kunne godtages som nødvendige merudgifter som  

 følge  

 af et handicap vurderet i henhold til bistandslovens § 48, stk. 3 (jf.  

 ovennævnte vejlednings pkt. 2.7.1.)? I det omfang hjælp til  

 driftudgifter til almindelig dagligt brug af kørestol ikke kan afholdes efter  

 bistandslovens § 58, kan der ydes hjælp efter § 48, stk. 3 (nu stk. 4), hvis  

 betingelserne for hjælp efter denne bestemmelse i øvrigt skønnes  

 opfyldt." Den 12. september 1990 bad A  

 om at Den Sociale Ankestyrelse også vurderede hans sag efter bistandslovens §  

 48, stk. 4 (svarende til den tidligere bestemmelse i § 48, stk. 3), medmindre  

 Ankestyrelsen var indstillet på at ændre amtsankenævnets afgørelse af 26.  

 februar 1990.
Den 10. oktober 1990 afslog  

 kommunen A's ansøgning af 9. august 1990. Kommunen henviste til at udgifter  

 til  

 dæk og slanger er drifts- og vedligeholdelsesudgifter, og at de derfor skal  

 betales af klienten selv.
Kommunen henviste endvidere til amtsankenævnets  

 afgørelse af 26. februar 1990.
Den 18. oktober 1990 skrev A  

 på ny til kommunen.
Han anførte at ansøgningen ikke var vurderet efter  

 bistandslovens § 48, stk. 4, men alene efter bistandslovens § 58.
 Den 16. april 1991 traf  

 kommunen afgørelse efter bistandslovens § 48, stk. 4. Kommunens brev var  

 sålydende:
"Det er besluttet af  

 give afslag på ansøgningen, idet man ikke mener, at dæk og slanger er  

 omfattet  

 af § 48's hjælp til merudgifter vedrørende handicap.
Imidlertid har sagen  

 tydeligvis principiel karakter, hvorfor vi kan opfordre til evt. at sagen  

 ankes.
Ankevejledning vedlagt." Den Sociale Ankestyrelse  

 tiltrådte den 1. april 1992 i et principielt møde amtsankenævnets afslag på  

 hjælp efter bistandslovens § 58. Ankestyrelsen fandt at udgifterne måtte  

 betragtes som driftsudgifter, og mente ikke at der i bistandsloven er hjemmel  

 til at yde hjælp til sådanne udgifter.
Om spørgsmålet om hjælp efter  

 bistandslovens  

 § 48, stk. 4, skrev Ankestyrelsen således:
 "Ankestyrelsen har ikke  

 - som De ønsker i Deres klage - taget stilling til, om der kan ydes hjælp til  

 de nævnte udgifter efter bistandslovens § 48, stk. 4, da hverken kommune  

 eller  

 Amtsankenævn har taget stilling til dette.
Sagen hjemvises derfor til  

 kommunalbestyrelsen med henblik på en stillingtagen til dette  

 spørgsmål." Den 14. maj 1992 afslog  

 kommunen at yde hjælp efter bistandslovens § 48, stk. 4. Kommunen henviste  

 til  

 at "dæk og slanger (ikke) er omfattet af § 48, stk. 4 hjælp til  

 merudgifter vedrørende handicap." Den 1. juni 1992 klagede A  

 over kommunens afgørelse, og den 28. juli 1992 sendte kommunen sagen til  

 behandling i Den Sociale Ankestyrelse.
I et brev af 30. juli 1992 skrev A  

 endvidere selv til Ankestyrelsen.
I brevet anførte han at Ankestyrelsen af  

 egen drift burde have behandlet spørgsmålet om hjælp efter bistandslovens §  

 48,  

 stk. 4, i forbindelse med styrelsens behandling af spørgsmålet om hjælp efter  

 lovens § 58, jf.
Ankestyrelsens afgørelse af 1. april 1992.
 I et brev af 19. august 1992  

 meddelte Ankestyrelsen at spørgsmålet om hjælp efter bistandslovens § 48,  

 stk.  

 4, ikke havde været behandlet i det sociale ankenævn, og at Ankestyrelsen  

 havde sendt sagen til nævnet med henblik på behandling sammen med den  

 verserende  

 sag om hjælp efter bistandslovens § 48, stk. 4.
 Den 4. november 1992 traf det  

 sociale ankenævn herefter følgende afgørelse:
 "Det sociale Ankenævn  

  

 ændrer  

  

 socialforvaltningens afgørelse.
 Nævnet finder, at de  

 omhandlede udgifter må anses for merudgifter som følge af Deres handicap og  

 derfor kan dækkes af bistandslovens § 48, stk. 4 i det omfang udskiftning  

 efter  

 en konkret vurdering kan anses for nødvendig.
 Ved vurderingen af, om der er  

 tale om en  

  

 mer  

  

 udgift, finder  

 ankenævnet, at udgifter i forbindelse med en kørestol ikke er sammenlignelige  

 med udgifter til transport i øvrigt, idet en kørestol ikke kan betragtes som  

 et  

 befordringsmiddel i gængs forstand, men netop skal afhjælpe en nedsat eller  

 manglende gangfunktion.
Nævnet pålægger  

 socialforvaltningen at yde Dem hjælp til udskiftning af dæk, slanger og  

 pudebetræk fra ansøgningstidspunktet, den 26.6.1989, i det omfang udgifterne  

 efter en konkret vurdering kan anses for nødvendige." Kommunen klagede i et brev af  

 30. november 1992 over afgørelsen.
I brevet anførte kommunen bl.a. følgende:
 "For det første ankes  

 der over at det sociale ankenævn ændrer kommunens afgørelse med  

 tilbagevirkende kraft fra 26.6.89, hvor alle ankefrister for længst er  

 udløbet.  

 Dernæst ankes der over fortolkningen af pgf. 48, stk. 4, idet kommunen er af  

 den opfattelse, at almindelig vedligeholdelse af hjælpemidler er klientens  

 egen  

 udgift.
Der anmodes samtidig om at  

 anken får opsættende virkning, primært for hele perioden, sekundært for  

 perioden der ligger før seneste ansøgning af 10.4.92, under henvisning til at  

 ankefristen for den foranliggende periode er overskredet." Den Sociale Ankestyrelse tog  

 sagen op til principiel behandling og traf den 27. oktober 1993 følgende  

 afgørelse:
 "Ankestyrelsen finder  

 ikke, at de omhandlede udgifter kan dækkes efter bestemmelsen i  

 bistandslovens  

 § 48, stk. 4.
 Afgørelsen er begrundet med,  

 at det ikke er sandsynliggjort, at driften af kørestolen har påført Dem  

 merudgifter ved forsørgelsen, der er en følge af handicappet.
 Ankestyrelsen har lagt vægt  

 på, at kun den del af udgifterne, der vedrører forsørgelsen kan komme i  

 betragtning, og at disse udgifter modsvares af sparede udgifter til fodtøj  

 m.m.  

 Den del af udgifterne, der må henføres til arbejdet og et højt  

 aktivitetsniveau  

 i almindelighed kan ikke betragtes som merudgifter ved forsørgelsen og kan  

 derfor ikke dækkes efter bistandslovens § 48, stk. 4.
Ankestyrelsen ændrer således  

 Det Sociale Ankenævns afgørelse." Herefter klagede A til mig.  

 Han skrev bl.a. således:
 "Ankestyrelsen begrunder  

 afgørelsen med, at det ikke er sandsynliggjort, at driften af kørestolen har  

 påført mig merudgifter ved forsørgelsen, der er følge af handicappet samt at  

 udgifterne modsvares af sparede udgifter til fodtøj.
Disse argumenter har ikke  

 hold i virkeligheden og bygger ikke på konkrete oplysninger indhentet til  

 sagen.
Da jeg som følge af varige lammelser i ben og underkrop (Paraplegi),  

 er  

 fuldstændig afhængig af kørestol på såvel fuldtidsarbejde, i familie- som  

 fritidslivet, har jeg ubetinget merudgifter ved driften af kørestolen, som  

 ikke  

 ville eksistere, hvis jeg ikke var handicappet.
Det er desuden en  

 kendsgerning,  

 at jeg også bruger fodtøj.
Selv om sålerne kun slides i begrænset omfang, er  

 overlæderet uvægerligt udsat for mange belastninger og stød.
Derfor må jeg  

 skifte sko hyppigt og har udgifter til fodtøj svarende til andre mennesker.
 Desuden mener jeg, at  

 afgørelsen strider mod følgende retsgrundlag:
* Socialstyrelsens vejledning  

 af 14.6.1988, pkt. 2.7.1, som omhandler driftsudgifter ved brug af  

 hjælpemidler.
Selv om der normalt ikke kan ydes hjælp til driftsudgifter  

 efter  

 § 58, er det i vejledningen anført, at det kan overvejes, om der kan ydes  

 tilskud til udgifter efter bistandslovens §§ 46a, 48 eller et personligt  

 tillæg  

 efter lov om social pension.
 Jeg skal bemærke, at jeg i  

 flere år har modtaget hjælp til et afføringsmiddel efter § 48, stk. 4 og  

 tilhører således målgruppen.
* I forbindelse med en  

 principiel forespørgsel skrev tidligere Socialminister Aase Olesen d.  

 27.8.1990  

 blandt andet således til Paraplegikerkredsen:  

  

 "I det omfang hjælp til driftsudgifter til almindelig dagligt brug  

 af kørestol ikke kan afholdes efter bistandslovens § 58, kan der ydes hjælp  

 efter bistandslovens § 48, stk. 4, hvis betingelserne for hjælp efter denne  

 bestemmelse i øvrigt skønnes opfyldt." Denne udtalelse er tydeligvis  

 i tråd med ovennævnte vejledning og indgik således også i retsgrundlaget, da  

 Det Sociale Ankenævn gav mig medhold d. 4.11.1992. Selv om jeg gjorde  

 Ankestyrelsen opmærksom på Socialministerens skrivelse indgik den af  

 uforklarlige grunde ikke i deres afgørelse af 27.10.1993." I anledning af A's klage  

 indhentede jeg en udtalelse fra Den Sociale Ankestyrelse.
Styrelsen skrev  

 bl.a.  

 således:
 "Ankestyrelsen traf den  

 5. oktober 1993 afgørelse om, at udgifter til dæk, slanger og pudebetræk til  

 (A's) kørestol ikke fandtes at kunne dækkes efter bistandslovens § 48, stk.  

 4,  

 da det ikke var sandsynliggjort, at driften af kørestolen havde påført A  

 merudgifter ved forsørgelsen der var en følge af handicappet.
 ...
 Til det anførte skal  

 Ankestyrelsen indledningsvis bemærke, at den tidligere socialministers svar  

 forelå ved sagens behandling i Ankestyrelsen, og at der ikke i Ankestyrelsen  

 har været tvivl om at A er omfattet af personkredsen i bistandslovens § 48,  

 stk. 4.
Idet der iøvrigt henvises til  

 begrundelsen i afgørelsen skal Ankestyrelsen til det i klagen anførte  

 bemærke,  

 at der er tale om udgifter til færden, omend en kørestol ikke kan betragtes  

 som  

 et transportmiddel i gængs forstand.
Kørestolen stilles vederlagsfrit til  

 rådighed for den handicappede som et hjælpemiddel efter bistandslovens § 58.  

 Det offentlige har endvidere reparationsforpligtelsen, hvorved bemærkes, at  

 der efter praksis er tale om en lempelig afgrænsning af reparationsbegrebet i  

 forhold til udgifter, der følger af brug af hjælpemidlet.
 Kørestolen muliggør færden  

 som den handicappede ellers ville være afskåret fra, og afhjælper i denne  

 forbindelse i almindelighed også den handicappedes behov for færden i et ikke  

 nærmere afgrænset lokalområde.
 Selv ved en ikke for snæver  

 afgrænsning af forsørgelsesbegrebet, et begreb, der ikke er nærmere defineret  

 i  

 regelsættet, vil den handicappedes udgifter til færden efter Ankestyrelsens  

 opfattelse sædvanligvis ikke overstige ikke-handicappedes tilsvarende  

 udgifter, hvorfor formodningen som udgangspunkt vil være, at udgifter til  

 dæk,  

 slanger og pudebetræk ikke er merudgifter ved forsørgelsen, der er en følge  

 af  

 handicappet.
Ankestyrelsen har i den  

 foreliggende sag ikke fundet, at der foreligger særlige omstændigheder, som  

 sandsynliggør at A's udgifter må betragtes som merudgifter ved forsørgelsen  

 på  

 grund af handicappet." A fremsatte en række  

 kommentarer til Den Sociale Ankestyrelses brev.
Han skrev bl.a. således:
"Ankestyrelsen erkender  

 nu, at daværende Socialminister Aase Olesens skrivelse af 27. august 1990  

 forelå ved sagens behandling.
Men ankestyrelsen forholder sig stadigvæk ikke  

 til skrivelsens indhold hvad angår pkt. 5 - som iøvrigt bekræfter budskabet i  

 vejledningen af 14. juni 1988, pkt. 2.7.1 - idet afgørelsen klart afviger  

 derfra med hensyn til bistandslovens § 48, stk. 4.
Ankestyrelsen er åbenbart af  

 den mening, at mine udgifter til dæk, slange og pudebetræk til kørestol, der  

 i  

 alt andrager ca. 2.500 kr. årligt, ikke kan betragtes som merudgifter ved  

 forsørgelsen, som en følge af mit fysiske handicap.
Jeg er i hvert fald  

 sikker  

 på, at jeg ikke ville have haft disse udgifter, hvis jeg ikke var permanent  

 kørestolsbruger.  

 Det kan vist ikke betegnes som andet end en merudgift i bistandslovens  

 forstand.
 Apropos merudgifter vil jeg  

 gerne henvise til SM O-29-94. hvor ankestyrelsen blandt andet fastslår, at  

 ekstraordinært slid af sko og tøj til en person med spastisk lammelse er  

 merudgifter, som kan dækkes efter bistandslovens § 48, stk. 4. Det virker  

 misvisende og paradoksalt i forhold til min sag offentliggjort i SM O-112-93.
Jeg kan ikke godtage  

 Ankestyrelsens forsøg på afgrænsning af forsørgelsesbegrebet og forklaring  

 om,  

 at mine udgifter til at færdes ikke overstiger ikke-handicappedes tilsvarende  

 udgifter.
Man uddyber ikke i denne skrivelse, hvori disse besparelser konkret  

 består.
Efter min erfaring, hvor jeg har tilbragt de sidste 17 ud af 36 år i  

 kørestol, er der ingen økonomiske gevinster ved at færdes i kørestol -  

 tværtimod.
Når jeg for eksempel skal længere væk end nogle hundrede meter,  

 benytter jeg invalidebil, hvor andre i mange tilfælde ville nøjes med at tage  

 cyklen.
For mig er kørestolen i  

 øvrigt ikke noget befordringsmiddel i gængs forstand.
Den skal afhjælpe min  

 manglende gangfunktion og jeg vælger ikke frit at benytte den.
Ankestyrelsen skriver i  

 afgørelsen af 27. oktober 1993 og gentager i SM O-112-93, at de pågældende  

 udgifter modsvares af sparede udgifter til fodtøj.
Denne udokumenterede  

 påstand må bero på en misforståelse (jf. mit brev af 25. oktober 1994) og bør  

 ikke tillægges betydning." I min afsluttende skrivelse  

 til A udtalte jeg følgende:
 "Den Sociale  

 Ankestyrelses afgørelse af 27. oktober 1993 er truffet på grundlag af  

 bistandslovens § 48, stk. 4. Bestemmelsen har følgende ordlyd:
"Personer med et  

 vidtgående fysisk eller psykisk handicap, der har ophold i eget hjem, har ret  

 til at få dækket de nødvendige merudgifter ved forsørgelsen, der er en følge  

 af handicappet.
Personer som er døvblinde, har herudover ret til i fornødent  

 omfang at få hjælp af en særlig kontaktperson.
Socialministeren fastsætter  

 regler om afgrænsningen af den personkreds, der har ret til bistand." Udtrykket "nødvendige  

 merudgifter ved forsørgelsen" er ikke nærmere defineret i lovteksten og  

 ses heller ikke nærmere beskrevet i bestemmelsens forarbejder.
Anvendelsen af  

 udtrykket "nødvendig" indebærer dog at der skal foretages en form  

 for rimelighedsvurdering af hvilke udgifter der kan berettige til støtte.
Som (ikke udtømmende)  

 eksempler på udgifter der er "nødvendige til forsørgelsen", er i  

 Socialministeriets vejledning af 3. juli 1987 i pkt. 43 til 48 nævnt  

 (mer)udgifter til medicin, til befordring, til deltagelse i handicaprettede  

 kurser og til beklædning, herunder sko.
I vejledningen er endvidere henvist  

 til eksemplerne i kapitel 2 om den tilsvarende bestemmelse i bistandslovens §  

 48, stk. 1, om hjælp til forældres nødvendige merudgifter til forsørgelsen af  

 et handicappet barn.
I kapitel 2 nævnes som eksempler på sådanne udgifter  

 bl.a. udgifter til særlig (diæt)kost, til særlige transportudgifter i  

 forbindelse med fritidsaktiviteter, og til vask og personlig hygiejne.
 Vejledningen er, som  

 betegnelsen angiver, ikke bindende for Den Sociale Ankestyrelse, og  

 Ankestyrelsen er i øvrigt ikke bundet af Socialministeriets udtalelser om  

 fortolkningen af bistandsloven.
Det er i sagen ubestridt at  

 De er omfattet af personkredsen i bistandslovens § 48, stk. 4. Det spørgsmål  

 der således er forelagt mig til bedømmelse er Den Sociale Ankestyrelses  

 generelle fortolkning og konkrete henføring af sagens faktiske omstændigheder  

 under begrebet "nødvendige merudgifter ved forsørgelsen, der er en følge  

 af handicappet." Ankestyrelsen har ment at  

 "den del af udgifterne, der må henføres til arbejdet og et højt  

 aktivitetsniveau", i almindelighed ikke kan betragtes som merudgifter  

 ved  

 forsørgelsen.
Ankestyrelsen har herved anlagt en "ikke for snæver  

 afgrænsning af forsørgelsesbegrebet", jf. udtalelsen af 23. februar  

 1995,  

 men har i øvrigt ikke nærmere redegjort for sin forståelse af udtrykket.
En kørestol bidrager til at  

 gøre det muligt for en person med lammelser at bevæge sig og er således en  

 nødvendig (men ikke nødvendigvis tilstrækkelig) betingelse for at en person  

 med lammelser kan have erhvervsarbejde.
Jeg bemærker herved - og forstår at  

 Ankestyrelsen  

 er enig i - at en kørestol ikke kan betragtes som et transportmiddel, idet  

 den  

 handicappede ofte vil skulle transportere sig (og sin kørestol) i invalidebil  

 eller ved hjælp af offentlige transportmidler for at nå frem til arbejde  

 og/eller fritidsaktiviteter.
Udskiftning af dæk og slanger kan således ikke  

 sidestilles hverken med udgifter til vedligeholdelse af et transportmiddel  

 eller til reparation af fodtøj.
Brugen af kørestolen er  

 således en nødvendig forudsætning for at den handicappede kan have et  

 erhvervsarbejde og dermed som udgangspunkt være ansvarlig for sin egen  

 forsørgelse.
Derfor nærer jeg betænkeligheder ved Ankestyrelsens fortolkning  

 hvorefter udgifter i forbindelse med arbejdet ikke kan henregnes til begrebet  

 "forsørgelse". Ud fra (den ikke udtømmende) eksemplifikation af  

 begrebet "(nødvendig) forsørgelse" i vejledningen finder jeg det  

 endvidere naturligt at anse merudgifter i forbindelse med et almindeligt  

 aktivitetsniveau som omfattet af begrebet.
Jeg er ikke helt klar over om  

 Ankestyrelsen med udtrykket et "højt aktivitetsniveau" er enig i  

 denne opfattelse, således at alene ekstraordinære udgifter til f.eks.  

 idrætsaktiviteter kan frasorteres som ikke "nødvendige".
At en kørestolsbrugers  

 udgifter til dæk, slanger og pudebetræk er merudgifter, kan der efter min  

 opfattelse ikke være tvivl om.
Personer der kan færdes ved hjælp af deres  

 ben,  

 har ikke tilsvarende udgifter.
Jeg må forstå at Ankestyrelsen som  

 udgangspunkt er enig i denne opfattelse.
Ankestyrelsen finder imidlertid at  

 "kun den del af udgiften, der vedrører forsørgelsen kan komme i  

 betragtning,  

 og at disse udgifter modsvares af sparede udgifter til fodtøj m.m." Ankestyrelsen mener således,  

 at der i bistandslovens § 48, stk. 4, er hjemmel til at foretage fradrag i en  

 ydelse,  

  

 hvis  

  

 den handicappede opnår  

 en ikke nærmere dokumenteret eller specificeret besparelse på grund af sit  

 handicap - i dette tilfælde ved at være lam.
Jeg finder det overordentlig  

 tvivlsomt om de afsavn en handicappet person må lide som en konsekvens af sit  

 handicap, kan opgøres som besparelser og dermed medføre fradrag i ydelser  

 efter  

 bistandslovens § 48, stk. 4. Jeg bemærker herved, at rækkevidden af et sådant  

 fradragsprincip efter omstændighederne vil kunne være vanskelig at afgrænse.  

 Handicappede kan og vil ofte være afskåret fra at nyde godt af en række  

 aktiviteter, og et mere generelt fradragsprincip vil efter min opfattelse  

 kunne få uoverskuelige - og formentlig utilsigtede - konsekvenser for  

 handicappedes  

 retsstilling.
Således vil det kunne volde vanskeligheder at foretage en  

 afgrænsning af hvilke afsavn der kan føre til fradrag i hvilke ydelser,  

 ligesom  

 den konkrete udgift ofte vil have en særdeles ubestemt karakter.
I den  

 forbindelse bemærker jeg at der ikke i den foreliggende sag foreligger nogen  

 dokumentation for at en (eventuel) besparelse i forbindelse med forsåling af  

 sko svarer til udgiften til udskiftning af dæk, slanger og pudebetræk på en  

 kørestol.
Dertil kommer at De har oplyst at De rent faktisk har udgifter til  

 fodtøj af samme størrelse som ikke-handicappede.
På denne baggrund har jeg  

 henstillet til Den Sociale Ankestyrelse at genoptage sagen og meddele Dem en  

 ny  

 afgørelse." Ankestyrelsen meddelte mig  

 den 27. juli 1995 at styrelsen havde genoptaget sagen.
