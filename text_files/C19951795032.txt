 Folketinget har den 12. december 1995 vedtaget et forslag til ændring af  

 færdselsloven, som blandt andet indeholder følgende ændring af reglerne om  

 betaling for syn:
 »I de tilfælde, hvor et køretøj i forbindelse med syn, herunder  

 kontrolsyn, bliver henvist til omstillingssyn til kontrol af, at konstaterede  

 fejl og mangler er blevet rettet, betales følgende for hvert omstillingssyn:
 Bestemmelserne om betaling for omstillingssyn har virkning for de  

 omstillingssyn, hvor førstegangssyn er foretaget den 1. januar 1996 eller  

 senere.
Det bemærkes, at der ikke er tale om omstillingssyn i de situationer, hvor  

 køretøjet ikke er behæftet med mangler, men hvor synet af andre årsager,  

 eksempelvis på grund af manglende dokumenter, først kan afsluttes på et  

 senere tidspunkt.
I sådanne situationer skal der således ikke betales ekstra.
Betaling for omstillingssyn skal ske ved indbetaling til Giro-Bank på  

 kontonr. 1 92 86 86 til Statens Bilinspektion.
Kvittering for betaling skal  

 medbringes til omstillingssynet.
Fortrykte indbetalingskort vil kunne fås hos  

 Statens Bilinspektion og politiets motorkontorer.
