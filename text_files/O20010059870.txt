Resumé  



  

 En kommune afskedigede en skoleleder, og Danmarks Lærerforening bad  

 kommunen om aktindsigt i samtlige akter.
Kommunen sendte nogle dokumenter til  

 foreningen og oplyste  også efter at foreningen havde gentaget sin  

 aktindsigtsanmodning  at der ikke var yderligere materiale i sagen, og  

 altså  

 heller ikke interne notater.
Skolelederen bad bl.a. om aktindsigt i et bestemt notat om  

 kommunens telefoniske kontakt til Kommunernes Landsforening om sagen.  

 Kommunen  

 oplyste at der ikke var notater i sagen ud over de notater skolelederen  

 allerede havde fået aktindsigt i.
Da skolelederen præciserede sin  

 aktindsigtsanmodning  

 yderligere, oplyste kommunen at der fandtes et notat om kontakt til  

 Kommunernes  

 Landsforening, men at det på intet tidspunkt havde været en del af sagen.  

 Kommunen afslog at give aktindsigt i notatet.
 I forbindelse med behandlingen af en klage over afskedigelsen  

 blev ombudsmanden opmærksom på at kommunen i forbindelse med  

 aktindsigtsbegæringerne  

 måske havde fortiet eller benægtet eksistensen af dokumenter i sagen.  

 Ombudsmanden optog dette spørgsmål til behandling af egen drift.
 Ombudsmanden anså det for utvivlsomt at to notater i sagen med  

 samme dato, herunder bl.a. det notat som skolelederen havde bedt om  

 aktindsigt  

 i, hørte til blandt akterne i afskedigelsessagen,. Det var ombudsmandens  

 opfattelse at Danmarks Lærerforenings aktindsigtsanmodning utvivlsomt  

 omfattede  

 begge notater, og at skolelederens aktindsigtsanmodning i hvert fald  

 omfattede  

 det ene notat.
Ombudsmanden udtalte at kommunen ikke alene havde haft pligt til  

 at omtale dokumenternes eksistens i sine svar til lærerforeningen og  

 skolelederen, men også havde haft en pligt til at ledsage sine skriftlige  

 svar  

 af begrundelserne for afslagene på indsigt i dokumenterne.
Ombudsmanden mente  

 at de manglende begrundelser i sig selv var kritisable, men udtalte desuden  

 at  

 kommunens manglende omtale af eksistensen af de to dokumenter i besvarelserne  

 af lærerforeningens og skolelederens gentagne anmodninger om aktindsigt var  

 overordentlig kritisabel.
Endelig mente ombudsmanden at kommunens svar til  

 skolelederen  at der ikke fandtes yderligere notater i sagen  var  

 udtryk for  

 en klart utilstedelig fortielse og benægtelse af eksistensen af det notat som  

 han havde bedt om aktindsigt i.
 Da der var begået fejl af større betydning i sagen, fandt  

 ombudsmanden anledning til at underrette vedkommende kommunalbestyrelse og  

 Folketingets Retsudvalg. (J.nr. 2000-0433-401).
Aktindsigt.
Benægtelse af dokumenters eksistens Denne sag rejste jeg af egen  

 drift i forlængelse af min afsluttende behandling af skoleleder As  

 klage over  

 uansøgt afskedigelse.
Min undersøgelse i sagen angik primært spørgsmålet om  

 hvorvidt X Kommune under afskedigelsessagens behandling over for A og  

 Danmarks  

 Lærerforening skriftligt benægtede eksistensen af to dokumenter udarbejdet af  

 kommunen den 31. januar 1997.
 Den 16. februar 2000  

 anmodede jeg Tilsynsrådet for Y Amt og X Kommune om udtalelser.
 Den 13. oktober 2000 modtog  

 jeg udtalelser fra kommunen og tilsynsrådet af henholdsvis 21. august og 12.  

 oktober 2000.
 Den 26. oktober 2000  

 anmodede jeg Indenrigsministeriet om eventuelle bemærkninger til sagen.
 Den 15. marts 2001 modtog  

 jeg Indenrigsministeriets bemærkninger.
 I oktober 2001 har jeg  

 indhentet akterne fra afskedigelsessagen fra Tilsynsrådet for Y Amt og  

 yderligere dokumenter fra X Kommune.
Sagsforløbet På grundlag af de foretagne  

 undersøgelser kan de afgørende dele af sagsforløbet efter den 31. januar 1997  

   

 datoen for de centrale dokumenter i sagen  fastlægges således:
Det ene af de to dokumenter  

 som X Kommune udarbejdede den 31. januar 1997, er et håndskrevet notat  

 udfærdiget af en medarbejder Marianne.
Det indeholder bl.a.  

 følgende:
Såfremt man vælger en  

 diskretionær afskedigelse med begrundelsen samarbejdsproblemer med  

 bestyrelsen vil det uden tvivl koste kommunen penge, idet man udover at  

 der  

 foreligger samarbejdsproblemer skal kunne bevise at disse har en betydelig negativ indflydelse på  

 udførelsen af opgaverne det pgl. ansættelsessted skal foreligge en klar forbindelse mellem  

 samarbejdsproblemerne og den person der ønskes afskediget og hovedskylden for problemerne må ikke kunne tilskrives  

 andre end den, som søges afskediget Endvidere skal være udfoldet bestræbelser på at løse  

 problemerne ved mindre vidtgående skridt end afskedigelse (fra vores side).
Beslutter man sig for  

 afsked, skal der sendes en nøje begrundet sindet skrivelse til  

 involverede  

 med minimum 3 uger til at udtale sig.
Skrivelsen skal indeholde faktum i  

 sagen  

 og det retlige grundlag der måtte være til stede.
 Inden for denne frist kan  

 organisationerne begære en forhandling.
 Det skal dog bemærkes at  

 eksisterende domspraksis  

  

 ikke  

  

 tyder  

 på at myndigheden kan vælge mellem diskretionær afskedigelse og  

 disciplinærforfølgelse (grundet tjenesteforseelser), men som minimum kun ved  

 fremsendelsen af sindet-skrivelsen skal gøre opmærksom på at det  

 i sagen foreliggende  

 er blevet overvejet med henblik på disciplinærforfølgning, men at det efter  

 vor  

 opfattelse er en redegørelse for samarbejdsproblemer.
 Såfremt der ikke ved en  

 forhandling opnås enighed mellem parterne skal sagen afgøres ved de  

 almindelige  

 domstole.
Marianne 31/1-97 Det andet dokument som X  

 Kommune udarbejdede den 31. januar 1997, er et notat som kommunaldirektøren  

 udarbejdede til brug for økonomiudvalgets overvejelser i sagen.
Notatet  

 omfatter to hovedafsnit: et resumé af forsikringssagens forløb og et referat  

 af  

 de telefoniske drøftelser som kommunaldirektøren og skoledirektøren havde  

 haft  

 med Kommunernes Landsforening vedrørende ansættelsesmæssige sanktioner i  

 forhold til A på grundlag af hændelsesforløbet.
X Kommune bestred under en  

 del af sagsforløbet at kommunaldirektørens omtalte notat var en del af sagen,  

 jf. kommunens brev af 10. oktober 1997 til A.
På den baggrund har jeg i det  

 følgende valgt at citere den del af notatet som indeholder et resumé. Jeg har  

 herved lagt vægt på at resuméet alene indeholder oplysninger som A tidligere  

 er  

 gjort bekendt med, eller som åbenbart ikke kan anses som fortrolige i forhold  

 til ham.
Derimod har jeg udeladt den del af notatet som refererer indholdet  

 af  

 kommunens telefoniske drøftelser med Kommunernes Landsforening om  

 afskedigelsessagen.
Resuméet i kommunaldirektørens notat indeholder følgende:
NOTAT OM (S) SKOLE I sag nr. 19 på økonomiudvalgets  

 dagsorden til den 4.2.96 kan Kommunaldirektørens og Skoledirektørens  

 opfattelse  

 af sagen resumeres således:
 Sagsmaterialet omhandler på  

 den ene side forhold omkring skolelederens økonomiske administration og på  

 den  

 anden side forhold omkring samarbejdet mellem skolebestyrelsen og  

 skolelederen,  

 som det har udviklet sig p.g.a. informationsformidlingen.
 Nøglepunkter i sagen:
I maj 95 bliver  

 forsikringsskaden endeligt opgjort til 1.215.870,77 indeholdende 821.804,45  

 til  

 bøger m.m.
Den 31. maj 95 godkender skolebestyrelsen byggeplaner for mediatek  

 til kr. 200.000,- uden at blive orienteret om det samlede erstatningsbeløb.
 Den 21. juni 95 modtager  

 skolelederen arkitektens overslag på kr. 412.282 exl. moms og iværksætter  

 arbejdet uden godkendelse i skolebestyrelsen,  

 uagtet udgiften er mere end fordoblet.
 Den 30. august 95 efter  

 byggeriet er udført forelægges sagen skolebestyrelsen med oplysning om, at  

 forsikringsbeløbet er opgjort til 650.000, moms heraf 162.200.  

 Skolebestyrelsen  

 godkender arkitektens overslag med finansiering af forsikringssummen.  

 Oplysninger om den godkendte samlede erstatning meddeles stadigvæk ikke af  

 skolelederen.
 I december 1995 får  

 skolelederen svar fra KGF om, at ombygningsregningerne ikke honoreres.  

 Mulighed  

 for frigivelse af resterstatning mod fradrag af 25% meddeles af KGF, men  

 afslås  

 af skolelederen uden forlæggelse eller orientering til skolebestyrelsen.
 Skolelederen anmoder  

 bestyrelsen om kontosammenfald mellem undervisningsmidler og fast ejendom for  

 at smidiggøre afregningen af forsikringssagen.
Skolelederen oplyste ikke  

 skolebestyrelsen om at p.g.a. at KGF ikke ville honorere regninger fra  

 ombygningen, ønskede han kontosammenfald for at løse finansieringsproblemet  

 ved  

 at regninger på de alm. undervisningsmidler blev brugt til frigivelse af  

 erstatningsbeløb fra KGF, medens de afsatte penge til undervisningsmidler  

 blev  

 brugt til betaling for ombygningen.
Uden bestyrelsens viden blev det herved  

 omgået at erstatningssummen blev anvendt til ombygningen, jfr. bestyrelsens  

 beslutning af 30.8.95.
I august 96 henvender  

 Skolebestyrelsesformanden sig til borgmesteren og kommunaldirektøren om  

 forsikringssagen.
Han er kommet i besiddelse af en række bilag, som viser et  

 andet forløb af sagen, end den der er blevet oplyst for bestyrelsen.  

 Bestyrelsen  

 borgmester og kommunaldirektør afholder møde med det resultat, at  

 skolelederen  

 af skoledirektøren bedes om en redegørelse for sagens forløb.
Redegørelsen  

 udarbejdes og forelægges på et bestyrelsesmøde den 23.9.96. Redegørelsen blev  

 taget til efterretning idet skolebestyrelsen anførte at de følte sig  

 utilstrækkeligt informeret.
Den 25.9.96 træder formanden for skolebestyrelsen  

 tilbage p.g.a. denne sag.
 Efter mødet kommer  

 bestyrelsen i besiddelse af en arkitektregning på ca. 21.000 kr. som er  

 afholdt  

 i forbindelse med ombygningen, men ikke oplyst i skolelederens redegørelse.  

 Det  

 får skolebestyrelsens medlemmer til jfr. bilag 1, 2 og 3 i sagen at skrive  

 til  

 kommunen.
Herefter beder kommunen  

 revisionen gå ind i sagen, jfr.
Bilag 10 i sagen.
I revisionsrapporten peges  

 yderligere på ·  

  

 	  

 Skolebestyrelsen har ikke fået forelagt  

 skolens samlede rammebudget til behandling.
 ·  

  

 	  

 Skolen har i 94, 95 og forventeligt også i  

 96 haft underskud, hvilket er i strid med at der alene i disse år har været  

 adgang til overførelse af overskud.
 ·  

  

 	  

 Skolen har modtaget rabat for indkøb på  

 AV-midler som er erstattet af KGF uden rabatten er kommet KGF til gode.
·  

  

 	  

 Skolen har fået et momsoverskud hvis  

 anvendelse ikke har været forelagt skolebestyrelsen eller økonomisk afdeling.  

 Der findes ikke klare retningslinjer på området, men en ekstraindtægt på ca.  

 250.000 kr. burde give skolelederen anledning til at forelægge  

 spørgsmålet. I brev af 6. marts 1997  

 anmodede Danmarks Lærerforening X Kommune om aktindsigt i afskedigelsessagen.  

 Foreningens brev indeholder bl.a. følgende:
 Foreningen skal hermed  

 anmode kommunen om at fremsende kopi af samtlige akter i sagen, herunder  

 notater vedrørende mundtlige klager.
Foreningen skal gøre  

 opmærksom på, at oplysninger om sagens faktiske omstændigheder, der er af  

 væsentlig betydning for sagsforløbet, og som findes i interne  

 arbejdsdokumenter, skal meddeles, jf. § 11, stk. 1, i  

 offentlighedsloven. X Kommune besvarede  

 anmodningen således i brev af 10. marts 1997:
 Under henvisning til  

 Danmarks Lærerforenings brev af 6. marts 1997 vedrørende fremsendelse af kopi  

 af ovennævnte sagsakter, skal man herved fremsende det ønskede materiale.
Det skal oplyses at der i  

 sagen ikke findes interne dokumenter som omhandlet i foreningens brev,  

 ligesom  

 der ikke findes notater vedrørende mundtlige klager. I brev af 12. marts 1997 til  

 X Kommune rettede Danmarks Lærerforening på ny henvendelse til kommunen om  

 aktindsigt.
Foreningen anførte:
 Danmarks Lærerforening  

 bekræfter modtagelsen af de tilsendte materialer, modtaget pr. telefax g.d.  

 og  

 med post d.d.
 Foreningen har gennemset  

 materialet og finder det udelukket, at det skulle være udtømmende grundlag  

 for  

 byrådets beslutning om påtænkt afskedigelse af vort medlem.
 Foreningen mangler i enhver  

 henseende sagsakter, hvori (X) Kommune meddeler sit syn på udefra modtagne  

 akter vedrørende påståede samarbejdsvanskeligheder.
Det er muligt, at de  

 pågældende skrivelser ikke er besvaret af (X) Kommune.
Det forekommer  

 imidlertid usandsynligt at de fremsendte materialer i sin helhed er eneste  

 grundlag  

 for byrådets beslutning.
Efter foreningens opfattelse  

 må der i det mindste foreligge sagsfremstillinger til sagens behandling i  

 økonomiudvalget og i byrådet.
Foreningen skal anmode om at få det tilsendte  

 materiale suppleret med såvel sådanne sagsfremstillinger som udskrift af  

 økonomiudvalget og byrådets protokoller for så vidt angår sagen.
 Hvis der skulle foreligge  

 yderligere, som ved en fejltagelse ikke er medsendt ved brev af 10. marts  

 1997,  

 bedes dette medsendt også.
Foreningen skal samtidig  

 anmode om en udskydelse af fristen for forhandling med kommunen, idet  

 foreningen først kan vurdere sagen sammen med vort medlem, når alle sagsakter  

 er modtaget og gennemgået. I brev af 13. marts 1997 til  

 Danmarks Lærerforening svarede X Kommune følgende:
 Under henvisning til  

 foreningens skrivelse af 12. marts 1997 skal man herved oplyse, at det  

 fremsendte materiale, er det materiale, der har dannet grundlag for Byrådets  

 beslutning af 19. februar 1997.
 Det er således det  

 materiale, der henvises til i de vedlagte beslutningsark fra Økonomiudvalg  

 samt  

 Byrådets møde.
Med hensyn til foreningens  

 ønske om udskydelse af frist for forhandling samt eventuel afgivelse af  

 udtalelse skal man herved meddele fristforlængelse til  

  

 tirsdag den 18. marts 1997  

  

 , hvilken dato vil være sidste mulighed  

 for afholdelse af en forhandling, idet sagen er medtaget på Byrådets møde den  

 19. marts 1997. X Kommune sendte den 24.  

 juni 1997 en redegørelse for sagens forløb til tilsynsrådet.
Brevet var  

 vedhæftet notater af 14. januar og 31. januar 1997.
I brev af 21. juli 1997 bad  

 A X Kommune om aktindsigt.
Han skrev følgende:
 I forbindelse med den sag,  

 som førte til min afsked fra stillingen som skoleleder ved (S) Skole har jeg  

 forstået, at sagen, eller dele af sagen, har været genstand for kontakt med  

 medarbejdere fra Kommunernes Landsforening.
Jeg vil gerne bede om kopi  

 af mødereferat, notat fra telefonsamtale eller kopi af brev(e) eller hvilken  

 form denne kontakt end måtte have materialiseret sig under. X Kommune v/sagsbehandler B  

 sendte den 19. august 1997 A et notat af 14. januar 1997 som hun oplyste var  

 blevet drøftet med Kommunernes Landsforening.
A anmodede på ny den 26.  

 august 1997 om at få udleveret eventuelle notater fra telefonsamtaler med  

 Kommunernes Landsforening.
Han skrev bl.a. følgende:
Min anmodning er ikke  

 opfyldt ved Deres fremsendelse af 19.08.97, bl.a. mangler der et notat af en  

 telefonisk konktakt mellem en embedsmand/kvinde i (X) Kommune og KL.
Jeg skal  

 igen anmode om at få kopier af mødereferater, notater af telefonsamtaler og  

 kopier af breve eller hvilken form denne kontakt end måtte have haft.
Hvis De mod forventning ikke  

 ser Dem i stand til at imødekomme min anmodning om aktindsigt, vil jeg bede  

 Dem  

 give mig en nærmere redegørelse herfor. Kommunen v/sagsbehandler B  

 oplyste i brev af 29. august 1997 følgende:
 Jeg har på ny gennemgået  

 sagen for eventuelle notater og der findes intet udover det, De allerede har  

 modtaget.
 Undertegnede har talt med  

 Kommunernes Landsforening (KL) i forbindelse med udfærdigelsen af  

 sindet-skrivelsen  

 til Dem af 21. februar 1997, men et notat herom er ikke udarbejdet.
Såfremt De nærmere kan  

 præcisere hvem, De mener at have talt med i KL, bedes De meddele dette. I breve af 19. september  

 1997 og 1. oktober 1997 anmodede A på ny om aktindsigt i et notat.
Han  

 henviste  

 til et notat fra to byrådsmedlemmer hvor der var omtalt et notat af 31.  

 januar  

 1997.
 Kommunen meddelte A afslag  

 herpå i brev af 10. oktober 1997. I brevet var anført:
 Under henvisning til Deres  

 brev af 1. oktober 1997 skal jeg herved oplyse at det af Dem omtalte notat på  

 intet tidspunkt har været en del af sagen.
Det notat, som henvises til  

 i S- og SF-gruppens skrivelse til Tilsynsrådet, er et notat  

 kommunaldirektøren  

 har udfærdiget i forbindelse med sin vejledning af økonomiudvalget.
Dette  

 notat  

 er at betragte som et internt arbejdsdokument, idet det alene indeholder et  

 resumé af sagens faktum på baggrund af sagens dokumenter samt et kort referat  

 af telefonisk kontakt til en medarbejder i Kommunernes Landsforening.
 Notatet indeholder således  

 ikke oplysninger vedrørende sagens faktiske omstændigheder af betydning for  

 sagens afgørelse, hvorfor notatet af undertegnede vurderes som et internt  

 arbejdsdokument, jfr. forvaltningslovens § 12, stk. 1, nr. 1 samt stk. 2.
Under henvisning til  

 ovenstående må man derfor afslå Deres begæring om aktindsigt, jfr.  

 Forvaltningslovens  

 § 16. A klagede herefter til  

 Tilsynsrådet for Y Amt over afslaget på aktindsigt i notatet.
 Tilsynsrådet skrev i sin  

 redegørelse af 11. december 1997 til X Kommune bl.a.:
 Tilsynsrådet har vedrørende  

 det i sagen omtalte notat om telefonisk kontakt mellem kommunen og  

 Kommunernes  

 Landsforening lagt til grund, at der er tale om det håndskrevne notat af 31.  

 januar 1997, som byrådet har fremsendt som bilag til sin udtalelse af 24.  

 juni  

 1997.
Tilsynsrådet er efter en  

 gennemgang af ovennævnte notat enig med kommunen i, at dette notat har  

 karakter  

 af et internt arbejdsdokument, som ikke er omfattet af retten til aktindsigt,  

 jf. forvaltningslovens § 12, stk. 1 nr. 1. Rådet ser i øvrigt ikke i notatet  

 anført faktiske oplysninger vedrørende den aktuelle sag, som kunne føre til  

 krav om udfærdigelse af notat i henhold til § 6 i offentlighedsloven. Undersøgelsestema og  

 myndighedernes bemærkninger I min foreløbige redegørelse  

 af 16. februar 2000 bad jeg om Tilsynsrådets for Y Amts og X Kommunes  

 bemærkninger til at X Kommune tilsyneladende over for A og Danmarks  

 Lærerforening havde benægtet eksistensen af et dokument af 31. januar 1997.  

 På  

 det tidspunkt var det ikke klarlagt at der faktisk var udarbejdet to  

 dokumenter  

 i kommunen denne dag.
Jeg bemærkede i brevet af 16. februar 2000 at jeg anså  

 det at benægte et dokuments eksistens for en fejl af større betydning, og at  

 det var min foreløbige opfattelse at der var grundlag for at benytte  

 underretningspligten i ombudsmandslovens § 24 hvorefter ombudsmanden skal  

 give  

 meddelelse til Folketingets Retsudvalg og til vedkommende minister,  

 henholdsvis  

 vedkommende kommunalbestyrelse, hvis hans undersøgelse af en sag viser at der  

 er begået fejl eller forsømmelser af større betydning.
 Den 13. oktober 2000 modtog  

 jeg udtalelser fra X Kommune og Tilsynsrådet for Y Amt af henholdsvis 21.  

 august og 12. oktober 2000. Af udtalelsen fra X Kommune fremgår bl.a.  

 følgende  

 vedrørende de to dokumenter af 31. januar 1997 og spørgsmålet om benægtelsen  

 af  

 eksistensen af dem:
Byrådet kan oplyse, at  

 Kommunaldirektør (C) den 31. januar 1997 udarbejdede et notat vedrørende  

 (A)s  

 sag til brug for Økonomiudvalgets overvejelser i sagen.
Notatet, der  

 vedlægges  

 i kopi, omfattede to hovedafsnit; et resume af forsikringssagens forløb og et  

 referat af de telefoniske drøftelser, som Kommunaldirektøren og  

 Skoledirektøren  

 havde haft med Kommunernes Landsforening vedrørende ansættelsesmæssige  

 sanktioner i forhold til (A) på grundlag af hændelsesforløbet.
Dette notat blev ikke  

 journaliseret på sagen om eventuel afskedigelse af (A), idet der alene var  

 tale  

 om internt arbejdspapir til brug for Økonomiudvalgets overvejelser.
Notatet  

 har  

 således på intet tidspunkt ligget på denne sag.
Notatet blev alene omdelt til  

 Økonomiudvalgets medlemmer.
Notatet blev den 10. februar 1997 fremsendt til  

 Kommunernes Landsforening.
 Herefter blev notatet  

 slettet, da kommunaldirektørens pcer blev overdraget til en ny  

 medarbejder.  

 Byrådet har således været nødt til at rekvirere notatet i Kommunernes  

 Landsforening.
 Man skal således bekræfte,  

 at der er tale om to notater, der begge er dateret den 31. januar 1997, men  

 hvoraf alene det håndskrevne notat, som Ombudsmanden henviser til, har ligget  

 på sagen om (A)s eventuelle afskedigelse.
(X) Byråd er opmærksom på,  

 at kommunaldirektørens notat af 31. januar 1997 burde have været lagt på  

 sagen  

 om eventuel afskedigelse af (A) og skal beklage, at dette ikke er sket, idet  

 den efterfølgende forvirring i forbindelse med tilsynsrådets og ombudsmandens  

 undersøgelser dermed kunne være undgået.
Byrådet skal dog samtidig fastholde,  

 at (A) og/eller Danmarks Lærerforening ikke har lidt noget retstab herved,  

 idet  

 det fastholdes, at notatet ikke var omfattet af retten til aktindsigt.
Ombudsmanden anfører, at (X)  

 Kommune skulle have benægtet et dokuments eksistens.
Det fremgår ikke klart,  

 om  

 Ombudsmanden hermed henviser til skrivelsen af 10. marts 1997 til Danmarks  

 Lærerforening eller til skrivelsen af 10. oktober 1997 til (A).
 (X) Byråd skal under alle  

 omstændigheder bestride, at man har fortiet dokumentets eksistens.
 Skrivelsen af 10. marts 1997  

 til Danmarks Lærerforening var et svar på foreningens skrivelse af 6. marts  

 1997, hvori foreningen begærede aktindsigt i samtlige akter i sagen, idet man  

 samtidig anførte:
Foreningen skal gøre  

 opmærksom på, at oplysninger om sagens faktiske omstændigheder, der er af  

 væsentlig betydning for sagsforløbet, og som findes i interne  

 arbejdsdokumenter, skal meddeles, jf. § 11, stk. 1 i  

 offentlighedsloven. Hertil svarede (X) Kommune i  

 skrivelsen af 10. marts 1997; At der i sagen ikke findes interne  

 dokumenter  

 som omhandlet i foreningens brev, hvilket det fastholdes er korrekt  

 under  

 henvisning til det ovenfor anførte om indholdet af notaterne, der ikke ses at  

 begrunde en ekstraheringspligt.
I skrivelsen af 10. oktober  

 1997 til (A) er der intet forsøg på at benægte eksistensen af  

 kommunaldirektørens  

 notat af 31. januar 1997. Tværtimod bekræftes eksistensen heraf, idet det dog  

 oplyses, at notatet ikke har været en del af sagen, hvilket er korrekt i den  

 forstand, at notatet  som nævnt  ikke har været journaliseret på  

 sagen om  

 eventuel afskedigelse af (A). Herudover meddeles der afslag på begæringen om  

 aktindsigt i notatet, hvilket man som ovenfor anført fortsat henholder sig  

 til. Af udtalelsen fra  

 Tilsynsrådet for Y Amt fremgår bl.a. følgende:
 Tilsynsrådet har ved sin  

 tidligere behandling af sagen lagt til grund, at det omtvistede notat af 31.  

 januar 1997 var det håndskrevne, udfærdiget af Marianne.
Denne opfattelse kommer  

 blandt andet til udtryk i tilsynsrådets tidligere udtalelse af 11. december  

 1997 til (X) Kommune.
Heri anføres på side 6, at tilsynsrådet vedrørende det  

 i  

 sagen omtalte notat om telefonisk kontakt mellem kommunen og Kommunernes  

 Landsforening har lagt til grund, at der er tale om det håndskrevne notat af  

 31. januar 1997, som byrådet har fremsendt som bilag til sin udtalelse af 24.  

 juni 1997.
Det fremgår videre af  

 udtalelsen, at rådet er enig med kommunen i, at der er tale om et internt  

 notat  

 som i henhold til forvaltningslovens § 12, stk. 1, nr. 1, er undtaget fra  

 retten til aktindsigt.
Rådet havde ikke i øvrigt i notatet set anført  

 faktiske  

 oplysninger vedrørende den aktuelle sag, som kunne føre til krav om  

 udfærdigelse  

 af notat i henhold til offentlighedslovens § 6.
 Tilsynsrådet skal beklage,  

 at det ikke tidligere klart har været oplyst overfor rådet, at der i kommunen  

 var udarbejdet 2 forskellige telefonnotater af 31. januar 1997. Ligeledes  

 skal  

 det beklages, at tilsynsrådet ikke selv via sagens oplysninger blev opmærksom  

 herpå og derfor fandt anledning til at anmode kommunen om også at fremsende  

 det  

 af kommunaldirektøren udfærdigede notat.
 For så vidt angår  

 sidstnævnte notat er tilsynsrådet enig med kommunen i, at dette burde have  

 været  

 journaliseret på afskedigelsessagen og at det er beklageligt, at en sådan  

 journalisering ikke fandt sted.
Nævnte notat fremstår som et  

 bilag til et punkt på møde i økonomiudvalget og efterfølgende i byrådet, hvor  

 kommunaldirektøren fremkommer med et resume af sin og skoledirektørens  

 opfattelse af sagen.
Afslutningsvis har kommunaldirektøren gengivet, hvad  

 Kommunernes Landsforening, som sagen har været drøftet med, er fremkommet med  

 af vurderinger, herunder i relation til eventuel disciplinærsag med forhør i  

 henhold til tjenestemandsreglerne.
 Tilsynsrådet finder  

 anledning til at understrege, at det forhold, at brevveksling måtte være  

 undtaget  

 fra aktindsigt i henhold til forvaltningsloven eller offentlighedsloven, ikke  

 berettiger en kommune til at undlade at give tilsynsrådet oplysning om  

 dokumenternes eksistens i sager, hvor tilsynsrådet anmoder kommunen om en  

 udtalelse.  

 Såfremt sagen tilsiger dette, må kommunen ved fremsendelsen gøre en  

 bemærkning  

 om, hvilke akter, der efter kommunens opfattelse ikke er omfattet af den  

 almindelige ret til aktindsigt.
Tilsynsrådet kan med ovenfor  

 anførte supplerende bemærkninger i øvrigt henholde sig til, hvad rådet  

 tidligere har udtalt i sagen. Den 26. oktober 2000 sendte  

 jeg min foreløbige redegørelse af 16. februar 2000 og X Kommunes og  

 Tilsynsrådet for Y Amts udtalelser til Indenrigsministeriet med henblik på  

 ministeriets eventuelle bemærkninger.
 Indenrigsministeriet skrev  

 den 15. marts 2001 bl.a. følgende til mig:
 De for hvert amt nedsatte  

 tilsynsråd fører tilsyn med, at kommunerne overholder lovgivningen, herunder  

 offentligretlige retsgrundsætninger, jf. § 61 i lov om kommunernes styrelse  

 (lovbekendtgørelse nr. 810 af 28. oktober 1999).
 Tilsynsrådene kan ikke tage  

 stilling til, om kommunernes dispositioner er rimelige eller hensigtsmæssige,  

 eller til spørgsmål vedrørende skønsudøvelse, så længe skønnet udøves inden  

 for  

 de rammer, der er fastsat i lovgivningen.
 Indenrigsministeriet er ikke  

 almindelig klageinstans i forhold til tilsynsrådene, men ministeriet fører  

 tilsyn med, at tilsynsrådene ikke tilsidesætter lovgivningen, og at  

 tilsynsrådenes udtalelser ikke er udtryk for en urigtig retsopfattelse eller  

 hviler på et urigtigt faktisk grundlag, jf. § 61 a i lov om kommunernes  

 styrelse.
 Det fremgår af (X) Kommunes  

 udtalelse af 21. august 2000, at der i kommunen har eksisteret to notater af  

 31. januar 1997 vedrørende sagen om afskedigelse af skoleleder (A).
A.
Det af Marianne underskrevne notat:
 Det ene af disse notater er  

 det notat, som blev fremsendt som bilag til (X) Kommunes redegørelse til  

 Tilsynsrådet for (Y) Amt den 24. juni 1997, og som er håndskrevet og  

 underskrevet af Marianne.
2. Det fremgår af  

 Folketingets Ombudsmands udtalelse af 16. februar 2000 i afskedigelsessagen,  

 at  

 Danmarks Lærerforening den 6. marts 1997 anmodede om at få samtlige sagens  

 akter udleveret, og at foreningen i brevet gjorde opmærksom på, at  

 oplysninger  

 i interne arbejdsdokumenter vedrørende sagens faktiske omstændigheder, der  

 var  

 af væsentlig betydning for sagsforløbet, skulle udleveres.
Ved brev af 10.  

 marts 1997 sendte (X) Kommune sagsakter til foreningen, og kommunen oplyste  

 samtidig, at der ikke i sagen var interne dokumenter som omtalt i foreningens  

 brev.
Ved brev af 13. marts 1997 meddelte (X) Kommune Danmarks Lærerforening,  

 at der ikke fandtes yderligere materiale i sagen ud over det allerede  

 fremsendte.
Det fremgår videre af  

 Folketingets Ombudsmands udtalelse i afskedigelsessagen, at (X) Kommunes  

 skoledirektør ved brev af 17. marts 1997 efter telefonisk aftale med (A)  

 fremsendte kopi af dokumenter fra hans personalesag til ham.
Ved brev af 2.  

 maj  

 1997 til (A) oplyste kommunen, at der ikke var yderligere notater i sagen.
 Det fremgår videre af  

 ombudsmandens udtalelse, at A den 21. juli 1997 bad om at få udleveret  

 notater  

 mv. fra samtaler, som kommunen havde haft med Kommunernes Landsforening om  

 sagen, og at kommunen den 19. august 1997 sendte ham et notat af 14. januar  

 1997, der havde været drøftet med Kommunernes Landsforening. (X) Kommune  

 skrev  

 i brev af 29. august 1997 til (A), at der ikke fandtes notater i sagen ud  

 over  

 de notater, som han allerede havde fået. (A) anmodede i brev af 19. september  

 1997 på ny om aktindsigt i bl.a. telefonnotat om en samtale mellem kommunens  

 sagsbehandler og Kommunernes Landsforening.
 Ved brev af 10. oktober 1997  

 meddelte (X) Kommune (A) afslag på aktindsigt i et notat af 31. januar 1997  

 udfærdiget af kommunaldirektøren med den begrundelse, at der var tale om et  

 internt arbejdsdokument.
Indenrigsministeriet lægger  

 efter de foreliggende oplysninger til grund, at (X) Kommunes afslag på  

 aktindsigt af 10. oktober 1997 til (A) ikke vedrørte det af  

 Marianne  

 underskrevne notat, men det af kommunaldirektøren den 31. januar 1997  

 udfærdigede notat, jf. pkt.
B nedenfor.
 Tilsynsrådet er ikke før  

 modtagelsen af (X) Kommunes udtalelse af 21. august 2000 blevet opmærksomt  

 på,  

 at der i (X) Kommune havde eksisteret et notat af 31. januar 1997, som  

 tilsynsrådet ikke var i besiddelse af, og at kommunens afslag af 10. oktober  

 1997 til (A) vedrørte dette notat.
 Tilsynsrådet lagde således  

 ved sin udtalelse af 11. december 1997 til grund, at det notat, som (X)  

 Kommune  

 ved brev af 10. oktober 1997 havde meddelt A afslag på aktindsigt i, var det  

 af  

 Marianne underskrevne notat.
I den forbindelse skal  

 Indenrigsministeriet bemærke, at officialprincippet forpligter den myndighed,  

 der skal træffe afgørelse eller afgive udtalelse i en sag til at  

 tilvejebringe  

 korrekte og tilstrækkelige oplysninger til at der kan træffes en materiel  

 rigtig afgørelse eller afgive en rigtig udtalelse.
Det er således  

 myndighedens  

 pligt at påse, at blandt andet sagens faktum er tilstrækkelig oplyst.
Der kan  

 blandt andet henvises til Hans Gammeltoft‑Hansen m.fl.,  

 Forvaltningsret,  

 1994, side 297 ff.
 Det er på den baggrund  

 Indenrigsministeriets opfattelse, at tilsynsrådet ved afgivelsen af  

 udtalelsen  

 i sagen den 11. december 1997 også på grundlag af de dengang for rådet  

 foreliggende oplysninger  herunder det i (X) Kommunes brev af 10.  

 oktober 1997  

 anførte om notatets indhold  burde have været opmærksomt på, at det  

 notat af  

 31. januar 1997, som er omtalt i kommunens brev af 10. oktober 1997, ikke er  

 det af Marianne underskrevne notat.
 Efter Indenrigsministeriets  

 opfattelse burde tilsynsrådet på denne baggrund have anmodet (X) Kommune om  

 yderligere oplysninger i den anledning, herunder om udlevering af eventuelle  

 yderligere notater i sagen.
 Tilsynsrådet har i  

 udtalelsen af 12. oktober 2000 beklaget, at tilsynsrådet ikke selv via sagens  

 oplysninger  

 blev opmærksomt på, at der var to notater af 31. januar 1997 i sagen og  

 derfor  

 fandt anledning til at anmode (X) Kommune om at fremsende det andet  af  

 kommunaldirektøren udfærdigede  notat.
 Indenrigsministeriet finder  

 på denne baggrund ikke grund til at foretage videre i denne anledning.
 3. (X) Kommune har efter de  

 for Indenrigsministeriet foreliggende oplysninger aldrig oplyst Danmarks  

 Lærerforening eller (A) om eksistensen af det af Marianne  

 underskrevne notat.  

 Kommunen har derimod oplyst, at der ikke var yderligere materiale eller  

 notater  

 i sagen.
Efter de for  

 Indenrigsministeriet foreliggende oplysninger er det ikke klart, hvorvidt (A)  

 over for kommunen har fremsat en aktindsigtsbegæring, der omfatter det af  

 Marianne underskrevne notat.
Indenrigsministeriet må derimod  

 lægge til grund,  

 at Danmarks Lærerforenings aktindsigtsanmodning omfattede dette notat.
 Efter Indenrigsministeriets  

 opfattelse skulle (X) Kommune efter reglerne i forvaltningslovens § § 22 og  

 24  

 derfor i hvert fald have meddelt Danmarks Lærerforening et begrundet afslag  

 på  

 aktindsigt i det af Marianne underskrevne notat.
Indenrigsministeriet har med  

 kopi af dette brev meddelt Tilsynsrådet for (Y) Amt sin retsopfattelse  

 vedrørende dette spørgsmål.
Indenrigsministeriet har endvidere meddelt  

 tilsynsrådet,  

 at det er ministeriets opfattelse, at der  i hvert fald på det efter  

 (X)  

 Kommunes udtalelse af 21. august 2000 foreliggende grundlag  var  

 anledning  

 til, at tilsynsrådet behandlede spørgsmålet.
 Under hensyn til, at notatet  

 efter Indenrigsministeriets opfattelse som anført ovenfor er undtaget fra  

 adgangen til aktindsigt efter forvaltningslovens § 12, stk. 1, nr. 1, har  

 Indenrigsministeriet imidlertid ikke fundet grundlag for at foretage videre i  

 den anledning.
B.
Kommunaldirektørens notat:
 Det andet notat af 31.  

 januar 1997 vedrørende (A)s afskedigelsessag er udarbejdet af  

 kommunaldirektør  

 (C) til brug for økonomiudvalgets overvejelser i sagen.
Notatet indeholder to  

 hovedafsnit.
Første hovedafsnit er en gengivelse af nøglepunkter i den  

 forsikringssag,  

 der bl.a. dannede baggrund for (A)s afskedigelse.
Andet hovedafsnit  

 indeholder  

 en gengivelse af kommunaldirektørens og skoledirektørens telefoniske  

 drøftelse  

 af sagen med en kontorchef fra Kommunernes Landsforening vedrørende mulige  

 ansættelsesretlige sanktioner i forhold til (A), herunder mulighederne for en  

 eventuel disciplinærsag efter tjenestemandsreglerne.
 1. (X) Kommune har i  

 udtalelsen af 21. august 2000 oplyst, at kommunaldirektørens notat ikke blev  

 journaliseret eller lagt på sagen om eventuel afskedigelse af (A), og at  

 notatet på intet tidspunkt har ligget på denne sag.
 Tilsynsrådet har i  

 udtalelsen af 12. oktober 2000 til Folketingets Ombudsmand anført, at  

 tilsynsrådet  

 er enigt med kommunen i, at kommunaldirektørens notat burde have været  

 journaliseret på afskedigelsessagen, og at det er beklageligt, at en sådan  

 journalisering ikke fandt sted.
 I den anledning skal  

 Indenrigsministeriet bemærke, at lovgivningen ikke indeholder regler om,  

 hvorledes kommunerne skal journalisere dokumenter.
 Det fremgår af de  

 foreliggende oplysninger, at Danmarks Lærerforening den 6. marts 1997  

 anmodede  

 om at få samtlige sagens akter udleveret, og at (A) den 21. juli 1997 bad om  

 at  

 få udleveret notater mv. fra samtaler, som kommunen havde haft med  

 Kommunernes  

 Landsforening om sagen.
 Både Danmarks Lærerforening  

 og (A) havde således fremsat aktindsigtsbegæringer, der omfattede det af  

 kommunaldirektøren udfærdigede notat.
 Retten til aktindsigt  

 omfatter efter forvaltningslovens § 9, stk. 1, sagens dokumenter.
 Forvaltningsmyndigheders  

 journalisering af dokumenter vil i almindelighed være vejledende for, hvilken  

 sag dokumentet hører til, men den journaltekniske opdeling af en sag kan  

 efter  

 Indenrigsministeriets opfattelse imidlertid ikke være afgørende for  

 afgrænsningen af det materiale, hvori der er adgang til aktindsigt.
 Der kan herved henvises til  

 betænkning nr. 857/1978 om offentlighedslovens revision, side 140, John  

 Vogter,  

 Forvaltningsloven med kommentarer, 3. udgave, 1998, side 261, og Folketingets  

 Ombudsmands  

 Beretning, 1992, side 238 ff.
 Den omstændighed, at  

 kommunaldirektørens notat ikke var journaliseret eller lagt på sagen  

 vedrørende  

 (A), er således efter Indenrigsministeriets opfattelse ikke af betydning for  

 spørgsmålet om, hvorvidt Danmarks Lærerforening og (A) har krav på aktindsigt  

 i  

 det pågældende dokument.
Efter de nu foreliggende  

 oplysninger må det som nævnt ovenfor under pkt.
A efter Indenrigsministeriets  

 opfattelse lægges til grund, at (X) Kommunes afslag på aktindsigt af 10.  

 oktober 1997 omhandlede det af kommunaldirektøren udarbejdede notat af 31.  

 januar 1997. Ombudsmandens endelige redegørelse Ud over at kommentere det centrale spørgsmål om (X) Kommunes manglende  

 omtale af de to dokumenters eksistens har myndighederne udtalt sig nærmere om  

 hvorvidt kommunen med rette afslog Danmarks Lærerforenings og (A)s  

 anmodning om indsigt i dokumenterne.
Indenrigsministeriet konkluderede bl.a. at der i kommunaldirektørens notat af  

 31. januar 1997 var indeholdt oplysninger vedrørende sagens faktiske  

 omstændigheder som var af væsentlig betydning for afskedigelsessagens  

 afgørelse, og som kunne være omfattet af retten til partsaktindsigt efter den  

 såkaldte ekstraheringspligt.
Jeg har imidlertid ikke fundet tilstrækkelig  

 anledning til nu at udtale mig nærmere om holdbarheden af kommunens afslag på  

 indsigt, men valgt alene at behandle det mere grundlæggende spørgsmål om  

 kommunens manglende omtale af dokumenternes eksistens  et spørgsmål som  

 jeg har rejst af egen drift.
Jeg henviser til at jeg ikke fandt anledning til  

 at foretage mig videre over for (X) Kommune i anledning af (A)s klage  

 over sin afskedigelse, jf. nærmere min udtalelse af 16. februar 2000.
 De følgende bemærkninger gælder således sagens hovedtema, dvs. (X) Kommunes  

 manglende omtale af de to dokumenters eksistens i kommunens besvarelser af  

 Danmarks Lærerforenings og (A)s anmodninger om aktindsigt.
En anmodning om aktindsigt i en sag skal i almindelighed forstås sådan at den  

 angår samtlige sagens akter medmindre anmodningen udtrykkeligt er begrænset  

 til at angå bestemte dokumenter.
En sådan ubegrænset anmodning om aktindsigt  

 i en sag omfatter således som udgangspunkt alle sagens dokumenter, uanset om  

 nogle af dem er undtaget fra retten til aktindsigt.
Til sagens akter hører såvel interne som eksterne dokumenter.
Endvidere er  

 det helt uden betydning for retten til aktindsigt om et dokument er  

 journaliseret/ikkejournaliseret på sagen, eller om det fysisk befinder sig på  

 sagen.
Det afgørende er alene om dokumentet efter sit indhold kan siges at  

 angå sagen.
Se bl.a. betænkning 857/1978 om offentlighedslovens revision, s.  

 140, John Vogter, Forvaltningsloven med kommentarer, 3. udgave (1999), s.  

 261, og Folketingets Ombudsmands beretning for 1992, s. 238ff* og for 1983,  

 s. 144ff*.
 På den baggrund må jeg anse  

 det for helt utvivlsomt at de to notater som (X) Kommune udarbejdede den 31.  

 januar 1997, hører til blandt akterne i sagen vedrørende afskedigelsen af  

 (A).
Beslutninger om afslag på  

 aktindsigt anses for afgørelser i forvaltningslovens forstand.
Et skriftligt  

 afslag på aktindsigt skal derfor medfølges af en begrundelse der opfylder  

 kravene i forvaltningslovens § 24, jf. § 22.  

 Det betyder bl.a. at det ved et delvis afslag på aktindsigt tydeligt  

 skal tilkendegives at der tilbageholdes dokumenter eller oplysninger og med  

 hvilken hjemmel i forvaltningsloven eller offentlighedsloven oplysningerne  

 eller dokumenterne er undtaget.
Se bl.a.
Folketingets Ombudsmands beretning  

 for  

 1994, s. 340*.
 Jeg er, jf. ovenfor, enig  

 med Indenrigsministeriet i at Danmarks Lærerforenings anmodning om aktindsigt  

 i  

 samtlige sagens akter utvivlsomt omfattede begge de omtalte  

 notater af 31.  

 juli 1997. Jeg er ligeledes enig i at (A)s aktindsigtsanmodning i hvert  

 fald  

 angik notatet udfærdiget af kommunaldirektøren.
 Til kommunens to svar på  

 Danmarks Lærerforenings anmodning om indsigt i sagens akter bemærker jeg  

 særligt følgende:
(X) Kommunes svar af 10. marts 1997 I dette svar omtalte  

 kommunen ikke eksistensen af de to dokumenter af 31. januar 1997.
 Denne manglende omtale anser  

 jeg for kritisabel.
(X) Kommunes svar af 13. marts 1997 Trods lærerforeningens  

 gentagne anmodning om indsigt i samtlige sagens akter omtalte kommunen heller  

 ikke i dette svar eksistensen af de to dokumenter af 31. januar 1997.
 Denne fortsatte manglende  

 omtale anser jeg for overordentlig kritisabel.
 Til (X) Kommunes tre svar på  

 (A)s anmodninger om indsigt i kommunaldirektørens notat af 31. januar  

 1997  

 (delvis gengivet ovenfor) bemærker jeg særligt følgende:
(X) Kommunes svar af 19. august 1997 I dette svar omtalte kommunen ikke eksistensen  

 af dokumentet.
 Denne manglende omtale anser  

 jeg for overordentlig kritisabel.
(X) Kommunes svar af 29. august 1997 I dette svar omtalte kommune  

 heller ikke eksistensen af dokumentet.
Kommunen bemærkede i svaret at der  

 fandtes  

 intet udover det som De allerede har modtaget.
 Dette svar er efter min  

 mening udtryk for en klart utilstedelig fortielse og benægtelse af  

 dokumentets  

 eksistens.
(X) Kommunes svar af 10. oktober 1997 I dette svar bemærkede  

 kommunen at notatet på intet tidspunkt havde været en del af  

 sagen.
Denne bemærkning må jeg  

 stille mig uforstående over for.
Som anført ovenfor er det uden betydning for  

 retten til aktindsigt om et dokument er journaliseret/ikkejournaliseret,  

 eller  

 om det fysisk befinder sig på sagen.
(X) Kommune beklagede i  

 udtalelsen af 21. august 2000 at dokumentet ikke havde været lagt på sagen.  

 Jeg  

 forstår at kommunen på dette tidspunkt erkendte at dokumentet er en del af  

 sagen.
Jeg anser det for en overordentlig beklagelig fejl at kommunen under  

 hele sagsforløbet ikke anså dokumentet som en del af sagen.
Sammenfatning Sammenfattende er det min  

 opfattelse at (X) Kommunes manglende omtale af eksistensen af de to  

 dokumenter  

 i kommunens besvarelser af Danmarks Lærerforenings og (A)s gentagne  

 anmodninger om aktindsigt er overordentligt kritisabel.
Endvidere mener jeg  

 at  

 kommunens svar i brevet af 29. august 1997 til (A) er udtryk for en klart  

 utilstedelig fortielse og benægtelse af eksistensen af kommunaldirektørens  

 notat af 31. januar 1997.
 Kommunen havde ikke alene  

 pligt til at omtale dokumenternes eksistens i sine svar til lærerforeningen  

 og  

 (A), men også pligt til at ledsage sine skriftlige svar af begrundelserne for  

 kommunens afslag på indsigt i dokumenterne, jf. forvaltningslovens §§ 22 og  

 24.  

 Disse manglende begrundelser i (X) Kommunes svar på anmodningerne om  

 aktindsigt  

 er i sig selv kritisable.
Ved sine besvarelser af de  

 omtalte anmodninger om aktindsigt begik (X) Kommune efter min mening fejl af  

 større betydning, jf. ombudsmandslovens § 24. Kravet om at en myndighed ved  

 besvarelser af anmodninger om aktindsigt skal oplyse om der er tilbageholdt  

 dokumenter, er af fundamental betydning for en parts retssikkerhed.
Ved  

 manglende omtale af et eller flere dokumenters eksistens i et svar på en  

 anmodning om aktindsigt er der en betydelig risiko for at parten  og  

 eventuelt  

 tillige prøvelsesmyndigheder  fejlagtigt lægger til grund at yderligere  

 dokumenter ikke findes, således at parten allerede af den grund undlader at  

 forfølge spørgsmålet nærmere.
For så vidt afskæres parten fra ved klage til  

 en  

 rekurs- eller tilsynsmyndighed at få efterprøvet om afslaget på aktindsigt er  

 lovmedholdeligt. NOTER: (*)  

 FOB 1992, s. 238,  

 FOB 1993, s. 144, og  

 FOB 1994, s. 340.
