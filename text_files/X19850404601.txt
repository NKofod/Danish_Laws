 Ifølge lejekontrakten skulle lejemålet ved fraflytning afleveres i  

 samme stand som ved overtagelsen med undtagelse af den forringelse, der  

 skyldes slid og ælde.
 Nævnet foretog besigtigelse, det blev udtalt, at nævnet kunne tage  

 stilling til hvilke arbejder, der skulle udføres, men at man ikke havde  

 kompetance til at træffe afgørelse om en beløbsramme for arbejdernes  

 udførelse.
Afgørelse nr. 26, 1986 Afgørelse af 18.06.1985 fra Huslejenævnet i Hjørring U mod L (sag 01.111.7779-005) Ifølge lejekontrakten skulle lejemålet ved fraflytning afleveres i samme  

 stand som ved overtagelsen med undtagelse af den forringelse, der skyldes  

 slid og ælde.
 Nævnet fandt efter en besigtigelse, at lejligheden var i dårlig  

 vedligeholdelsesstand og pålagde lejer, at samtlige lofter skulle males,  

 vægge tapetseres og males og træværk males.
Som en samlet forligsmæssig løsning havde U under sagen foreslået, at  

 lejer skulle betale 30.000 kr. til istandsættelsen.
L accepterede ikke  

 tilbuddet.
 Huslejenævnet fandt ikke, at man havde kompetence til at træffe afgørelse  

 om en beløbsramme for arbejdernes udførelse.
 I huslejenævnets afgørelse hedder det bl.a.: »...
 I henhold til lejekontrakt af 4.3.1924 har nu afdøde L lejet lejligheden  

 ...
 Efter lejekontraktens § 2 skal det lejede ved fratræden afleveres rengjort  

 samt iøvrigt i god og vel vedligeholdt stand uden anden forringelse, end den,  

 som tiden og almindelig forsvarlig benyttelse medfører.
 Afdødes hustru L har opsagt lejligheden til fraflytning ved udgangen af  

 april måned 1985.
 Da der ikke har kunnet opnås enighed om lejlighedens istandsættelse ved  

 fraflytningen, har U anmodet huslejenævnet om at tage stilling til  

 spørgsmålet i medfør af boligreguleringslovens § 21.
Huslejenævnet har besigtiget lejligheden den 7.5.1985 sammen med U og  

 Lejernes Landsorganisation, Hjørring afd., der under sagen repræsenterer  

 lejeren.
Lejligheden var da tom, og det konstateredes, at lejligheden var i  

 dårlig vedligeholdelsesstand m.h.t. såvel maling, hvidtning som tapetsering.
 U fremlagde under besigtigelsen et tilbud af 29.4.1985 på istandsættelse  

 af lejligheden for 45.392,61 kr. incl. moms fra malermester ...
 Han erklærede sig indforstået med, at istandsættelsens omfang reduceres  

 således i forhold til tilbuddet:
- Træværk males kun 1 gang - Der foretages ikke fuldspartling, men kun udsætning af træværk.
 - Vinduer males kun 1 gang med Gori 44.
 - I stuer opsættes tapet til 40 kr. pr. rulle excl. moms i stedet for  

 rutex og maling.
 - I køkken, spisekammer, trappeopgang og toilet foretages hvidtning af  

 lofter og vægge.
 - I trappeopgangen bibeholdes den nuværende malede vægflise, ligesom  

 balustrene på trappegelænderet bibeholdes med den nuværende maling.
L's repræsentant fremlagde under besigtigelsen en skrivelse af 2.5.1985  

 fra L's søn ..., hvori han på moderens vegne anmoder lejerforeningen om at  

 varetage hendes interesser under sagen på grundlag af nærmere angivne  

 synspunkter.
Det anføres, at den pligt til istandsættelse ved fraflytningen,  

 der måtte påhvile lejeren, opvejes af forbedringer af lejligheden, som  

 lejerne har foretaget i form af indretning af toilet, afretning og  

 pladebelægning af gulve i køkken, gang og stue samt nyt sænket loft i stuen.  

 Der rejses endvidere spørgsmål om betaling af husleje i den lovbestemte  

 opsigelsesperiode samt ejerforhold til et gulvtæppe, der er udskiftet som  

 følge af vandskade.
 Som en samlet forligsmæssig løsning har U foreslået, at lejeren betaler  

 30.000 kr. til istandsættelse af lejligheden, og at han accepterer, at  

 lejemålet ophører pr. 1.6.1985.
 Forslaget er ikke accepteret af L.
Huslejenævnet skal udtale, at det kun har kompetence til at træffe  

 bestemmelse om omfanget af istandsættelsen af lejligheden.
Der henvises til  

 boligreguleringslovens § 21. De øvrige spørgsmål må i givet fald indbringes  

 for boligretten.
 Huslejenævnet kan godkende, at istandsættelsen fastsættes som beskrevet i  

 malermesterens tilbud af 29.4.1985 med den af U tiltrådte reduktion.
