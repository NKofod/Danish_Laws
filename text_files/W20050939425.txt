Pressenævnet  

 bemærkede indledningsvis, at det er massemediernes opgave at bringe korrekt  

 og  

 hurtig information.
Så langt det er muligt, bør det kontrolleres om de  

 oplysninger, der gives, er korrekte.
 Nævnet  

 fandt, at der i forbindelse med videregivelse af oplysningerne i de to  

 artikler  

 ikke var sket tilsidesættelse af god presseskik, og nævnet fandt derfor ikke  

 grundlag for at udtale kritik.
Kendelse  

 fra Pressenævnet i sag 2004-6-121 [K] har klaget til Pressenævnet over to artikler i Bornholms  

 Tidende henholdsvis den 3. og den 13. november 2004, idet han mener, at god  

 presseskik er tilsidesat.
 I artiklen med overskriften  

  

 [K]  

 vinket væk  

  

 , som blev bragt den 3. november 2004, hed det:
 Den efterhånden 80-årige politiske stafetløber [K] fra Arnager,  

 blev viftet væk fra Molin-listens første bestyrelse med en vognstang.
[K] har i forvejen været medlem af adskillige partier og lister,  

 nogle har han selv stiftet.
Senest blev han smidt ud af Dansk Folkeparti,  

 hvor  

 han ellers var folketingskandidat.
Her diskvalificerede han sig selv, da han  

 stiftede Politikerlede-bevægelsen.
Indenrigsministeriet har sagt god for  

 navnet, og [K] prøver stadig at samle stillere nok til, at han kan stille op  

 til Folketingsvalg.
Han mente selv, at det er foreneligt med at stille op til  

 bestyrelsesvalget i Molin-listen, men han blev kraftigt opfordret til at  

 trække  

 sin kandidatur, blandt andre af [A].
 Den opfordring valgte [K] at følge, og han stillede alligevel  

 ikke op til bestyrelsen.
Den kolde bestyrelses-skulder tog [K] på ingen måde fortrydeligt  

 op, og han var den første, der fandt en 100-kroneseddel frem og betalte  

 kontingent til den nye forening. Den anden artikel blev bragt den 13. november 2004, og havde  

 overskriften  

  

 [B] og [K] i politisk  

 alliance: Nyt protestparti på vej  

  

 samt underrubrikken Endnu et protestparti  

 har fundet arnested på Bornholm.
Den politiske landevejsridder [K], Arnager,  

 slået pjalterne sammen med [B], Aakirkeby.
Artiklen havde følgende  

 ordlyd:
Endnu et protestparti har fundet arnested på Bornholm.
Den  

 politiske landevejsridder [K], Arnager, har slået pjalterne sammen med [B],  

 Aakirkeby.
De to har allerede fundet stillere og kandidater til den nye  

 liste, der går målrettet efter sæder i det næste regionsråd.
Initiativtagerne  

 indkalder nu til stiftende generalforsamling i Aakirkeby-Hallerne den 29.  

 november.
 Jensen og [K] regner med, at bornholmerne tager ligeså godt mod  

 initiativet, som øboerne tog mod [A]s liste, der samlede 125 mennesker til  

 stiftende generalforsamling for kort tid siden.
 - Vi har bestilt begge hallens mødelokaler, oplyser [B].
 Både [B] og [K] var til Molin-listens generalforsamling, og  

 begge stillede op til bestyrelsesvalget.
 [K] fik imidlertid et vink med en vognstang om, at han ikke var  

 velkommen og trak sit kandidatur, mens [B] ikke fik stemmer nok til en plads  

 i  

 listens ledelse.
 Det tager de nu konsekvensen af og kører deres eget løb, dog  

 gerne i samarbejde med Molins endnu navnløse liste.
 Den nye protestliste hedder foreløbig Politikerlede-bevægelsen.  

 Navnet har faktisk været kendt et par år, for [K] opfandt allerede  

 bevægelsen, mens han stadig var folketingskandidat for Dansk  

 Folkeparti på  

 Bornholm.
Det blev lokalformanden for pianisterne, [C], så arrig over,  

 at hun strittede [K] ud af partiet.
Han nåede dog at aflevere sin udmeldelse  

 før eksklusionen blev effektueret.
Forhistorie Dansk Folkeparti er langt fra det eneste parti, som den snart  

 80-årige [K] har forladt.
Han har også været medlem af Danmarks Retsforbund,  

 De  

 Grønne og Fremskridtspartiet.
Tillige har han tidligere lavet sine egne  

 partier  

 nemlig Medmenneskelighedspartiet og Det Medborgerlige Retfærdighedsparti, som  

 han stillede op for i Ringkøbing Amt.
 [B] har ikke tidligere været parti- eller liste-politisk  

 engageret, men er lokalt kendt for sine velholdende bestræbelser for at få  

 anerkendt, at et par lærere på Skolen har været voldelige over for elever.  

 Både  

 politikerne, politiet og sågar statsadvokaten har dog afvist sagen, der nu  

 ligger til vurdering hos Folketingets Ombudsmand.
Senest har [B] slået sig op som en slags selvbestaltet, folkelig  

 ombudsmand.
Han har lavet sit eget rådgivningskontor, hvor folk kan henvende  

 sig, når de er kommet i klemme i systemet.
 Siden [K] opfandt Politikerlede-bevægelsen for to år siden, har  

 han fået navnet godkendt hos Indenrigsministeriet.
 - Det betyder ikke, at vi er lede ved politikerne, men at vi  

 gerne vil være dem, der leder dem på rette spor, oplyser han.
Underskrifter Det har knebet for [K] at finde stillere til sin nye liste, men  

 den sag har hans nye politiske partner, [B], til gengæld klaret:
 - Det tog mig ikke mere en halvanden time, så havde jeg 30 underskrifter,  

 fortæller han.
 - Det tager jeg som udtryk for, at et stort antal borgere på  

 Bornholm er trætte af politiske studehandler, hvor folk slet ikke bliver  

 hørt.  

 Vi vil være det nye parti, der tager os tid til at lytte til borgerne,  

 fastslår  

[B].:
- Regionsrådet sidder og diskuterer, hvor folks skraldespande  

 skal stå, bruger ressourcer på småting, men vender det døve øre til, når folk  

 kommer med deres virkelige problemer, fx protester over skolelukninger,  

 ændringer  

 i børnepasningsstrukturen eller maden til de gamle.
Overalt, hvor jeg færdes  

 i  

 det daglige, hører jeg om folk, der har problemer, som politikerne ikke gider  

 tage sig af.
Løfter -  

  

 Er det ikke stort set  

 det samme, som Molins liste siger? - [A] tilhører allerede den politiske elite.
Der er en fare for,  

 at hun undertrykker sine idealer og ofrer dem for politisk kompromisser.
Det  

 vil vi ikke gøre, lover [K], og [B] tilføjer:
- Jeg håber, at [A] får et godt valg.
Hun har sagt til os, at  

 hun gerne vil samarbejde med os.
Jeg har stor respekt for [A], men  

 regionsrådet  

 trænger til, at nogen holder politikerne fast på løfterne til befolkningen.  

[A]  

 har rejst for 100.000 kr. som formand for Erhvervs- og  

 Arbejdsmarkedsudvalget,  

 men har hun taget nye arbejdspladser med hjem til Bornholm? [A] er en dygtig  

 politiker, men hun har brug for folk som os til at holde hende fast på den  

 politik, hun lover at føre, siger [B].
 [K] mener ikke, man overhovedet kan tale om demokrati i det  

 politiske system, som vi kender det på Bornholm:
- Enhver kan jo se, hvor utilfredse folk er med deres politikere.  

 Hvis vi havde et reelt demokrati, ville det være mulighed for, at man kunne  

 samle 5.000 underskrifter og forlange nyvalg.
Det trænger vi til, siger han.
 Men som sagerne står, må Politikerlede-bevægelsen altså vente et  

 års tid på det valg, selv om listen foreløbig har tre kandidater klar.
 [B] erklærer sig selv som spidskandidat for listen, men de  

 foreløbige to andre er [K] og [D] fra Rønne.
-  

  

 Er det egentlig ikke  

 lidt bagvendt, at I først melder jeres kandidater ud og dernæst indkalder til  

 stiftende generalforsamling? - Vi er nødt til at have et udgangspunkt.
Hvis den stiftende  

 generalforsamling siger, at vi skal have nogle andre kandidater eller et  

 andet  

 navn til listen, så vil være lydhøre over for det.
Vi er i færd med at sætte  

 en  

 proces i gang, erklærer [K] [K].
 [B] håber på, at Politikerlede-bevægelsen bliver et ligeså stort  

 tilløbsstykke som Molin-listen.
- Jeg regner med, at der kommer mindst 50, men målt på den  

 utilfredshed med regionsrådet, som jeg møder til daglig, vil det ikke  

 forbavse  

 mig, hvis vi bliver 150 til den stiftende generalforsamling den 29. november,  

 siger han. [K] har anført, at en række oplysninger i de to artikler ikke er  

 korrekte.
Det er således ikke korrekt, at han er blevet smidt ud af Dansk  

 Folkeparti, idet han selv har meldt sig ud af partiet som følge af  

 uoverensstemmelser.
På daværende tidspunkt havde han endvidere endnu ikke  

 stiftet Politikerlede-bevægelsen, men derimod Dansk Borgerretsbevægelse.
 Det er ikke korrekt, at han forsøger at samle underskrifter til  

 et folketingsvalg, idet han alene har oplyst, at en stillerliste til  

 regionsrådsvalget  

 er underskrevet af det fornødne antal personer.
[A] har ikke givet ham en kold skulder, men har tværtimod  

 tilkendegivet sympati for [K] og har opfordret til samarbejde mellem hendes  

 liste og [K]s liste.
Hun har alene tilkendegivet, at hun ikke fandt det  

 hensigtsmæssigt, at [K] sad i bestyrelsen for hendes liste, når han tillige  

 stiller op på egen liste.
 Det er derfor heller ikke korrekt, at han har fået et vink med  

 en vognstang om ikke at stille op til bestyrelsen, ligesom den  

 manglende  

 bestyrelsesplads ikke er årsagen til, at han og [B] nu kører deres  

 løb.
 Politikerlede-bevægelsen er ikke et protestparti  listen er  

 netop kaldt en bevægelse, fordi man er imod partisystemet.
 Det er ikke korrekt, at han stillede op i Ringkøbing Amt for  

 Folkestyrelisten, men derimod for Det Medborgerlige Retfærdighedsparti.
 Bornholms Tidendes bemærkning om, at [K] har været involveret i  

 et kompliceret forløb omkring sine forskellige bevægelser, er ikke korrekt,  

 idet han alene har været involveret i to bevægelser i sin tid på Bornholm,  

 nemlig Dansk Borgerretsbevægelse og Politikerlede-bevægelsen.
 Til avisens bemærkning om, at [K] er velkommen til at kommentere  

 sagen i avisen, har han anført, at han tidligere har benyttet sig af dette,  

 men  

 at han også er blevet nægtet optagelse af et læserbrev.
 Bornholms Tidende har anført, at klagen bør afvises, idet [K]  

 ikke har rettet henvendelse til avisen med henblik på at få optaget en  

 rettelse, et indlæg, et læserbrev eller et genmæle.
 Bladet har dernæst anført, at [K] i sin tid var så meget på kant  

 med Dansk Folkeparti, at der er journalistisk belæg for at sige, at han blev  

 smidt ud af partiet, også selv om han rent faktisk selv meldte sig ud.
Bladet har muligvis sammentrængt det meget komplicerede forløb  

 omkring de bevægelser, som [K] har været involveret i.
Dette er imidlertid  

 ikke  

 en overtrædelse af god presseskik, men blot almindelig journalistik, som [K]  

 er  

 velkommen til at kommentere i avisens debatindlæg.
Det kan ikke være  

 afgørende,  

 om betegnelsen bevægelse, parti eller liste anvendes.
Bladet er i øvrigt ikke  

 bekendt  

 med den af [K] omtalte Folkestyrebevægelse, som [K] ikke tidligere har omtalt  

 over for bladet.
I forbindelse med et interview i september 2003 oplyste han  

 således selv over for bladet, at han havde stillet op for det Det  

 Medmenneskelige Retfærdighedsparti i Ringkøbing Amt, og han omtalte hverken i  

 den eller anden forbindelse Folkestyrelisten.
 Der foreligger muligvis en misforståelse vedrørende [K]s  

 indsamling af underskrifter til sin liste, men [K] er svær at blive klog på,  

 og  

 forholdet kan under ingen omstændigheder være en overtrædelse af god  

 presseskik.
Efter bladets opfattelse har [A] givet [K] en kold skulder i den  

 forstand, at hun ikke ønsker, at han skal være med til at tegne hendes nye  

 liste, fordi han er så kontroversiel.
At [A] af høflige årsager måtte have  

 udtrykt anderledes over for [K] personligt, ændrer ikke herved.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Lene Sarup og Leif Max Hansen.
 Pressenævnet udtaler:
Pressenævnet bemærker indledningsvis, at det er massemediernes  

 opgave at bringe korrekt og hurtig information.
Så langt det er muligt, bør  

 det  

 kontrolleres om de oplysninger, der gives, er korrekte.
 Nævnet finder, at der i forbindelse med videregivelse af oplysningerne  

 i de to artikler ikke er sket tilsidesættelse af god presseskik, og nævnet  

 finder derfor ikke grundlag for at udtale kritik.
