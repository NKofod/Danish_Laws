Nr LSF 41 Forslag til Lov om ændring af lov om social bistand (Ændring af reglerne i  

 § 58 om høreapparater) Fremsat af Kirsten Jacobsen (FP) Tom Behnke (FP) Jan Køpke Christensen  

 (FP) den 30. oktober 1996 § 1 I lov om social bistand, jf. lovbekendtgørelse nr. 110 af 26. februar  

 1996, som senest ændret ved lov nr. 497 af 12. juni 1996, foretages følgende  

 ændringer:
 1. Efter § 58, stk. 3, indsættes som nyt stykke:
»Stk. 4. Kommunalbestyrelsen kan yde hjælp til anskaffelse af  

 høreapparater til personer med nedsat hørelse, når det på grundlag af  

 undersøgelse på en audiologisk afdeling eller hos en privatpraktiserende  

 audiolog er godtgjort, at ansøgeren har behov herfor.« Stk. 4-14 bliver herefter stk. 5-15.
 2. I § 58, stk. 5, der bliver stk. 6, ændres i 4.  

 pkt. »stk. 6« til: »stk. 7«.
 3. I § 58, stk. 6, der bliver stk. 7, i § 58, stk.  

 10, der bliver stk. 11, i § 58, stk. 12, der bliver stk. 13, og i  

§ 58, stk. 14, der bliver stk. 15, ændres »stk. 5« til:  

 »stk. 6«.
 4. I § 58, stk. 8, der bliver stk. 9, og i § 58, stk.  

 9, der bliver stk. 10, ændres »stk. 5-7« til: »stk.  

 6-8«.
§ 2 Loven træder i kraft den 1. januar 1997.
Bemærkninger til lovforslaget Almindelige bemærkninger Bevilling af høreapparater følger ikke den almindelige kompetencefordeling  

 mellem kommuner og amtskommuner, idet afgørelsen om støtte ikke træffes af  

 kommunerne, men derimod af sygehusenes audiologiske afdelinger.
Der kan gå lang tid, nogle gange helt op til 18 måneder, med at få en  

 undersøgelse på en audiologisk afdeling.
Forslagsstillerne ønsker med  

 lovforslaget at åbne mulighed for, at kommunerne kan yde støtte til  

 anskaffelse af et høreapparat på grundlag af privatpraktiserende audiologers  

 undersøgelse og tilpasning.
Især hvis tildeling af høreapparater til personer  

 med ukomplicerede høretab uden lægelige komplikationer også kan foregå på  

 grundlag af privatpraktiserende audiologers anvisning, kan ventetiden  

 nedbringes, hvis lovforslaget vedtages.
 Forslagsstillerne forudsætter, at kun audiologer med den fornødne  

 ekspertise og apparatur til at kunne bedømme personers behov for et  

 høreapparat vil kunne anvise høreapparater.
 Forslagsstillerne forudsætter endvidere, at når en persons behov for et  

 høreapparat er konstateret hos audiologen, vil høreapparatet kunne blive  

 udleveret på en privat høreklinik.
Bemærkninger til lovforslagets enkelte bestemmelser Til § 1 Det foreslås at give kommunerne mulighed for at yde støtte til anskaffelse  

 af et høreapparat på grundlag af en privatpraktiserende audiologs anvisning.
 Nr. 2-4 er konsekvensrettelser.
Til § 2 Det foreslås, at lovforslaget træder i kraft den 1. januar 1997.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om social bistand. (Ændring af  

 reglerne i § 58 om høreapparater).
(Lovforslag nr.
L 41).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
