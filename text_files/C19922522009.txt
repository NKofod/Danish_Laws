 § 1.  Finansministeriet har ved cirkulære APD. nr.  

 89/91 af 3.
oktober 1991 udsendt bestemmelser om og fastsat regler for timelønnet undervisning.
 Cirkulæret vedlægges som bilag.
§ 2.  Bestemmelserne i denne kundgørelse omfatter  

 timelønnet undervisningsvirksomhed ved de under Forsvarskommandoen og  

 Hjemmeværnskommandoen hørende skoler og kurser, herunder skoler og kurser  

 under værnene, jf.
Kundgørelse for Forsvaret B.2-1.
 Efter Forsvarsministeriets nærmere bestemmelser er skoler og kurser under  

 de af Forsvarsministeriet underlagte øvrige myndigheder endvidere omfattet af  

 nærværende bestemmelser.
 Undtaget er elementær mandskabsuddannelse eller anden dertil svarende  

 praktisk uddannelse, der måtte være henlagt til ovennævnte skoler.
 § 3.  I tilslutning til ovennævnte cirkulære bemærkes  

 følgende:
 Ad cirkulærets pkt. 1.
 Timebetaling m.v. i henhold til nærværende bestemmelser ydes til civilt og  

 militært personel med ansættelse under Forsvarsministeriets område, der ved  

 merarbejde påtager sig undervisning m.v. ved forsvarets skoler, samt til  

 personel, der ikke er ansat i en hovedstilling under Forsvarsministeriets  

 område, og som ansættes som timelærere.
 Ad cirkulærets pkt. 2.
De nærmere bestemmelser for anvendelse af den nævnte dispensationsregel  

 fastsættes af Forsvarskommandoen henholdsvis Hjemmeværnskommandoen.
I  

 tilfælde, hvor enighed om aftale ikke opnås med vedkommende  

 forhandlingsberettigede organisation, forventes spørgsmålet forelagt  

 Forsvarsministeriet til afgørelse.
Det er imidlertid en betingelse for  

 dispensation for enkeltpersoner, at undervisningen forinden har været tilbudt  

 ved offentligt opslag, herunder i fagblade, så vidt muligt 3 måneder før  

 undervisningens påbegyndelse.
Forbudet gælder dog ikke, hvis der efter opslag  

 kun har meldt sig ansøgere med fuldtidsbeskæftigelse.
 Ad cirkulærets pkt. 3.
 Henføring af fag m.v. til de anførte timelønssatser I-VII fastsættes af  

 Forsvarskommandoen henholdsvis Hjemmeværnskommandoen i overensstemmelse med  

 den enkelte uddannelses og det deltagende personels gradsmæssige niveau.
 For undervisning på kurser for militært personel af forskellige grader  

 ydes timebetaling efter den for laveste grad gældende sats.  

 Forsvarskommandoen henholdsvis Hjemmeværnskommandoen kan efter  

 omstændighederne dispensere fra denne regel.
 Ved udgående praktiske øvelser, ekskursioner og forevisninger, der  

 tilrettelægges og ledes af timelærere som et led i undervisningsplanen for  

 vedkommende fag, ydes der ikke timebetaling, men der kan - udover hvad der i  

 øvrigt måtte tilkomme vedkommende lærer af særlige ydelser ydes ham et  

 særligt vederlag, for så vidt udrykningen er forbundet med et væsentligt  

 arbejde fra lærerens side.
 Vederlaget, der i hvert enkelt tilfælde fastsættes af vedkommende skole,  

 skal være afpasset efter varigheden af den præsterede arbejdsydelse og må  

 højst andrage et beløb pr. dag, svarende til sædvanlig timebetaling for 3  

 timers undervisning.
 Der kan ikke ydes timebetaling eller vederlag til personel på de  

 tjenestesteder, der medvirker ved øvelsers, ekskursioners eller  

 forevisningers gennemførelse.
 Ad cirkulærets pkt. 4.
 De regulerede beløb fremgår af Kundgørelse for Forsvaret A.
 Ad cirkulærets pkt. 5.
 Nedsættelse eller bortfald af den i pkt. 5. forudsatte forberedelsestid  

 fastsættes af Forsvarskommandoen henholdsvis Hjemmeværnskommandoen efter  

 aftale med den forhandlingsberettigede organisation.
 Ad cirkulærets pkt. 9.
 Der kan ikke ydes særskilt betaling for f.eks. møder i faggrupperne på  

 forsvarets skoler eller for hvervet som faggruppeleder m.v.
 Ad cirkulærets pkt. 12.
 Timelærere med hovedbeskæftigelse under Forsvarsministeriets område kan  

 højst mod betaling udøve timelønnet undervisningsvirksomhed ved en eller  

 flere skoler i indtil 16 timer indenfor en 4 ugers periode.
 Forsvarskommandoen henholdsvis Hjemmeværnskommandoen kan - efter  

 indstilling i det enkelte tilfælde - godkende en planlægningsperiode på  

 indtil 12 uger, således at der i særlige tilfælde (f.eks. internatskurser  

 o.l.) kan udøves timelønnet undervisningsvirksomhed i indtil 48 timer  

 indenfor en 12 ugers periode.
 Forsvarskommandoen henholdsvis Hjemmeværnskommandoen orienterer med  

 skriftlig begrundelse den forhandlingsberettigede organisation såfremt  

 timelærere, der ikke er ansat under Forsvarsministeriets område, tillægges  

 over 500 timer årligt.
 Deltidsansættelse på mere end 780 arbejdstimer årligt kan ikke ske i  

 henhold til nærværende bestemmelse. Ønsker om ansættelse af timelærere med  

 mere end 780 timer pr. år fore-lægges af Forsvarskommandoen henholdsvis  

 Hjemmeværnskommandoen for Forsvarsministeriet. (Det bemærkes, at  

 deltidsbeskæftigelse på mere end 1.014 timer årligt forudsætter, at der  

 særskilt er oprettet en stilling).
 Ad cirkulærets pkt. 13.
Ansættelse af timelønnede lærere med hovedstilling under  

 Forsvarsministeriets område finder sted efter internt stillingsopslag.
Der  

 udfærdiges en ansættelseskontrakt og fastsættes tjenesteomlægning m.v. efter  

 Forsvarskommandoens henholdsvis Hjemmeværnskommandoens nærmere bestemmelse.
 Ansættelse af timelærere med anden hovedstilling finder sted i henhold til  

 cirkulærets pkt. 13. Genpart af ansættelseskontrakt tilsendes  

 Forsvarskommandoen henholdsvis Hjemmeværnskommandoen.
 Ad cirkulærets pkt. 15.
 Der kan ikke ydes betaling i henhold til cirkulæret for den undervisning,  

 opgavestillelse og opgaveretning, der gennemføres ved den enkelte skole af  

 det ved pågældende skole fast tjenstgørende personel, samt til andet  

 personel, der ikke foretager en tilsvarende forskydning af tjenesten.
 § 4.  Aflønning af pensionister, der virker som  

 timelærere ved forsvarets skoler.
For timelærere, der er pensionerede fra tjeneste under  

 Forsvarsministeriets område, fastsættes efter indstilling til  

 Forsvarsministeriet et særligt vederlag.
Indstillingen bilægges oplysninger  

 vedrørende - antal undervisningstimer, - undervisningssted og -niveau, - eventuelt uddybende og supplerende bemærkninger samt udkast til aftale  

 om ansættelsesvilkår m.v.
 § 5.  Kundgørelse for Forsvaret B.2-1988 ophæves.
 P.M.V.
 E.B.
