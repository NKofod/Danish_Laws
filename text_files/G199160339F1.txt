Formålet med registeret er registrering, databehandling og arkivering af oplysninger til brug ved beregning/registrering af serumkoncentrationer og tilhørende doseringer for patienter.
Registeret anvendes tillige til planlægning, drift og administration af de opgaver, der ligger inden for det kliniske farmalogiske laboratoriums ansvarsområde, samt til forskning og andet videnskabeligt arbejde, der udføres i tilknytning til laboratoriet med henblik på udveksling af metodeforbedring inden for behandlingen med perfenazin.
Personkreds: Registeret må kun indeholde oplysninger om patienter, der i forbindelse med psykiatrisk behandling, får eller har fået ordineret perfenazin, og hvor laboratoriet samtidig yder/har ydet faglig bistand og/eller rådgivning.
 Ikrafttrædelsesdato: 01/07/1991.
