Bekendtgørelse  

 om lægers turnusuddannelsesforløb I medfør af § 31, stk. 1 og 2 i lov nr. 451 af  

 22. maj 2006 om autorisation af sundhedspersoner og om sundhedsfaglig  

 virksomhed samt under henvisning til § 4, stk. 2, i bekendtgørelse  

 nr. 1727 af 21. december 2006 om uddannelse til selvstændigt virke som læge,  

 fastsættes:
Kapitel 1 Turnusordningen § 1.  

  

 Turnusordningen omfatter et af  

 Sundhedsstyrelsen fastsat antal turnusuddannelsesforløb, der anvises  

 lægestuderende og læger, der tilmelder sig ordningen, jf. § 5.
Stk. 2.  

  

 På grundlag  

 af tilmelding fra lægestuderende og læger uddannet ved et dansk  

 sundhedsvidenskabeligt  

 fakultet, fastlægger Sundhedsstyrelsen to gange årligt antallet af  

 uddannelsesforløb.
Sundhedsstyrelsen udmelder herefter det nødvendige antal  

 turnusuddannelsesforløb  

 til de Regionale Råd for Lægers Videreuddannelse, som udmønter den regionale  

 uddannelseskapacitet.
 Stk. 3.  

  

 Et turnusuddannelsesforløb  

 omfatter et 18-måneders ansættelsesforløb med:
1)  

 	  

 12 måneders  

 ansættelse på sygehus.
Denne del af ansættelsen skal finde sted på mindst to  

 og  

 højst tre afdelinger og hver del af ansættelsen skal være af mindst tre  

 måneders varighed.
Hvis turnusuddannelsesforløbet opdeles i ansættelser af  

 mindre end seks måneders varighed, skal disse finde sted på samme geografiske  

 enhed.
De Regionale Råd for Lægers Videreuddannelse tilrettelægger de enkelte  

 turnusuddannelsesforløb og godkender uddannelsesprogrammer, som sikrer at  

 gældende målbeskrivelse for turnus opfyldes.
2)  

 	  

 6 måneders ansættelse  

 som praksisreservelæge hos en alment praktiserende læge, der er godkendt som  

 praksistutor af de Regionale Råd for Lægers Videreuddannelse.
De Regionale  

 Råd  

 for Lægers Videreuddannelse tilrettelægger de enkelte turnusuddannelsesforløb  

 i  

 samarbejde med praksis, således at gældende målbeskrivelse for turnus  

 opfyldes.
 Stk. 4.  

  

 De kliniske uddannelseselementer  

 på sygehus skal gennemføres inden praksisreservelægestillingen påbegyndes.  

 Sundhedsstyrelsen kan i særlige tilfælde efter indstilling fra det pågældende  

 Regionale Råd for Lægers Videreuddannelse godkende at rækkefølgen fraviges.
 Stk. 5.  

  

 Turnusuddannelsen er det først  

 tællende kliniske uddannelseselement i den lægelige videreuddannelse.
 Stk. 6.  

  

 Det er en betingelse, at den  

 pågældende har opnået autorisation som læge, inden påbegyndelse af turnus.
Kapitel 2 Ansættelse § 2.  

  

 Ansættelse i turnusuddannelsesforløb gennemføres som heltidsansættelse, jf.  

 dog  

 stk. 2-3.
 Stk. 2.  

  

 Ansættelse i  

 turnusuddannelsesforløb på deltid eller skiftevis på fuldtid og deltid kan,  

 under  

 forudsætning af, at der kan indgås aftale med ansættelsesmyndigheden, finde  

 sted i forbindelse med delvis genoptagelse af arbejdet under barselsorlov  

 eller  

 forældreorlov.
 Stk. 3.  

  

 Ansættelse i  

 turnusuddannelsesforløb på deltid eller skiftevis på fuldtid og deltid kan,  

 under forudsætning af, at der kan indgås aftale herom med  

 ansættelsesmyndigheden, godkendes, når særlige personlige forhold taler  

 herfor.
 Stk. 4.  

  

 Deltidsansættelse i henhold til  

 stk. 2-3 skal udgøre mindst halvdelen af arbejdstiden i en  

 fuldtidsansættelse.  

 Deltidsansættelsen skal indeholde alle de uddannelsesgivende elementer, som  

 er  

 indeholdt i en tilsvarende fuldtidsansættelse.
 Stk. 5.  

  

 Ved deltidsansættelse efter  

 stk. 2-3 forlænges uddannelsestiden forholdsmæssigt, således at den  

 samlede uddannelsestid svarer til den, der kræves i en fuldtidsansættelse.
 Stk. 6.  

  

 Deltidsansættelse i henhold til  

 stk. 3 godkendes af Sundhedsstyrelsen, der endvidere fastsætter den  

 nødvendige forlængelse af uddannelsesvarigheden ved deltidsansættelse.
§ 3.  

  

 Ved fravær  bortset fra ferie  

 (herunder særlige feriedage) i henhold til ferieloven eller overenskomst  

   

 svarende til mere end 10 % af den fastsatte varighed for en given  

 uddannelsesdel forlænges uddannelsestiden med den samlede fraværsperiode.
Ved  

 fravær forstås fraværsperioder på grund af sygdom, graviditet, barsel,  

 omsorgsdage, adoption eller andre særlige grunde.
 Stk. 2.  

  

 Forlængelse af ansættelsen eller  

 erstatningsansættelsen skal være af samme varighed som fraværet.  

 Erstatningsansættelse godkendes af det Regionale Råd for Lægers  

 Videreuddannelse  

 forud for ansættelsen.
Kapitel 3 Evaluering § 4.  

  

 Turnusuddannelsen evalueres i  

 forløbet med mulighed for justering samt ved afslutningen af de enkelte  

 uddannelseselementer.
Ved afslutning af hele uddannelsesforløbet evalueres  

 forløbet med henblik på en samlet godkendelse af turnusuddannelsen.
 Stk. 2.  

  

 Sundhedsstyrelsen fastsætter  

 nærmere regler for evaluering af uddannelsesforløbet og den tilsvarende  

 godkendelsesprocedure.
Kapitel 4 Tilmelding § 5.  

  

 Lægestuderende og læger uddannet  

 ved et dansk sundhedsvidenskabeligt fakultet kan tilmelde sig den i § 1  

 omtalte turnusordning efter at have indstillet sig til den lægevidenskabelige  

 kandidateksamen.
Sundhedsstyrelsen fastsætter en frist for tilmelding.
Stk. 2.  

  

 Tilmelding til turnusordningen  

 kan uden nærmere begrundelse udskydes i op til to år efter afsluttet  

 kandidateksamen.
Det påhviler lægen selv at holde sig underrettet om  

 tidsfrister for tilmelding.
 Stk. 3.  

  

 Sundhedsstyrelsen kan i særlige  

 tilfælde dispensere for den i stk. 2 nævnte tidsfrist.
 Stk. 4.  

  

 Tilmelding til turnusordningen  

 efter stk. 1 og 2, kan kun ske én gang.
 § 6.  

  

 Sundhedsstyrelsen udarbejder  

 nærmere regler for tilmeldingsfrister, formularkrav samt den praktiske  

 gennemførelse af de lægestuderendes valg af sygehusområde i den enkelte  

 videreuddannelsesregion.
 Stk. 2.  

  

 Lægestuderende  

 og læger vælger sygehusområde efter tur i  

 nummerrækkefølge efter lodtrækning.
 § 7.  

  

 Lægestuderende og læger, der ikke  

 tager imod et anvist turnusuddannelsesforløb, udgår af turnusordningen.
Kapitel 5 Særlig fordeling § 8.  

  

 Lægestuderende og læger, der har  

 fået godkendt særlige hensyn, jf. § 10, indgår ikke i lodtrækningen og  

 får  

 tildelt sygehusområde efter eget ønske.
§ 9.  

  

 Gifte og samlevende kan opnå  

 turnusuddannelsesforløb i samme sygehusområde.
Tilsvarende gælder, såfremt  

 ægtefællen/samleveren består eksamen et semester senere.
I disse tilfælde  

 tilmeldes begge turnusordningen for den der forventes at bestå  

 kandidateksamen  

 først, mens turnusafviklingen først finder sted, når den anden har bestået  

 kandidateksamen.
Ordningen gælder også såfremt ægtefællen/samleveren er  

 omfattet af bestemmelsen om særlige hensyn, jf. § 10.
§ 10.  

  

 Såfremt det kan dokumenteres, at  

 der hos ansøgeren eller dennes nærmeste familie foreligger alvorlig sygdom og  

 de i relation hertil hørende behandlings-, omsorgs- eller pasningsproblemer,  

 forbundet med sygdommen nødvendiggør særlig hensyntagen, kan der efter  

 ansøgning tildeles sygehusområde efter eget ønske.
Samme hensyn kan tages,  

 hvis  

 det kan sandsynliggøres, at turnusafviklingen vil medføre ganske særlige og  

 meget alvorlige sociale problemer for den pågældende.
 Stk. 2.  

  

 Det påhviler ansøgeren selv at  

 fremskaffe den fornødne dokumentation fra behandlende læger, relevante  

 myndigheder eller andre.
 Stk. 3.  

  

 Ansøgning om særlige hensyn  

 indsendes til Sundhedsstyrelsen inden udløb af den fastsatte frist.
 Stk. 4.  

  

 Ved afgørelse om tildeling af  

 sygehusområde efter eget ønske, på baggrund af særlige hensyn, rådgives  

 Sundhedsstyrelsen af et udvalg til bedømmelse af de indkomne ansøgninger.  

 Udvalgets medlemmer udpeges af Danske Regioner, Foreningen af Speciallæger,  

 Praktiserende Lægers Organisation, Foreningen af Yngre Læger og Foreningen af  

 Danske Lægestuderende.
Stk. 5.  

  

 Afgørelse træffes af  

 Sundhedsstyrelsen.
Afgørelsen kan påklages til Indenrigs- og  

 sundhedsministeriet.
 § 11.  




  

 Lægestuderende og læger, der får tildelt en  

 turnus-Ph.d. blok ved et af de  

  

 sundhedsvidenskabelige fakulteter  

 i Danmark, udgår af lodtrækningen og får tildelt turnusuddannelse i den  

 videreuddannelsesregion, hvor Ph.d. forløbet afvikles.
 Stk. 2  

.  

 Ordningen med turnus-Ph.d. blokke  

 omfatter højst tolv blokke fordelt med fem blokke i Region Øst, tre blokke i  

 Region Syd og fire blokke i Region Nord pr. turnusfordeling.
Stk. 3.  

  

 Det påhviler ansøgeren selv at  

 fremsende dokumentation for det tildelte Ph.d. forløb.
Dokumentation  

 indsendes  

 til Sundhedsstyrelsen senest 3 måneder før påbegyndelse af turnus-Ph.d.  

 blokken.
§ 12.  

  

 Lægestuderende og læger kan  

 tilmelde sig »Turnus i Forsvaret«, hvilket indebærer, at seks måneders  

 tjeneste  

 ved ét af Forsvarets Sundhedscentre erstatter seks måneders ansættelse som  

 praksisreservelæge i turnusuddannelsen.
Sygehusdelen af turnusuddannelsen vil  

 samtidig blive afviklet i det område, hvor sundhedscentret er placeret.  

 Lægestuderende  

 og læger, der tilmelder sig ordningen, udgår af den ordinære turnusfordeling  

 og  

 deltager forlods i en særlig lodtrækning om tildeling af ønskede  

 sundhedscentre.
Ordningen kan ikke anvendes i kombination med de i §§ 9,  

 10 og 11 nævnte særlige fordelinger, ligesom bytning ikke kan finde sted.
Stk. 2.  

  

 Ordningen »Turnus i Forsvaret«  

 omfatter højst 10 kandidater pr. fordeling.
Kandidater, der tildeles turnus i  

 Forsvaret fordeles før øvrige kandidater.
Kandidater, der efter særlig  

 lodtrækning ikke tildeles turnus i Forsvaret indgår efterfølgende i den  

 ordinære lodtrækning.
 Stk. 3  

.  

 For de kandidater, der opnår »Turnus  

 i Forsvaret« tilrettelægger Sundhedsstyrelsen i samarbejde med Forsvarets  

 Sundhedstjeneste det enkelte uddannelsesforløb, således at gældende  

 målbeskrivelse for turnus opfyldes.
 Stk. 4.  

  

 Sundhedsstyrelsen fastsætter nærmere regler for »Turnus i Forsvaret« herunder  

 for godkendelsesproceduren.
 § 13.  

  

 Under særlige omstændigheder kan  

 det tildelte turnusforløb overflyttes efter skriftlig aftale mellem de  

 berørte  

 Regionale Råd for Lægers Videreuddannelse  

.
Kapitel 6 Udsættelse af turnusafvikling § 14.  

  

 Lægestuderende og læger tilmeldt  

 turnusordningen har ret til midlertidig udsættelse af det tilbudte  

 turnusuddannelsesforløb i forbindelse med orlov i henhold til gældende  

 lovgivning.
§ 15.  


  

 Mandlige lægestuderende  

 og læger, der ønsker at aftjene værnepligt uden at være omfattet af  

 bestemmelsen  

 i § 12, har ret til midlertidig udsættelse af det tilbudte  

 turnusuddannelsesforløb så længe værnepligten varer.
Udsættelse af  

 turnusuddannelsen på grund af aftjening af værnepligt meddeles til det  

 Regionale Råd for Lægers Videreuddannelse i den videreuddannelsesregion, hvor  

 turnusforløbet skal afvikles.
 § 16.  

  

 Lægestuderende og læger tilmeldt  

 turnusordningen, ansat eller med tilbud om ansættelse i Ph.d.-stilling eller  

 anden forskerstilling, kan på baggrund af dokumentation fra vedkommende  

 universitet eller anden forskningsinstitution, gives udsættelse indtil udløb  

 af  

 stillingen, dog maksimalt 4 år efter kandidateksamen.
§ 17.  

  

 Ansøgning efter § 16 skal  

 indsendes til det Regionale Råd for Lægers Videreuddannelse i den  

 videreuddannelsesregion, hvor lægen har fået tildelt sygehusområde.
Ansøgning  

 skal indsendes senest 3 måneder før en ønsket udsættelse.
Ved ansøgninger  

 indsendt  

 efter denne frist afgør det Regionale Råd for Lægers Videreuddannelse  

 hvorvidt  

 ansøgningen kan imødekommes.
Kapitel 7 Ikrafttræden § 18.  

  

 Bekendtgørelsen træder i kraft  

 den 22. januar 2007.
 Stk. 2.  

  

 Samtidig ophæves bekendtgørelse  

 nr. 157 af 28. februar 2003 om lægers turnusuddannelsesforløb som ændret ved  

 bekendtgørelse nr. 832 af 3. august 2004 og bekendtgørelse nr. 388 af 2. maj  

 2006.
