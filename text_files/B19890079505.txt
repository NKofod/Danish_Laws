I medfør af §§ 3, 4, 8, stk. 1, og § 9 i lov nr. 347 af 24. maj 1989 om åben uddannelse (Erhvervsrettet voksenuddannelse - deltidsuddannelser og enkeltfagskurser) fastsættes:
Almindelige bestemmelser § 1.  Åbne uddannelser er offentligt anerkendte  

 heltidsuddannelser tilrettelagt som deltidsuddannelser og enkeltfagskurser  

 samt deltidsuddannelser og dele heraf tilrettelagt som enkeltfagskurser.
 Stk. 2.  Åben uddannelse følger reglerne i denne  

 bekendtgørelse samt uddannelsesbekendtgørelsen for den enkelte uddannelse.
Godkendelse § 2.  Undervisnings- og Forskningsministeren godkender  

 årligt, hvilke af de åbne uddannelser, der kan ydes tilskud til, og på hvilke  

 institutioner de udbydes.
 Stk. 2.  Uddannelsesinstitutionen kan uden godkendelse  

 udbyde åbne uddannelser, jf. § 1, samt dele af egne heltidsuddannelser  

 tilrettelagt som åben uddannelse efter reglerne om indtægtsdækket virksomhed.
 § 3.  Undervisningen tilrettelægges, således at den  

 kan følges af personer med fuldtidsarbejde.
Stk. 2.  Undervisnings- og Forskningsministeriet kan  

 tillade, at åben uddannelse tilrettelægges som heltidsforløb.
Ministeriet kan  

 samtidig bestemme, hvor mange og hvilke grupper der kan følge undervisningen  

 på heltid.
 Stk. 3.  Den normerede arbejdsindsats for  

 deltidsuddannelser og enkeltfagskurser, der er dele af en uddannelse, må ikke  

 overstige den normerede arbejdsindsats for den pågældende uddannelse.
§ 4.  Uddannelsesinstitutionen fastsætter inden for de  

 i § 1 nævnte bekendtgørelsers rammer de nærmere retningslinier for  

 undervisningens tilrettelæggelse.
Medmindre andet er fastsat i den pågældende  

 uddannelsesbekendtgørelse, skal retningslinierne indeholde en beskrivelse af:
 Stk. 2.  Timetalsnormer i gældende  

 uddannelsesbekendtgørelser er ikke bindende for tilrettelæggelsen som åben  

 uddannelse.
Bedømmelse § 5.  Åben uddannelse afsluttes med prøve, evaluering  

 eller anden bedømmelse, hvortil eksterne censorer medvirker.
 Stk. 2.  Intern bedømmelse eller bevis for gennemførelse  

 kan afløse dele af prøver m.v. efter stk. 1.
 § 6.  Udpegning og medvirken af censorer sker efter  

 reglerne herom for de pågældende uddannelser.
 § 7.  Bedømmelse af de studerendes præstationer sker  

 efter reglerne herom for de pågældende uddannelser.
§ 8.  Uddannelsesinstitutionen, hvor en studerende har  

 gennemført en deltidsuddannelse eller et enkeltfagskursus, udsteder bevis  

 herfor.
Beviset skal indeholde resultatet af aflagte prøver, en beskrivelse  

 af uddannelsen samt angive den eventuelle betegnelse, uddannelsen eller  

 kurset giver ret til.
§ 9.  Studerende, som har bestået alle prøver, der  

 indgår i en uddannelse, har ret til at få udstedt samlet eksamensbevis for  

 uddannelsen.
Beviset udstedes af de uddannelsesinstitutioner, der udbyder den  

 pågældende uddannelse.
 Stk. 2.  Såfremt der i den studerendes uddannelsesforløb  

 indgår uddannelsesdele, der ikke umiddelbart er omfattet af bestemmelserne  

 for den pågældende uddannelse, vurderer uddannelsesinstitutionen, om disse  

 kan godkendes som led i uddannelsen.
Stk. 3.  Uddannelsesinstitutionen godkender, i hvilket  

 omfang forudgående praktisk erhvervserfaring kan sidestilles med den for  

 uddannelsen foreskrevne praktiske uddannelse.
For lærlingeuddannelser,  

 erhvervsfaglige grunduddannelser og erhvervsuddannelser foretages  

 godkendelsen i samråd med eventuelle lokale uddannelsesudvalg.
Det faglige  

 udvalg udsteder sædvanligt bevis efter bestået afsluttende prøve.
For  

 uddannelser uden afsluttende prøve udsteder uddannelsesinstitutionen bevis  

 for gennemført uddannelse.
 § 10.  Beståede deltidsuddannelser og enkeltfagskurser  

 godskrives efter optagelse på den pågældende heltidsuddannelse.
Optagelse § 11.  Studerende kan samtidig optages ved flere  

 deltidsuddannelser og enkeltfagskurser.
Stk. 2.  Optagelsen omfatter et kursus eller et  

 undervisningsforløb med dertil hørende prøver eller lignende.
Har en  

 uddannelsesinstitution udbudt en uddannelse som eet samlet forløb, har den  

 studerende inden for den for uddannelsen fastsatte normerede uddannelsestid  

 ret til at afslutte den påbegyndte uddannelse.
 Stk. 3.  Heltidsstuderende, kan ikke samtidig optages  

 ved den tilsvarende deltidsuddannelse eller et tilsvarende enkeltfagskursus.
§ 12.  Adgangsbetingelserne ved optagelse på åben  

 uddannelse følger reglerne i uddannelsesbekendtgørelser,  

 optagelsesbekendtgørelser eller andre bekendtgørelser for den pågældende  

 uddannelse.
Institutionen skal administrere adgangsreglerne, således at der i  

 videst muligt omfang tages hensyn til de reelle kvalifikationer, som voksne  

 ansøgere har erhvervet i arbejdslivet eller på anden måde.
 Stk. 2.  Adgangskravene for optagelse på  

 enkeltfagskursus afgrænses under hensyn til de faglige forudsætninger, der er  

 nødvendige for at kunne gennemføre det pågældende kursus.
 Stk. 3.  Der kan ikke som adgangsbetingelse stilles krav  

 om en bestemt alder.
 § 13.  Uddannelsesinstitutionen fastsætter en frist  

 for ansøgning om optagelse.
§ 14.  Kan en uddannelsesinstitution af  

 kapacitetsmæssige årsager ikke optage alle rettidigt tilmeldte ansøgere, der  

 opfylder adgangsbetingelserne, fastlægger institutionen kriterier for  

 optagelse.
Der kan ikke anvendes et alderskriterium eller lodtrækning ved  

 udvælgelsen.
Hvis ansøgeren ønsker det, oversender institutionen ansøgningen  

 til en anden uddannelsesinstitution, der tilbyder samme uddannelse eller  

 kursus.
 § 15.  Uddannelsesinstitutionen kan efter  

 ansøgningsfristens udløb undlade at igangsætte udbudt undervisning på grund  

 af ringe søgning.
 Stk. 2.  Hvis ansøgeren ønsker det, oversender  

 institutionen i de i stk. 1 nævnte tilfælde ansøgningen til en anden  

 uddannelsesinstitution, der tilbyder samme uddannelse eller kursus.
 § 16.  Tilbydes uddannelser eller kurser som  

 fjernundervisning, kan institutionen i de i § 14 og § 15 nævnte tilfælde i  

 stedet tilbyde ansøgere optagelse som fjernstuderende.
Deltagerbetaling § 17.  Studerende betaler en af  

 uddannelsesinstitutionen fastsat betaling for uddannelsen eller kurset,  

 herunder for tilhørende prøver m.v.
Det er en betingelse for deltagelse i  

 undervisningen, prøver m.v., at betaling er sket inden den i § 18 nævnte  

 frist.
§ 18.  Deltagerbetalingen fastsættes een gang årligt  

 og kan efter institutionens bestemmelse opkræves i rater, dog mindst een gang  

 halvårligt.
Institutionen fastsætter en frist for betalingen.
 § 19.  Møder den studerende ikke til undervisningen,  

 prøver m.v., sker der ikke tilbagebetaling.
 Stk. 2.  Institutionen kan dog fastsætte frister for  

 afmelding og for tilbagebetaling af deltagerbetalingen inden undervisningens  

 begyndelse.
Selvstuderende § 20.  Personer, der ikke er optaget ved tilsvarende  

 åben uddannelse eller heltidsuddannelse, kan som selvstuderende aflægge  

 prøver eller deltage i anden bedømmelse ved deltidsuddannelser og  

 enkeltfagskurser, der udbydes som åben uddannelse.
 Stk. 2.  Der kan ikke fastsættes adgangskrav for  

 selvstuderendes tilmelding til prøver m.v. eller begrænsninger i det antal  

 gange, en selvstuderende kan tilmelde sig.
 Stk. 3.  Uddannelsesinstitutionen kan godkende, at  

 selvstuderende kan aflægge prøve i uddannelser, der ikke er godkendt som åben  

 uddannelse.
 Stk. 4.  Reglerne i Kapitel 2 om bedømmelse og  

 udstedelse af bevis finder tilsvarende anvendelse for selvstuderende.
§ 21.  Uddannelsesinstitutionen fastsætter en frist  

 for, hvornår den selvstuderende skal tilmelde sig prøver m.v.
Denne frist kan  

 tidligst udløbe 3 måneder før eksamensterminens start.
 § 22.  Uddannelsesinstitutionen, hvor prøven skal  

 aflægges, skal senest 2 måneder inden prøvens aflæggelse give selvstuderende  

 oplysning om faglige mål og pensum samt eventuel godkendelse af pensum.  

 Materialet skal indeholde en fyldestgørende beskrivelse af prøveformerne.
§ 23.  Prøver m.v. aflægges af selvstuderende til de  

 ordinære eksamensterminer.
Prøveaflæggelsen er normalt fælles for  

 selvstuderende og øvrige studerende.
 § 24.  Der tilrettelægges særlige prøver for  

 selvstuderende, såfremt de normale prøver i væsentlig grad er knyttet til  

 undervisningsforløbet.
 § 25.  Sker aflæggelse af prøve m.v. sammen med andre  

 studerende, må det ikke fremgå, hvilke eksaminander der er tilmeldt som  

 henholdsvis selvstuderende og andre studerende.
 § 26.  Uddannelsesinstitutionen meddeler senest ved  

 tilmeldingen, hvilket beløb den selv§tuderende skal betale for at aflægge  

 prøve m.v.
Stk. 2.  Betalingen skal dække de med prøver m.v.  

 direkte forbundne udgifter.
Betalingen må ikke være overskudsgivende.
 § 27.  Det er en betingelse for den selvstuderendes  

 aflæggelse af prøve m.v., at betaling er sket.
 Stk. 2.  Møder den selvstuderende ikke til prøver m.v.,  

 sker der ikke tilbagebetaling.
 Stk. 3.  Uddannelsesinstitutionen kan dog fastsætte  

 frister for afmelding og for tilbagebetaling.
 Ikrafttræden m.v.
§ 28.  Klager over institutionens afgørelser i henhold  

 til denne bekendtgørelse indgives til institutionen.
Hvis en klage ikke tages  

 til følge, og klageren fastholder klagen, videresender institutionen klagen  

 vedlagt en udtalelse til Undervisnings- og Forskningsministeriet.
 § 29.  Bekendtgørelsen træder i kraft den 1. januar  

 1990.
 Stk. 2.  Følgende bekendtgørelse ophæves:
 Bekendtgørelse nr. 373 af 30. juni 1977 om handlesskolernes  

 statskontrollerede enkeltfagsprøver.
