Nr LSF 252 Forslag til Lov om ændring af lov om Arbejdsgivernes Elevrefusion (Tilskud  

 og lønrefusion) Fremsat af undervisningsministeren (Ole Vig Jensen) den 3. maj 1995 Vedtaget ved tredjebehandling den 1. juni 1995 Lov nr. 452 af 14/06/1995 § 1 I lov om Arbejdsgivernes Elevrefusion, jf. lovbekendtgørelse nr. 699 af  

 31. august 1993, foretages følgende ændringer:
 1. I § 5, stk. 1, 2. pkt., ændres »1993-95« til:  

 »1993-96«.
 2. I § 16, stk. 1, 1. pkt., ændres »31. december  

 1995« til: »31. december 1996«.
 3. § 16, stk. 2, affattes således:
»Stk. 2. For 1993 er tilskuddet 20.000 kr. pr. elev.
For  

 elever, der er begyndt praktikuddannelse i 1992, 1993, 1994 og 1995, er  

 tilskuddet i 1994 og følgende år 16.000 kr. årligt pr. elev.
For elever, der  

 er begyndt praktikuddannelse i 1996, er tilskuddet 12.000 kr. årligt pr.  

 elev.« 4. I § 38, stk. 1, 1. pkt., ændres »1. januar  

 1996« til: »1. januar 1997«.
 5. I § 38, stk. 2, ændres »1. april 1996« til:  

 »1. april 1997«.
§ 2 Loven træder i kraft den 1. juli 1995.
Oprindeligt fremsat forslag § 1 I lov om Arbejdsgivernes Elevrefusion, jf. lovbekendtgørelse nr. 699 af  

 31. august 1993, foretages følgende ændringer:
 1. I § 5, stk. 1, 2. pkt., ændres »1993-95« til:  

 »1993-96«.
 2. I § 16, stk. 1, 1. pkt., ændres »31. december  

 1995« til: »31. december 1996«.
 3. § 16, stk. 2, affattes således:
» Stk. 2. For 1993 er tilskuddet 20.000 kr. pr. elev.
For  

 elever, der er begyndt praktikuddannelse i 1992, 1993, 1994 og 1995 er  

 tilskuddet i 1994 og følgende år 16.000 kr. årligt pr. elev.
For elever, der  

 er begyndt praktikuddannelse i 1996, er tilskuddet 12.000 kr. årligt pr.  

 elev.«.
 4. I § 38, stk. 1, 1. pkt., ændres »1. januar  

 1996« til: »1. januar 1997«.
 5. I § 38, stk. 2, ændres »1. april 1996« til:  

 »1. april 1997«.
§ 2 Loven træder i kraft den 1. juli 1995.
Bemærkninger til lovforslaget Almindelige bemærkninger Skolepraktik og praktikpladstilskud Praktikpladsforliget fra november 1992 udløber med udgangen af 1995. Dette  

 indebærer, at der ikke længere er et tilbud om skolepraktik, og at  

 praktikpladstilskud ikke ydes til praktikpladser, der oprettes efter den 31.  

 december 1995, samt at taksterne for lønrefusion skal fastsættes i de årlige  

 finanslove.
 For at sikre tilstrækkelige praktikpladsmuligheder i 1996, foreslås det,  

 at den nuværende skolepraktikordning, jf. lov om skolepraktik i  

 erhvervsuddannelserne, forlænges uændret i et år.  

 Praktikpladstilskudsordningen forlænges et år og videreføres i 1996 med et  

 tilskud på 12.000 kr. pr. elev pr. år for elever, der begynder  

 praktikuddannelse i 1996. De hidtidige takster for lønrefusionen fastholdes i  

 1996.
 Lovforslaget ventes ikke at have miljømæssige eller erhvervsøkonomiske  

 konsekvenser.
Økonomiske og administrative konsekvenser Tilskudsordningen forlænges med 1 år således, at arbejdsgivere kan opnå  

 tilskud for elever, der er begyndt praktikuddannelse hos arbejdsgiveren  

 senest den 31. december 1996. For elever, der er begyndt praktikuddannelse i  

 1993-1995, er tilskuddet i 1996 og følgende år 16.000 kr. årligt pr. elev.  

 For elever, der begynder praktikuddannelse i 1996, kan tilskuddet nedsættes  

 til 12.000 kr. årligt pr. elev, da den gunstige konjunkturudvikling inden for  

 det sidste år formentlig bevirker, at der kan oprettes mindst lige så mange  

 praktikpladser som i de foregående år.
 Under hensyn til den demografiske befolkningsudvikling forudsættes det, at  

 der indgås 35.000 uddannelsesaftaler i 1996 inden for erhvervsuddannelserne.  

 Der er herudover forudsat en tilgang til erhvervsgrunduddannelsen i 1996 på  

 3.000 og en tilgang på 19.500 til andre tilskudsberettigede uddannelser.  

 Under disse forudsætninger skal der i alt i 1996 udbetales ca. 1.550 mio. kr.  

 i tilskud til offentlige og private praktikvirksomheder.
 Forlængelsen af tilskudsordningen i 1996 betyder en merudgift for private  

 og offentlige arbejdsgivere på ca. 400 mio. kr. i 1996.
Den samlede lønrefusionsordning videreføres uændret og administreres af  

 AER.
Fastfrysningen af lønrefusionstaksterne forlænges.
Staten yder som  

 hidtil tilskud til halvdelen af lønrefusionsordningen.
Den fortsatte  

 fastfrysning af lønrefusionstaksterne i 1996 skønnes at betyde en  

 mindreudgift for staten og AER (arbejdsgiverne) i 1996.
Skolepraktikordningen videreføres uændret i 1996. Der forudsættes at blive  

 en tilgang på 2200 elever i 1996, hvilket er på niveau med det seneste  

 mønster for tilgangen til skolepraktik ultimo 1994. Merudgiften skønnes i  

 1996 at være på ca. 63 mio. kr.
Udgiften til skolepraktik forventes at udgøre  

 405 mio. kr. i 1996. Hertil kommer skolehjems- og befordringsudgifter mm. til  

 disse elever.
 Som følge af forlængelsen af tilskuds- og skolepraktikordningen forventes  

 AER's administrationsomkostninger at være på samme niveau som i 1994, dvs.  

 årlige administrationsudgifter på ca. 40 mio. kr.
 De samlede udgifter for AER i 1996 forventes at udgøre følgende:
AER's udgifter finansieres af et arbejdsgiverbidrag pr. fuldtidsansat og  

 en statsbevilling, der dækker halvdelen af udgifterne til lønrefusion.
I 1995  

 udgør arbejdsgiverbidraget 1260 kr.
Det er Undervisningsministeriets  

 vurdering, at et arbejdsgiverbidrag på 1260 kr. i 1996 kan finansiere  

 ordningernes forlængelse i 1996 med et yderligere træk på AER's reserve.  

 Tilskudsordningen omfatter såvel private som offentlige arbejdsgivere.
Der  

 vil fortsat ikke ske bloktilskudsregulering som følge af den samlede ordning.
 Forlængelsen af tilskudsordningen og skolepraktikordningen i 1996 får ikke  

 yderligere økonomiske og administrative konsekvenser for staten.
Forslagets forhold til EU-retten EF-traktatens art. 6 forbyder inden for Traktatens anvendelsesområde og  

 med forbehold af dennes særlige bestemmelser al forskelsbehandling, der  

 udøves på grundlag af nationalitet.
 EF-traktatens art. 48 sikrer medlemsstaternes arbejdstagere ret til at  

 tage arbejde i de andre medlemsstater, og bestemmelsens stk. 2 forbyder  

 enhver i nationaliteten begrundet forskelsbehandling af medlemsstaternes  

 arbejdstagere for så vidt angår beskæftigelse, aflønning og øvrige  

 arbejdsvilkår.
 Diskriminationsforbudets anvendelsesområde er udvidet i art. 7, stk. 2, i  

 Rådets forordning (EØF) nr. 1612/68 af 15. oktober 1968 om arbejdskraftens  

 frie bevægelighed inden for Fællesskabet, således at arbejdskraften nyder  

 samme sociale og skattemæssige fordele som indenlandske arbejdstagere.
 Lov om Arbejdsgivernes Elevrefusion er ikke til hinder for opfyldelse af  

 de nævnte EF-regelsæt.
 Der ydes derfor lønrefusion og tilskud til praktikpladser til  

 arbejdsgivere, der beskæftiger elever (praktikanter), der udfører deres  

 praktikuddannelse som led i en uddannelse i en anden EU-medlemsstat, i samme  

 omfang og på samme betingelser, som der ydes lønrefusion og tilskud til  

 praktikuddannelse, der finder sted som led i danske uddannelser.
 Da de nævnte EF-retlige ikke-diskriminationsregler er indarbejdet som en  

 del af Aftale om det Europæiske Økonomiske Samarbejdsområde (EØS-aftalen),  

 skal lønrefusion og tilskud tillige ydes til arbejdsgivere, der beskæftiger  

 elever fra en EØS-medlemsstat i samme omfang og på samme betingelser, som der  

 ydes lønrefusion og tilskud til praktikuddannelse, der er led i danske  

 uddannelser.
 Som nævnt sker der ikke i den gældende ordning diskrimination af borgerne  

 fra andre EU-medlemsstater.
Endvidere er der med refusions- og tilskudsordningerne ikke tale om  

 statsstøtte eller støtte, som forvrider eller truer med at forvride  

 konkurrencevilkårene ved at begunstige visse virksomheder eller visse  

 produktioner, jf.
EF-Traktatens art. 92, stk. 1.
Betingelserne for ydelse af tilskud vedrører alene uddannelserne, derimod  

 ikke arbejdgivere.
Tilskud ydes efter reglerne til alle uddannelser med  

 lønnet praktik, blot der findes en eller anden form for anerkendelse heraf.  

 Det kan være fra det offentlige eller fra vedkommende overenskomstparter  

 eller brancheorganisationer.
 Ydelse af tilskud og lønrefusion afhænger således ikke af et skøn i det  

 enkelte tilfælde, og de ydes ikke kun til visse arbejdsgivere eller visse  

 produktioner eller brancher.
Tilskuddet og 50 pct. af lønrefusionen finansieres ved bidrag fra alle  

 arbejdsgivere.
Den resterende del af lønrefusionen finansieres af staten.
Lønrefusion (hel eller delvis refusion af løn, som arbejdsgiver betaler  

 under elevens skoleophold) til arbejdsgivere i Danmark har siden 1977 været  

 ydet fra Arbejdsgivernes Elevrefusion til alle private arbejdsgivere,  

 der beskæftigede lærlinge og efg-elever, i dag benævnt  

 erhvervsuddannelseselever, i overenstemmelse med de i lovgivningen fastsatte  

 regler om disse uddannelser.
Lønrefusionen ydes endvidere for elever i  

 landbrugets grunduddannelse og for elever i de grundlæggende social- og  

 sundhedsuddannelser (offentlige arbejdsgivere).
Fra 1. januar 1993 udvidedes Arbejdsgivernes Elevrefusion-ordningen i  

 loven til at omfatte alle arbejdsgivere, såvel private som offentlige.  

 Samtidig indførtes et særligt nyt tilskud for oprettelse af nye  

 praktikpladser.
Formålet med tilskuddet er, ligesom de øvrige ydelser fra  

 Arbejdsgivernes Elevrefusion, at fremskaffe det nødvendige antal  

 praktikpladser til elever under uddannelse.
Tilskud kan ydes til stort set  

 alle uddannelser med lønnet praktik, såvel de uddannelser, der er reguleret  

 ved lovgivningen, etatsuddannelserne samt en række private uddannelser.  

 Betingelserne for godkendelse af tilskud til uddannelserne fremgår af lovens  

 kapitel 6.
Bemærkninger til de enkelte bestemmelser Til nr. 1 Lønrefusionssatserne foreslås opretholdt i 1996.
Til nr. 2 Tilskudsordningen forlænges med et år.
Til nr. 3 Tilskud for elever ansat i perioden 1. januar - 31. december 1996 er på  

 12.000 kr. årligt.
Tilskuddet ydes, ligesom de tidligere års tilskud, for den  

 resterende normale uddannelsestid, jf. § 38, stk. 1.
Til nr. 4 og 5 Ændringerne i nr. 4 og 5 er konsekvensændringer af forslaget i nr. 2 om  

 forlængelse af tilskuddet med et år.
Ansøgning om tilskud efter § 16, stk. 2,  

 skal være modtaget af AER senest den 1. april 1997.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 5, stk. 1, 2. pkt., ændres »1993-95« til:  

 »1993-96«.
§ 5. Taksterne for lønrefusion fastsættes i de årlige finanslove  

 efter indstilling fra bestyrelsen for Arbejdsgivernes Elevrefusion.
I årene  

 1993-95 er taksterne dog følgende:
1. års elever: 1.100 kr. pr. uge 2. års elever: 1.270 kr. pr. uge 3. års elever: 1.370 kr. pr. uge 4. års elever: 1.590 kr. pr. uge Voksne elever: 2.550 kr. pr. uge.
 2. I § 16, stk. 1, 1. pkt., ændres »31. december  

 1995« til: »31. december 1996«.
 3. § 16, stk. 2, affattes således:
» Stk. 2. For 1993 er tilskuddet 20.000 kr. pr. elev.
For  

 elever, der er begyndt praktikuddannelse i 1992, 1993, 1994 og 1995 er  

 tilskuddet i 1994 og følgende år 16.000 kr. årligt pr. elev.
For elever, der  

 er begyndt praktikuddannelse i 1996 er tilskuddet 12.000 kr. årligt pr.  

 elev.«.
§ 16. Arbejdsgivernes Elevrefusion yder tilskud til de i § 2, stk.  

 1, nævnte arbejdsgivere for ansættelse af elever, der i perioden fra den 1.  

 juli 1992 til den 31. december 1995 er begyndt praktikuddannelse hos  

 arbejdsgiveren på grundlag af en skriftlig aftale om at gennemføre en  

 uddannelse.
Det er en betingelse, at eleven modtager løn fra arbejdsgiveren i  

 praktiktiden.
Stk. 2. For 1993 er tilskuddet 20.000 kr. pr. elev.
For 1994 og  

 følgende år er tilskuddet 16.000 kr. årligt pr. elev.
 4. I § 38, stk. 1, 1. pkt., ændres »1. januar  

 1996« til: »1. januar 1997«.
 5. I § 38, stk. 2, ændres »1. april 1996« til:  

 »1. april 1997«.
 § 38. Tilskud efter kapitel 6 ydes for uddannelsesaftaler i den  

 normale uddannelsestid, jf. dog § 16, stk. 3, nr. 3, der indgås og påbegyndes  

 inden den 1. januar 1996. Tilskudsrater udbetales første gang i løbet af  

 april kvartal 1993.
 Stk. 2. Ansøgning om tilskud efter kapitel 6 skal være modtaget af  

 Arbejdsgivernes Elevrefusion senest den 1. april 1996.
