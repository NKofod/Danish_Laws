Arbejdsformidlingskontorerne De statsanerkendte arbejdsløshedskasser I medfør af bestemmelsen i § 10 i lov om arbejdsformidling og  

 arbejdsløshedsforsikring m.v. fastsættes efter forhandling med  

 landarbejdsnævnet nedenstående regler for samarbejde mellem  

 arbejdsformidlingskontorerne og de anerkendte arbejdsløshedskasser, herunder  

 regler om arbejdsløshedskassernes forpligtelse til at yde AF bistand ved  

 arbejdsformidling.
 Reglerne skal ses som et udtryk for, at der mellem  

 arbejdsformidlingskontorerne og de anerkendte arbejdsløshedskasser består en  

 gensidig oplysningspligt vedrørende alle forhold, der står i forbindelse med  

 de opgaver, der påhviler arbejdsformidlingskontorerne og  

 arbejdsløshedskasserne.
 1. De samarbejdende organer.
 For at samarbejdet mellem AF og arbejdsløshedskasserne kan intensiveres  

 mest muligt, bør dette i almindelighed finde sted på lokalt plan og bør  

 derfor ske direkte mellem de lokale arbejdsløshedskasseafdelinger og de under  

 AF's hovedkontoreroprettede afdelingskontorer.
I tilfælde, hvor en arbejdsløshedskasse/afdeling er beliggende i eet  

 arbejdsformidlingskontors område, men hvor medlemmet står tilmeldt et  

 afdelingskontor i et andet arbejdsformidlingskontors område, bør samarbejdet  

 som hovedregel finde sted mellem arbejdsløshedskasseafdelingen og det  

 AF-hovedkontor, i hvis område afdelingen er beliggende.
Dog kan der om mere  

 praktiske spørgsmål samarbejdes direkte mellem arbejdsløshedskasse/afdelingen  

 og det arbejdsformidlingskontor, ved hvilket det enkelte medlem står tilmeldt  

 som arbejdssøgende.
 Tilsvarende regler gælder for centralt styrede arbejdsløshedskasser.
 Af hensyn til samarbejdets nærmere tilrettelæggelse er det af vigtighed,  

 at AF og kasserne gensidigt holder hinanden underrettet såvel om de enkelte  

 kontorsteders adresse, telefonnumre og åbningstider som om relevante  

 personskift.
2. Samarbejde mellem AF og anerkendte arbejdsløshedskasser vedrørende arbejdsformidlingen.
 2.1 Samarbejde i forhold til de arbejdssøgende.
 Af har gennem sin formidlingsvirksomhed til opgave dels at søge at besætte  

 et modtaget arbejdstilbud med en arbejdstager, der opfylder de  

 kvalifikationskrav, der stilles til jobbet, dels at være den arbejdssøgende  

 behjælpelig med at få et passende arbejde.
 2.1.1 Tilmelding til AF.
 Det er af væsentlig betydning, at AF på et tidligst tidspunkt får kontakt  

 med det ledige medlem, idet AF herved får bedre mulighed for at være  

 pågældende behjælpelig med at finde ny beskæftigelse.
 Hvis et medlem af en anerkendt arbejdsløshedskasse bliver ledigt og ønsker  

 at få andet arbejde og - såfremt andet arbejde ikke kan skaffes - ønsker at  

 få dagpenge, skal pågældende straks ved ledighedens indtræden henvende sig  

 til AF som arbejdssøgende, medmindre særlige regler foreskriver noget andet.
 Kasserne har derfor pligt til at henvise medlemmer, der ønsker at få  

 dagpenge, til at give fremmøde på AF.
 2.1.2 Oplysning om den arbejdssøgende.
 For at AF kan løse formidlingsopgaverne på en tilfredsstillende måde, er  

 det nødvendigt, at AF søger frem til en nøje fastlæggelse af de  

 arbejdssøgendes uddannelse, arbejdsmæssige kvalifikationer og praktiske  

 erfaring.
 Dette kanb ske gennem samtaler med de arbejdssøgende og i samarbejde med  

 kasserne (afdelingerne) for så vidt angår oplysninger, som disse alene er i  

 besiddelse af.
 Som led i dette samarbejde skal kasserne - enten på forespørgsel fra AF  

 eller af egen drift - være AF behjælpelig med at fremskaffe samtlige  

 relevante oplysninger om medlemmerne, herunder oplysninger om faglige  

 kvalifikationer, tidligere beskæftigelse m.v.
 Det bemærkes, at der i henhold til arbejdsløshedslovens § 22 for AF gælder  

 tavshedspligt med hensyn til de for AF foreliggende oplysninger om tilmeldte  

 ledige personer.
 2.1.3 Formidling af den arbejdssøgende.
 Hvis AF er i tvivl om, hvorvidt en påtænkt formidling bør foretages,  

 rettes henvendelse til vedkommende kasse (afdeling) for sammen med denne at  

 søge tvivlsspørgsmålet løst.
 Når et medlem er blevet anvist arbejde eller på anden måde har fået  

 arbejde gennem AF, giver AF omgående arbejdsløshedskassen meddelelse herom.
 Kommer arbejdsforholdet ikke i stand, eller afbrydes det umiddelbart efter  

 overtagelsen, giver AF ligeledes omgående arbejdsløshedskassen underretning  

 herom.
Overtager et ledigt medlem arbejde uden om AF, skal medlemmet underrette  

 AF herom.
AF videregiver derefter denne meddelelse til arbejdsløshedskassen.
 Har arbejdsløshedskassen modtaget underretning om, at et ledigt medlem er  

 gået i arbejde, skal arbejdsløshedskassen videregive denne oplysning til AF.
2.1.4 Arbejdsløshedskassernes pligt til i øvrigt at medvirke ved formidling.
 Arbejdsløshedskasserne har pligt til at være AF behjælpelig omkring  

 specielle formidlingssituationer, hvor dette er foreskrevet i loven eller ved  

 cirkulærer, f.eks. formidling af langvarigt ledige.
 2.2 Samarbejde i forhold til arbejdspladserne.
 Et vigtigt led i formidlingsvirksomheden er, at AF har et bredt kendskab  

 til arbejdspladserne (virksomhederne). AF søger derfor ved modtagelsen af  

 pladstilbud fra arbejdsgivere nøje at få fastslået såvel arbejdets nærmere  

 indhold og karakter som - i muligt og hensigtsmæssigt omfang - de hertil  

 knyttede løn- og arbejdsvilkår.
 AF holder sig løbende i kontakt med arbejdspladserne gennem samtaler med  

 og besøg på virksomhederne og gennem samarbejde med arbejdsløshedskasserne.
 Disse skal på AF's anmodning eller af egen drift videregive oplysninger om  

 de enkelte arbejdspladser og arbejdsfunktioner, som kan være af betydning  

 for, at der formidles arbejdstagere med de nødvendige kvalifikationer til det  

 tilbudte arbejde.
 Endvidere skal arbejdsløshedskasserne videregive oplysninger om  

 arbejdspladser, der kan have betydning for en øget formidlingsvirksomhed,  

 f.eks. oplysninger om virksomheder, der agtes etableret o.l.
 Arbejdsløshedskasserne er endeligt forpligtede til at videregive  

 oplysninger om pladstilbud, som arbejdsløshedskasserne måtte komme i  

 besiddelse af, således at de kan søges besat gennem AF.
 Alene arbejdsløshedskasser, der har fået tilladelse til at foretage  

 anvisning af arbejde til ledige medlemmer i henhold til § 24, kan udøve  

 egentlig formidlingsvirksomhed.
3. Samarbejde mellem AF og arbejdsløshedskasserne om medlemmers dagpengeforhold og om tilsynet med arbejdsløshedsforsikringen.
3.1 Såfremt AF ikke straks ved et medlems fremmøde kan tilbyde pågældende  

 passende arbejde, udleverer AF kontrolkort til medlemmet.
AF anfører på  

 kortet, at medlemmet har givet fremmøde, og markerer tydeligt på hvilken dag  

 og inden for hvilket tidspunkt, medlemmet påny skal give fremmøde.
Det skal  

 tydeligt fremgå af kontrolkortet, hvilke uger/dage medlemmet er fritaget for  

 fremmøde.
Ligeledes anføres CPR.nr.
Kontrolkortet indgår i det materiale, kassen benytter ved beregning af, i  

 hvilket omfang medlemmet er dagpengeberettiget.
AF skal af egen drift  

 videregive til kasserne alle oplysninger om det enkelte medlem, som skønnes  

 at kunne være af betydning ved beregning og udbetaling af dagpenge eller ved  

 bedømmelse af medlemsretten.
 3.2 I forbindelse med udøvelse af tilsynsvirksomheden er kasserne  

 forpligtet til at stille det for tilsynet fornødne dagpengemateriale m.v. til  

 rådighed for AF.
4. Samarbejde mellem AF og arbejdsløshedskasserne vedrørende tilvejebringelse af oplysninger til brug for statistik vedrørende  

  arbejdsmarkedsforhold.
 4.1 For at AF kan have en ajourført oversigt over medlemmerne af  

 arbejdsløshedsforsikringen, påhviler det arbejdsløshedskasserne løbende at  

 tilsende arbejdsformidlingskontorerne oplysninger om optagelser,  

 overflytninger mellem kasser, udmeldelser samt anden afgang ved anvendelse af  

 de hertil autoriserede blanketter.
4.2 Det påhviler endvidere arbejdsløshedskasserne at udlåne de af de  

 ledige udfyldte kontrolkort til arbejdsformidlingskontorerne, for at  

 kontorerne kan udtrække de relevante oplysninger fra kortene til brug for den  

 løbende arbejdsløshedsstatistik.
Kontrolkortene skal ubetinget indsendes til  

 AF umiddelbart efter, at den for udbetaling af dagpenge afsatte normale  

 periode er afsluttet, og må således senest mandagen i den førstkommende uge  

 efter, at de ledige medlemmer skal have afleveret kontrolkortene til kassen  

 (afdelingen), være AF i hænde.
 AF skal herefter hurtigst muligt tilbagesende kontrolkortene.
 5. Hermed ophæves Arbejdsdirektoratets cirkulære af  

 30. januar 1969.
