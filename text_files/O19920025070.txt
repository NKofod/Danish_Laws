 Resumé  


  

 A klagede over K Kommunes behandling af ham i forbindelse med, at kommunen  

 ydede støtte til, at hans daværende hustru B tog ophold på døgninstitutionen  

 D  

 sammen med parrets yngste søn C.
Ombudsmanden fandt, at kommunen burde have underrettet A om  

 beslutningen om at yde støtte til C's ophold uden for hjemmet, da forældrene  

 havde fælles forældremyndighed over C.
For så vidt angik kommunens beslutning  

 om at yde støtte til C's ophold på institutionen, fandt ombudsmanden, at A  

 måtte anses som part.
En afgørelse om, hvorvidt der skulle gives A  

 aktindsigt,  

 burde derfor have været truffet på grundlag af forvaltningsloven.
Det  

 tiltrådtes  

 dog, at oplysningerne vedrørende støtten til B måtte vurderes efter  

 offentlighedsloven.
Kommunen havde i afslaget på aktindsigt henvist til den  

 almindelige tavshedspligt i straffelovens § 152. Denne henvisning ansås for  

 uberettiget, jf. forvaltningslovens § 9, stk. 2, og offentlighedslovens § 14.  

 Ombudsmanden henstillede på denne baggrund, at kommunen genoptog sagen til ny  

 behandling.
Socialministeriet havde meddelt, at det overordnede ressorttilsyn  

 ikke gav Socialstyrelsen kompetence til at gå ind i en konkret bedømmelse af  

 sagsforløbet i en personsag.
Ombudsmanden udtalte hertil, at det måtte  

 antages,  

 at ministeriet har en ganske vidtgående adgang til inden for sit  

 ressortområde  

 at afgive vejledende udtalelser om lovgivningens indhold og anvendelse.  

 Udtalelserne  

 kan gives med udgangspunkt i konkrete sager. (J. nr. 1991-134-060).
Frivillig døgninstitutionsanbringelse.
Underretning af  

 faderen.
Partsstatus.
Aktindsigt.
Det sociale sektortilsyn.
 A klagede over K Kommunes  

 behandling af ham i forbindelse med, at kommunen ydede støtte til, at hans  

 daværende hustru B tog ophold på døgninstitutionen D i Y-by sammen med  

 parrets  

 yngste søn.
A og B blev gift i 1972 og  

 fik tre børn.
Den yngste, C, var født den 27. februar  

 1983. A  

 og B havde i fællesskab  

 forældremyndigheden over børnene, jf. myndighedsloven § 8, stk. 1.
Den 12. april 1989 forlod B  

 det fælles hjem og tog C med sig.
Hun fik med støtte fra K Kommunes  

 socialforvaltning ophold i institutionen D, som er en social døgninstitution.
I skrivelse af 12. maj 1989  

 anmodede K Kommune S Statsamt om at sætte ham i bidrag i henhold til § 8 i  

 bistandsloven til dækning af hjælp, kommunen udbetalte i henhold til  

 bistandsloven til B og C.
Ansøgningen gjaldt både ægtefællebidrag og  

 børnebidrag.
Den 18. maj 1989 henvendte A sig personligt i  

 socialforvaltningen  

 i K Kommune og bad om en "skriftlig redegørelse for, hvordan det kunne  

 lade sig gøre, at kommunen havde anbragt hans søn på institutionen (D)"  

 (citeret fra kommunens journal).
 Den 1. juni 1989 havde A en  

 samtale med socialinspektør E, som derpå i skrivelse af 2. juni 1989 meddelte  

 ham følgende:
 "...
I denne anledning skal man  

 herved meddele, at man ikke har mulighed for at give Dem de ønskede  

 oplysninger.
De oplysninger, der er afgivet om familiemæssige, økonomiske og  

 øvrige sociale forhold, som sagsbehandleren finder nødvendige til afgørelse  

 af  

 sagen, er afgivet af Deres hustru under forudsætning af en vis sikkerhed for,  

 at disse oplysninger ikke videregives til andre.
Disse oplysninger er  

 endvidere  

 for Dem undtaget for aktindsigt i lov om offentlighed i forvaltningen.
 Der har altid i dansk  

 forvaltningsret været tradition for, at de ansatte havde tavshedspligt  

 vedrørende de oplysninger, som de i forbindelse med udførelsen af tjenesten  

 fik, hvorfor der ved afgørelse af denne sag må henvises til borgerlig  

 straffelov § 152, som vedlægges i kopi.
..." I en skrivelse af 18. juni  

 1989 til A's sagsbehandler i K Kommune beskrev han handlingsforløbet omkring  

 sin tidligere kones flytning samt hans kontakt med socialforvaltningen  

 således:
 "...
 Du har også ønsket oplyst det  

 nøjagtige beløb for bidrag til (B og C). Det er henholdsvis 3.500 kr. pr.  

 måned  

 og 3.696 halvårligt.
Dette fremgår også af  

 skrivelse fra Statsamtet til (K) kommune, dateret 8. juni 1989. Statsamtet  

 har  

 i overensstemmelse med god forvaltningsskik sendt mig oplysning om indholdet  

 af  

 denne skrivelse.
Jeg har allerede fortalt dig, at jeg ikke er i stand til at  

 betale disse bidrag, eftersom de overstiger hvad hele familien indtil nu har  

 haft til rådighed. ....
 ....
 Derfor vil jeg endnu en gang  

 fortælle, hvad mine henvendelser til forvaltningen har handlet om, også denne  

 gang  

 bliver det skriftligt, da mine henvendelser indtil nu for en stor del er  

 blevet  

 overhørt, misforstået eller slet ikke forstået.
Det startede med, at min kone  

 den 12/4 gik hjemmefra medbringende vor yngste søn.
Jeg spurgte mig for hos  

 de  

 to efterladte sønner og de svarede modstræbende at deres mor faktisk var  

 flyttet.
De tog det pænt, men de har jo også prøvet det før.
De sagde først  

 at  

 de ikke vidste hvorhen, men det blev til at de alligevel vidste at det var i  

 (X-by). De vidste ikke hvor i (X-by), det var hos nogen, hun kendte, og de  

 havde fået besked på ikke at sige noget.
Loyalitet over for mor er jo en god  

 ting og når det ikke drejede sig om at flakke nedtrykt om o.s.v., slog jeg  

 mig  

 foreløbig til tåls med det.
I løbet af en dag eller to lykkedes det at få et  

 telefonnummer ud af en af drengene.
Nummeret førte til (D), hvor det trods  

 alt  

 lykkedes at etablere så meget kontakt via de ansatte at det efter et par uger  

 var lykkedes at låne (C) hjem en lørdag og senere flere dage ad gangen.
Det var først (K) kommunes  

 anmodning om at Statsamtet skulle sætte mig i bidrag, dateret 12. maj, der  

 fortalte mig at socialforvaltningen i (K-by) havde noget at gøre med at et af  

 mine børn mangler herhjemme.
Man har vist lov at formode at  

 socialforvaltningen  

 i (K-by) ikke uden grund sætter sig i så store udgifter at de indkvarterer  

 folk  

 i noget der ligner et krisecenter med mindre der er grund til at tro at (B og  

 C's) velfærd er truet.
Jeg var interesseret i at  

 høre, hvad det var, der fik socialforvaltningen til at medvirke til at  

 unddrage  

 mig forældremyndigheden over (C) uden høring og uden så meget som at give  

 besked.
Hvis der for eksempel lå anklager om vold eller vanrøgt som kunne  

 tilbagevises, ville de være nyttige i en ægteskabssag.
Jeg rettede derfor  

 henvendelse til socialforvaltningen og blev henvist til at tale med dig, (F).
Det kom der ikke meget andet  

 ud af end at du viste stor interesse for hvordan det dog skulle gå når vor  

 mor  

 ikke var der til at tage sig af os.
Var det dog ikke hårdt, skulle du mon  

 ikke  

 forhøre dig om, hvordan det gik (G) i skolen, osv.
Så snart jeg kom ind på det,  

 jeg var kommet for, gik det ikke så nemt, jeg ville gerne vide, hvilke  

 oplysninger (B) havde brugt for at sikre sig kommunal støtte og jeg ville  

 gerne  

 vide hvorfor man ikke havde underrettet mig om indkvarteringen.
Selv anholdte  

 forbrydere har dog den beskyttelse at man underretter deres pårørende.  

 Endvidere ville jeg gerne vide datoen for (B's) første henvendelse i den sag.
 Du lovede at undersøge sagen,  

 men ville ikke love noget svar, det kunne være fortroligt osv.
Jeg bad om svar eller  

 skriftligt, begrundet afslag, som foreskrevet i forvaltningsloven eller loven  

 om offentlighed i forvaltningen.
Efter et par telefoniske rykkere fik jeg en  

 "fremsendes uden anden følgeskrivelse", hvori stod at svarskrivelse  

 ville blive fremsendt senere.
Da denne svarskrivelse ankom viste den sig ikke  

 at være en besvarelse og heller ikke et begrundet afslag.
En begæring om  

 aktindsigt skal efterkommes eller afslås inden 10 dage.
Det tog  

 socialforvaltningen i (K-by) 13 dage at præstere en fireliniers omfortolkning  

 eller bortforklaring.
Jeg har klaget til socialforvaltningen i (K-by) over  

 manglende overholdelse af lovens frist for afslag.
Dette både telefonisk og  

 ved  

 møde med (E) torsdag den 1. juni.
 De fire linier kom i øvrigt  

 efter at dette møde var aftalt.
Socialforvaltningen har den  

 2. juni sendt mig afslag på anmodningen, men vælger at lade som anmodningen  

 er  

 fremsat den 1. juni og ikke den 18. maj.
Afslaget mangler henvisning til den  

 lovtekst, som skulle forbyde socialforvaltningen at efterkomme min begæring.  

 Både forvaltningsloven og lov om offentlighed i forvaltningen nævner at den  

 gode gamle tavshedspligt ikke kan bruges som nogen begrundelse for afslag.
Socialinspektøren slutter sit  

 brev med at beklage og forklare den "lange behandlingstid". Jeg har  

 ikke på noget tidspunkt klaget over lang behandlingstid.
Jeg havde ikke på  

 det  

 tidspunkt anmodet om at få behandlet noget som helst.
Jeg havde begæret  

 aktindsigt og klaget over at lovens frist på 10 dage ikke blev overholdt.
Det  

 blev præciseret for socialinspektøren både telefonisk og ved mødet den 1.  

 juni.
Jeg klagede ved samme  

 lejlighed over at du viste dig mere interesseret i at samle oplysninger end  

 at  

 give dem.
Det syntes jeg var spild af tid eftersom jeg ikke var kommet for at  

 blive pylret om.
Jeg blev forsikret at det skam var din pligt at være så  

 interesseret og at råde og vejlede også selv om jeg ikke fremsatte ønske om  

 det.
 ....
Det er svært for mig at  

 afgøre om det er uvilje eller en uovervindelig forståelseskløft.
Hvis du  

 skønner at samarbejdet fortsat vil være lige så trægt og svært som jeg tror,  

 vil jeg foreslå at du lader dig afløse som min sagsbehandler.
Der må da være  

 nogen, som ville føle sig mindre belastet.
 I lyset af disse mange  

 "misforståelser" mener jeg det vil være klogest at anke:
Socialforvaltningens afslag på ønskede oplysninger, Socialforvaltningens afvisning af min påstand om at jeg  

 burde være underrettet om (C's) indkvartering i (Y-by).
 Socialforvaltningens ret til at bede om at få mig  

 pålagt bidragspligt.
§ 8 i bistandsloven siger for  

 mig at se, at det offentlige kan gøre krav gældende mod mig for bidrag  

  

 som jeg er pålagt  

  

 og har forsømt og som  

 det offentlige derfor har måttet lægge ud.
På tidspunktet for anmodningen var  

 jeg ikke meddelt påbud om noget bidrag.
..." Denne skrivelse videresendte  

 kommunen til Det Sociale Ankenævn for Z Amt som en klage over afgørelsen af  

 2.  

 juni 1989. I videresendelsesskrivelsen anførte kommunen følgende:
 "...
 Sagen har været til  

 genbehandling i forvaltningen den 20. juni, hvor det blev besluttet at  

 fastholde, at man ikke kan videregive oplysninger afgivet af hustruen til  

 egen  

 sagsbehandler i forbindelse med samlivsophævelse under forudsætning af at  

 disse  

 oplysninger ikke videregives til andre.
 Vedr. punkt 2 kan tilføjes,  

 at hustruen også har forældremyndighed over (C) og derfor har ret til at lade  

 sig indkvartere sammen med (C) i forbindelse med samlivsophævelse.
 Vedr. punkt 3 kan henvises  

 til punkt 9 i cirkulære om bistandslovens almindelige bestemmelser, hvor det  

 pålægges det sociale udvalg at rette henvendelse til øvrigheden om  

 fastsættelse  

 af bidrag.
..." Ankenævnet videresendte  

 klagen til Socialministeriet for så vidt angik spørgsmål om "forsorgens  

 udøvelse" samt behandlingen af A's anmodning om aktindsigt.
 I en skrivelse af 28.  

 december 1990 meddelte Socialstyrelsen (nu Socialministeriet) A derpå  

 følgende:
 "...
 Efter lov om offentlighed i  

 forvaltningen § 12, stk. 1, nr. 2 omfatter retten til aktindsigt ikke  

 oplysninger om enkeltpersoners private herunder økonomiske forhold.  

 Socialstyrelsen kan derfor ikke udtale sig imod, at der ikke er givet Dem  

 aktindsigt i Deres hustrus sag, der efter Socialforvaltningens afgørelse af  

 2.  

 juni 1989 vedrører dennes økonomiske og sociale forhold.
 Man skal dog henlede  

 opmærksomheden på bestemmelsen i lov om offentlighed i forvaltningen § 4,  

 stk.  

 2, hvorefter den, hvis personlige forhold er omtalt i et dokument med de  

 undtagelser, der er nævnt i §§ 7-11 kan forlange at blive gjort bekendt med  

 oplysningerne herom.
 Socialstyrelsen er ikke på  

 det foreliggende grundlag i stand til at afgøre om Deres personlige forhold  

 er  

 nævnt i Deres hustrus sag, og De kan evtl. under henvisning til bestemmelsen  

 anmode Socialforvaltningen om at give Dem aktindsigt i det omfang dette er  

 tilfældet.  

 Heller ikke offentlighedslovens § 4, stk. 2 giver Dem således ret til at få  

 aktindsigt i andet end egne personlige forhold.
 Man skal endelig erklære sig  

 enig i, at afgørelsen om Deres ret til aktindsigt skulle være truffet inden  

 10  

 dage, jf. offentlighedslovens § 16, stk. 2.
 Da, der i det konkrete  

 forhold kun foreligger en kort overskridelse af fristen, dvs. på 3 dage  

 foretager man sig dog ikke videre i denne forbindelse.
Socialstyrelsen har som  

 social tilsynsmyndighed ingen hjemmel til at ændre en kommunal afgørelse og  

 har  

 ingen sanktionsmuligheder overfor kommunen, jf.
Socialministeriets vejledning  

 af 11. januar 1988 om klageregler og tilsyn på det sociale område.
..." I klagen til mig gjorde A  

 gældende, at Socialstyrelsen burde have påtalt, at kommunen ikke havde  

 imødekommet hans anmodning om aktindsigt samt burde have underrettet ham om  

 indkvarteringen af hans søn i institutionen D.
 K Kommune henholdt sig i en  

 udtalelse af 15. juli 1991 til skrivelsen til det sociale ankenævn.
 Socialministeriet har i en  

 udtalelse af 3. april 1991 udtalt sig på følgende måde:
 "...
 I denne anledning skal  

 Socialministeriet bemærke, at det overordnede ressorttilsyn, som efter  

 almindelige statsretlige principper påhviler Socialministeriet, og som indtil  

 den 1. januar 1991 tillige fremgik af den sociale styrelseslov, ikke  

 indebærer,  

 at Socialministeriet har kompetence til at gå ind i en konkret bedømmelse af  

 sagsforløbet i en personsag om foranstaltninger efter bistandsloven -  

 herunder  

 spørgsmålet om aktindsigt til den berørte persons ægtefælle.
 Socialstyrelsens udtalelse i  

 sagen falder derfor uden for rammerne af dette tilsyn.
Vi skal endelig henvise til,  

 at det manglende over- og underordnelsesforhold mellem Socialministeriet og  

 de  

 enkelte kommuner bevirker, at Socialministeriet ikke i almindelighed har ret  

 til at indhente akterne i konkrete personsager." I et brev til A udtalte jeg  

 følgende:
 "1)  

  

 Underretning om Deres barns opholdssted.
 Det fremgår af sagen, at De,  

 da Deres ægtefælle tog ophold på (D), sammen med hende havde  

 forældremyndigheden over (C). Ifølge § 7 i myndighedsloven (lovbekendtgørelse  

 nr. 443 af 3. oktober 1985) har forældremyndighedens indehaver pligt til at  

 "drage omsorg for barnet og kan træffe afgørelse om dets personlige  

 forhold ud fra barnets interesser og behov". Forældremyndigheden udøves  

 i  

 fællesskab, men kan bringes til ophør i medfør af lovens § 10, som har  

 følgende  

 indhold:
 "  

  

 § 10.  

  

 Lever forældre, der har fælles forældremyndighed, ikke  

 sammen, eller agter en af dem at ophæve samlivet, kan enhver af dem kræve, at  

 den fælles forældremyndighed skal ophøre.
Stk. 2.  

  

 Forældrene kan med statsamtets godkendelse aftale, hvem af  

 dem der skal have forældremyndigheden alene.
Aftalen godkendes, medmindre den  

 strider mod, hvad der er bedst for barnet.
Stk. 3.  

  

 Er forældrene uenige, eller nægtes godkendelse af deres  

 aftale, afgør retten under særligt hensyn til hvad der er bedst for barnet,  

 hvem af forældrene der skal have forældremyndigheden alene." Retten kan i henhold til § 18  

 og § 19 træffe midlertidig afgørelse om forældremyndigheden. § 18 har  

 følgende  

 indhold.
"  

  

 § 18.  

  

 Er der anlagt retssag om forældremyndigheden, kan retten  

 efter anmodning ved kendelse bestemme, hvem forældremyndigheden midlertidigt  

 skal tilkomme.
Afgørelsen træffes under hensyn til, hvad der er bedst for  

 barnet under sagen.
Afgørelsen gælder, indtil der foreligger en dom, der kan  

 fuldbyrdes, og bortfalder, hvis sagen hæves eller afvises." Bistandsloven indeholder i  

 kap.
VIII bestemmelser, som fastsætter særlige retssikkerhedsgarantier,  

 såfremt  

 et barn anbringes uden for hjemmet uden samtykke fra  

 forældremyndighedsindehaveren.
Bestemmelserne må forstås således, at samtykke  

 skal foreligge fra begge forældre, hvis der er fælles forældremyndighed, før  

 disse særlige bestemmelser kan bringes i anvendelse. § 127 i bistandsloven  

 indeholder hjemmel til, at formanden for det særlige udvalg, der træffer  

 afgørelse om tvangsfjernelse af børn, træffer beslutning på udvalgets vegne  

 om  

 "foranstaltninger, som af hensyn til barnets velfærd ikke kan opsættes  

 ..." Straffelovens § 215  

 indeholder følgende bestemmelse:
"  

  

 § 215.  

  

 Den, som unddrager en person under 18 år forældres eller  

 anden rette vedkommendes myndighed eller forsorg eller bidrager til, at han  

 unddrager sig sådan myndighed eller forsorg, straffes efter reglerne i §  

 261." Myndighedsloven sammenholdt  

 med bistandslovens kap.
VIII og straffelovens § 215 må forstås således, at  

 beslutninger om et mindreårigt barns opholdssted træffes af  

 forældremyndighedens indehaver, medmindre der undtagelsesvis træffes anden  

 bestemmelse i henhold til bistandslovens kap.
VIII.
Kan forældre ikke blive  

 enige, kan den fælles forældremyndighed ophæves på den i myndighedsloven  

 foreskrevne måde.
(C's) ophold på (D) blev ikke  

 besluttet af kap.
VIII-udvalget i henhold til bistandsloven, men blev  

 foranstaltet på foranledning af (B), som også havde forældremyndigheden.
 (K) Kommune ydede støtte til  

 opholdet i henhold til bistandsloven og traf for så vidt ikke formel  

 afgørelse  

 om barnets opholdssted.
Af sagens akter fremgår, at  

 kommunen var bekendt med, at De og (B) var gift, at (C) var deres fælles  

 barn,  

 samt at De og hun boede sammen indtil samlivsophævelsen den 12. april 1989.  

 Kommunen måtte på denne baggrund gå ud fra, at De også havde del i  

 forældremyndigheden over (C). Det havde efter min mening været bedst  

 stemmende  

 med principperne i myndighedsloven samt de øvrige foran omtalte regler, om  

 kommunen havde underrettet Dem om beslutningen om at yde støtte til (C's)  

 ophold uden for hjemmet.
Samtidig havde det været naturligt, om kommunen,  

 såfremt der havde vist sig uenighed mellem Dem og (B) om (C's) opholdssted,  

 havde vejledt Dem og hende om reglerne i myndighedslovens §§ 10 og 18 samt i  

 givet fald truffet beslutning om (C's) opholdssted i medfør af kap.
VIII i  

 bistandsloven.
 At kommunens første  

 underretning til Dem om, at kommunen ydede støtte til, at (C) opholdt sig på  

 institution, var en kopi af kommunens anmodning til statsamtet om  

 fastsættelse  

 af bidrag i henhold til bistandslovens § 8, må efter min mening  

 karakteriseres  

 som højst ukorrekt og sårende.
 Jeg har gjort kommunen  

 bekendt med min opfattelse.
 Socialstyrelsen forholdt sig  

 i skrivelsen af 28. december 1990 ikke udtrykkeligt til Deres klage over, at  

 De  

 ikke var blevet underrettet om, at kommunen ydede støtte til (C's) ophold på  

 (D).  

 Styrelsen burde efter min mening have taget stilling også til dette spørgsmål  

 og påtalt over for (K) Kommune, at De først fik underretning i forbindelse  

 med  

 ansøgningen om bidragsfastsættelse.
 Jeg har gjort  

 Socialministeriet bekendt med min opfattelse.
 2)  

  

 Aktindsigt.
 a)  

  

 Det fremgår af sagen, at De to gange - den 18. maj 1989 og den  

 1. juni 1989 - bad om at få oplysninger om sagen vedrørende (B og C's)  

 anbringelse på (D).
 Ansøgningen må bedømmes på  

 grundlag af kap. 4 i forvaltningsloven samt offentlighedsloven.
 Begge regelsæt indeholder en  

 hovedregel om, at en henvendelse fra en borger om at blive gjort bekendt med  

 dokumenterne i en sag i den offentlige forvaltning skal imødekommes,  

 medmindre  

 der i loven er gjort undtagelse fra denne ret til aktindsigt  

 (forvaltningslovens  

 § 9 og offentlighedslovens § 4).
Adgangen til partsaktindsigt  

 i henhold til kap. 4 i forvaltningsloven er væsentligt mere omfattende,  

 specielt i sager med personoplysninger, end adgangen til aktindsigt i henhold  

 til offentlighedsloven.
Partsaktindsigt har "den, der er part i en sag,  

 hvori der er eller vil blive truffet afgørelse af en  

 forvaltningsmyndighed", jf. § 9, stk. 1, i forvaltningsloven.
Det  

 fremgår  

 af lovens forarbejder, at en part er den, der må antages at have en  

 individuel,  

 væsentlig og retlig interesse i sagens udfald.
Socialstyrelsen gik i  

 skrivelsen af 28. december 1990 uden nærmere undersøgelse af de pågældende  

 sager ud fra, at Deres henvendelser skulle bedømmes efter offentlighedsloven  

 og  

 har således lagt til grund, at De ikke kunne anses for part i sagen.
Efter  

 min  

 mening kan denne fastlæggelse af Deres status i forhold til sagen ikke uden  

 videre tiltrædes.
Som anført under 1) havde De sammen med (B)  

 forældremyndigheden over (C) og måtte i hvert fald anses for part i forhold  

 til  

 kommunens beslutning om at yde støtte til (C's) ophold på institution.
For så  

 vidt de udbedte oplysninger drejede sig om denne del af sagen, skulle  

 ansøgningen derfor være bedømt på grundlag af forvaltningslovens kap. 4.
b)  

  

 For så vidt angik oplysninger vedrørende støtte til (B), er jeg  

 enig i, at Deres henvendelse måtte vurderes på grundlag af  

 offentlighedsloven,  

 idet De ikke kunne antages at være part i forhold til denne del af sagen.
Som  

 påpeget af Socialstyrelsen omfatter retten til aktindsigt ikke oplysninger om  

 enkeltpersoners private, herunder økonomiske forhold, jf. offentlighedslovens  

 §  

 12, stk. 1, nr. 1. - Der gælder dog ifølge lovens § 4, stk. 2, den  

 undtagelse,  

 at den, "hvis personlige forhold er omtalt i et dokument" med de  

 undtagelser,  

 der er nævnt i §§ 7-11 og § 14, kan forlange "at blive gjort bekendt med  

 oplysningerne herom".
 I Deres skrivelse af 18. juni  

 1989 til (K) Kommune gjorde De udtrykkeligt opmærksom på, at De ønskede at få  

 oplyst, om der forelå "anklager om vold eller vanrøgt", dvs.  

 oplysninger om Dem og Deres behandling af (C). Kommunen burde derfor have  

 taget  

 stilling til, om der forelå sådanne oplysninger i den del af sagen, der  

 vedrørte (C), samt vurderet, om De i givet fald havde krav på en ekstrakt  

 heraf  

 i henhold til offentlighedslovens § 4, stk. 2.
c)  

  

 I skrivelsen af 2. juni 1989 til Dem henviste (K) Kommune mere  

 generelt til en tradition i dansk forvaltningsret for tavshedspligt, jf.  

 straffelovens § 152. Jeg må forstå, at kommunen har den generelle opfattelse,  

 at tavshedspligten går forud for reglerne om aktindsigt.
I den anledning skal  

 jeg henvise til, at det i § 9, stk. 2, i forvaltningsloven er bestemt, at  

 tavshedspligtsbestemmelser ikke begrænser pligten til at give aktindsigt  

 efter  

 kapitel 4 i loven.
Af § 14 i offentlighedsloven fremgår, at den almindelige  

 tavshedspligt efter straffeloven, forvaltningsloven og  

 tjenestemandslovgivningen ikke begrænser pligten til at meddele aktindsigt i  

 henhold til offentlighedsloven.
 Kommunens henvisning til den  

 almindelige tavshedspligt i straffelovens § 152 var således uberettiget.
d)  

  

 Det fremgår af ovenstående, at kommunens stillingtagen til Deres  

 anmodning om aktindsigt blev truffet på grundlag af en fejlagtig  

 retsopfattelse.
Dette forhold har bevirket, at en række relevante retlige  

 vurderinger ikke er blevet foretaget, og at der derfor ikke har foreligget en  

 stillingtagen til, om De kunne få partsaktindsigt i en del af sagen eller  

 egen  

 access i henhold til offentlighedslovens § 4, stk. 2. Jeg finder dette  

 forhold  

 særdeles beklageligt.
Jeg har gjort (K) Kommune  

 bekendt med min opfattelse.
Jeg har derudover henstillet til kommunen, at den  

 genoptager sagen til ny behandling og meddeler Dem en ny afgørelse om  

 aktindsigt på baggrund af det, jeg har anført foran.
Socialstyrelsen vurderede i  

 skrivelsen af 28. december 1990 alene aktindsigtsspørgsmålet på grundlag af  

 offentlighedsloven.
Styrelsen burde efter min mening yderligere have  

 vurderet,  

 om De i kraft af Deres forældremyndighed havde ret til oplysninger i henhold  

 til kap. 4 i forvaltningsloven.
Styrelsen burde have henledt kommunens  

 opmærksomhed herpå og henstillet, at kommunen nu tog stilling hertil.  

 Tilsvarende burde styrelsen have henstillet til kommunen, at den undersøgte,  

 om  

 De havde krav på oplysninger i henhold til § 4, stk. 2, hvis mulige betydning  

 styrelsen selv pegede på.
 Jeg har gjort  

 Socialministeriet bekendt med min opfattelse.
 3)  

  

 Socialstyrelsens tilsynspligt.
 I udtalelsen af 3. april 1991  

 til mig har Socialministeriet meddelt, at styrelsens udtalelse af 28.  

 december  

 1990 faldt uden for rammerne af det sociale tilsyn.
 På tidspunktet for  

 Socialstyrelsens udtalelse i sagen gjaldt § 22 i den sociale styrelseslov.  

 Bestemmelsen havde følgende indhold:
"  

  

 § 22.  

  

 Socialministeren fører tilsyn med kommunernes og  

 amtskommunernes socialvæsen og med offentligt støttede eller anerkendte  

 institutioner, der virker inden for det sociale område." Med virkning fra den 1.  

 januar 1991 ophævedes bestemmelsen.
Socialministeriet har i vejledning nr.  

 155  

 af 9. september 1991 om tilsyn på Socialministeriets område beskrevet  

 ministeriets tilsynsforpligtelser således:
 "Efter almindelige  

 stats- og forvaltningsretlige principper har den centrale myndighed på de  

 forskellige lovområder - vedkommende ministerium eller styrelse - en  

 ulovbestemt pligt til at føre et vist tilsyn med det pågældende lovområde.
 For Socialministeriets  

 vedkommende gælder således et generelt ressorttilsyn, selv om bestemmelsen i  

 den sociale styrelseslovs § 22 om det særlige sociale tilsyn er blevet  

 ophævet.
..." Pligten og den dertil  

 knyttede beføjelse for Socialministeriet til at føre tilsyn med kommunal  

 administration af sociallovgivningen var hverken før den 1. januar 1991 eller  

 efter den nugældende retstilstand afgrænset præcist.
Det må dog antages, at  

 ministeriet har en ganske vidtgående adgang til inden for sit ressortområde  

 at  

 afgive vejledende udtalelser om lovgivningens indhold og anvendelse.  

 Udtalelserne kan også afgives med udgangspunkt i konkrete sager, blot det  

 sker  

 med respekt af såvel andre myndigheders herunder rekursinstansers kompetence  

 som eventuelt modstående private interesser, der ikke har været inddraget i  

 ministeriets behandling af sagen.
 Styrelsens skrivelse af 28.  

 december 1990 angav udtrykkeligt at være af vejledende karakter og  

 beskæftigede  

 sig på et generelt plan med forholdet mellem den forelagte situation og de  

 relevante regler.
 På denne baggrund finder jeg  

 ikke, at styrelsens udtalelse kan antages at falde uden for rammerne af  

 tilsynsforpligtelsen i henhold til den dagældende § 22 i den sociale  

 styrelseslov.  

 En sådan udtalelse ville efter min opfattelse også efter den 1. januar 1991  

 kunne afgives som et led i ministeriets ressorttilsyn.
 Det tilføjes, at det efter  

 min opfattelse ligger inden for tilsynsforpligtelsen over for en kommune at  

 gøre opmærksom på klare og utvivlsomme tilsidesættelser af enkeltpersoners  

 rettigheder eller at sørge for, at sådanne spørgsmål bliver forelagt andre  

 myndigheder, der kan påtale forholdet, f.eks. det kommunale tilsyn.
