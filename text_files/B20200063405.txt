Bekendtgørelse om ikrafttræden af visse bestemmelser i lov om ændring af jernbaneloven I medfør af § 2, stk. 2, i lov nr. 510 af 1. maj 2019 om ændring af jernbaneloven (Implementering af dele af den tekniske del af 4. jernbanepakke, herunder nye beføjelser for Den Europæiske Unions Jernbaneagentur, justeringer af den retlige ramme for Havarikommissionen for Civil Luftfart og Jernbanes arbejde m.v.) fastsættes:
 § 1. § 1, nr. 1-7, 9-12, 14-20, 36-38, 40, 41 og 43-46, i lov nr. 510 af 1. maj 2019 om ændring af jernbaneloven (Implementering af dele af den tekniske del af 4. jernbanepakke, herunder nye beføjelser for Den Europæiske Unions Jernbaneagentur, justeringer af den retlige ramme for Havarikommissionen for Civil Luftfart og Jernbanes arbejde m.v.) sættes i kraft.
 § 2. Bekendtgørelsen træder i kraft den 16. juni 2020.
