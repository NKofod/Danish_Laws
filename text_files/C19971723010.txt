Cirkulæreskrivelse om meddelelse om  

 tilladelse til at påbegynde eller videreføre  

 bibeskæftigelse ved selvstændig virksomhed i  

 efterlønsperioden Kommentar m.v.:
Denne meddelelse indeholder en gennemgang af sager om  

 tilladelse til og afslag på at udøve selvstændig  

 virksomhed i efterlønsperioden.
Sagerne har ikke alle været  

 behandlet både i direktoratet og i Arbejdsmarkedets Ankenævn.
De  

 sager, der er behandlet begge steder, er mærket med **. Formålet  

 er at give et helhedsindtryk af praksis på området.
 Sagerne er opdelt under emner.
 Sammenfattende kan siges, at dispensation normalt kun  

 bliver givet i de tilfælde, hvor arbejdsmængden i virksomheden  

 på forhånd kan defineres, og hvor det findes sandsynliggjort at  

 timegrænsen kan overholdes.
 Det bemærkes, at medlemmets erklæring om at  

 ville overholde timegrænsen ikke anses som tilstrækkelig  

 dokumentation til, at tilladelse gives.
 Denne meddelelse er en revision af meddelelse fra DfA nr.  

 55/96, som hermed ophæves.
KUNSTNERE Sag nr. 1 **.
 Bibeskæftigelse ved selvstændig virksomhed som  

 papir-klipper.
Medlemmet har oplyst, at hun anvender 2-3 timer ugentligt  

 på arbejdet.
Den årlige indtægt er mellem 5.000 kr. og  

 8.000 kr.
Salget foregår privat, der sker ingen annoncering, og  

 medlemmet er ikke momsregistreret.
Medlemmet betragter papirklipperiet som en  

 hobby.
DfA : Der gives ikke tilladelse til, at  

 medlemmet viderefører bibeskæftigelsen.
Ved afgørelsen  

 har direktoratet lagt vægt på, at der ikke er nogle ydre rammer,  

 der begrænser omfanget af virksom- heden.
Virksomheden er af  

 sådan en karakter, at den både kan drives på fuldtidsbasis  

 og på nedsat tid, kun afhængig af den arbejdsindsats, som  

 medlemmet lægger i virksomheden.
 AMA : Der gives tilladelse til, at medlemmet  

 viderefører fremstilling af papir-klip i efterlønsperioden.  

 Ankenævnet har lagt vægt på, at virksomheden har haft et  

 beskedent omfang, at der ikke er anvendt annoncering, samt at aktiviteten  

 nærmere er af hobbypræget karakter end med et økono- misk  

 formål.
(J.nr. 96-653-916 / 96-1-3793) Sag nr. 2.
 Bibeskæftigelse ved selvstændig virksomhed som  

 billedkunstner.
Medlemmet har de sidste 13 år udstillet og solgt  

 malerier ved siden af sin hovedbeskæftigelse.
Overskuddet fra salget  

 har i perioden svinget mellem 600 kr. og 12.700 kr. pr. år.
Medlemmet  

 har ikke være momsregistreret.
DfA : Der gives ikke tilladelse til, at  

 medlemmet fortsætter den selvstændige virksomhed som  

 billedkunstner.
Der er lagt vægt på, at der ikke er nogle ydre  

 rammer, der begrænser omfanget af virksomheden.
Virksomheden har en  

 sådan karakter, at den både kan drives på fuldtidsbasis og  

 på nedsat tid, kun afhængig af den arbejdsindsats, som medlemmet  

 lægger i virksomheden.
(J.nr. 96-653-1071) Sag nr. 3.
 Bibeskæftigelse ved selvstændig virksomhed som  

 ravsmykke-fremstiller.
Medlemmet har i mange år "puslet" med fremstilling  

 af smykker og solgt til venner og kollegaer.
Indtægten fra salget fra  

 1993 - 1995 er selvangivet med 11.000 kr. til 15.000 kr årligt.  

 Medlemmet fremstiller ca. 100 smykker om året.
Tidsforbruget varierer  

 afhængig af hvilken type smykker, der fremstilles.
DfA : Der gives ikke tilladelse til, at  

 medlemmet viderefører bibeskæftigelsen.
Ved afgørelsen  

 har direktoratet lagt vægt på, at der ikke er nogle ydre rammer,  

 der begrænser omfanget af virksom- heden.
Virksomheden er af  

 sådan en karakter, at den både kan drives på fuldtidsbasis  

 og på nedsat tid, kun afhængig af den arbejdsindsats, som  

 medlemmet lægger i virksomheden.
(J.nr. 96-653-959) Sag. nr. 4 **.
 Bibeskæftigelse ved selvstændig virksomhed med fremstilling og  

 salg af tegninger, akvareller og malerier.
Medlemmet havde tidligere drevet selvstændig  

 virksomhed i reklamebranchen som kreativ tegner og formgiver.
Han overgik til  

 efterløn efter lønmodtagerarbejde, og havde hidtil arbejdet med  

 rengøring inden for 200 timers reglen.
Medlemmet søgte om tilladelse til at fremstille  

 tegninger, akvareller og malerier med salg for øje.
Salget ville ske i  

 forbindelse med udstillinger i kunstforeninger og gallerier.
DfA : Der gives ikke tilladelse til, at  

 medlemmet påbegynder fremstilling og salg af tegninger, akvareller og  

 malerier i efterlønsperioden.
Direktoratet henviser til, at  

 dispensation normalt kun bør gives i de tilfælde, hvor  

 virksomheden på grund af sin art og objektive kendetegn kun vil kunne  

 udøves som bibeskæftigelse i ringe omfang.
Den beskreve  

 virksomhed er af en sådan karakter, at den både kan drives  

 på fuldtidsbasis og på nedsat tid, udelukkende afhængigt af  

 medlemmets beslutning om, hvilken arbejdsindsats han vil lægge i  

 virksomheden.
 AMA : Ankenævnet tiltræder den  

 af direktoratet trufne afgørelse med den givne begrundelse.
Medlemmet klagede til Folketingets Ombudsmand.  

 Ombudsmanden meddelte, at han ikke kunne kritisere ankenævnets  

 afgørelse og udtalte bl.a., at han havde "bemærket at  

 Direktoratet for Arbejdsløshedsforsikringen og Arbejdsmarkedets  

 Ankenævn har lagt vægt på mulighederne for at kontrollere  

 og ved andet end medlemmets egen erklæring at dokumentere omfanget af  

 arbejdsindsatsen.
Efter min opfattelse er det i en sag som den foreliggende  

 fuldt lovligt at lægge vægt på et sådant  

 kriterium." BEHANDLERE MV.
 Sag nr. 5 **.
 Bibeskæftigelse ved selvstændig virksomhed som  

 aromaterapeut.
Medlemmet har siden 1994 arbejdet som aromaterapeut.  

 Behandlingerne foretages fra den private bopæl og varer ca. 1 time.  

 Medlemmet er ikke momsregistreret og administrationen er begrænset.
Det  

 er oplyst, at arbejdstiden i 1994 var 25 timer og 35 timer i 1995.
 DfA : Der gives ikke tilladelse til, at  

 medlemmet viderefører beskæftigelsen i efterlønsperioden.  

 Ved afgørelsen har direktoratet lagt vægt på, at der ikke  

 er nogle ydre rammer, der begrænser omfanget af virksomheden.  

 Virksomheden er af sådan en karakter, at den både kan drives  

 på fuldtidsbasis og på nedsat tid, kun afhængig af den  

 arbejdsindsats, som medlemmet lægger i virksomheden.
AMA : Ankenævnet giver tilladelse til,  

 at medlemmet viderefører beskæftigelsen i  

 efterlønsperioden.
AMA har lagt vægt på, at medlemmets  

 timeforbrug har været af beskeden omfang, og det findes derved  

 sandsynliggjort, at virksomheden kan drives indenfor 200-timers  

 grænsen.
(J.nr. 96-653-1059 / 96-1-4239) Sag.nr. 6 **.
 Bibeskæftigelse ved selvstændig virksomhed som  

 yogalærer.
Medlemmet har siden 1988 givet privatundervisning i yoga.  

 Undervisningen sker fra medlemmets private bopæl.
Der undervises ca. 80  

 timer årligt.
Hvert hold består af 4-5 personer og betalingen er  

 33 kr. pr. time. pr. person.
Indtægten har i de 5 år  

 undervisningen har fundet sted aldrig oversteget 16.000 kr.
DfA : Der gives ikke tilladelse til, at  

 medlemmet viderefører undervisningen i efterlønsperioden.
Der  

 er lagt vægt på, at der ikke er nogle ydre rammer, der  

 begrænser omfanget af virksomheden.
Virksomheden har en sådan  

 karakter, at den både kan drives på fuldtidsbasis og på  

 nedsat tid, kun afhængig af den arbejdsindsats som medlemmet  

 lægger i virksomheden.
AMA : Ankenævnet giver tilladelse til,  

 at medlemmet fortsætter undervisningen i efterlønsperioden.
Der  

 lægges vægt på at timeantallet, elevantallet og  

 indtægten er af så begrænset omfang, at det er  

 tilstrækkeligt sandsynliggjort, at arbejdet ikke  

 nødvendiggør en samlet arbejdsindsats på mere end 200  

 timer pr. kalenderår.
(J.nr. 95-653-709 / 1995-1-2830) Sag nr. 7 **.
 Bibeskæftigelse ved selvstændig virksomhed som  

 frisør.
Medlemmet ophører som frisørsvend i 1971,  

 men klipper fortsat gamle kunder.
Der er tale om ca. 20-30 kunder, og den  

 årlige arbejdsindsats er opgjort til ca. 40 timer.
Klipningen finder  

 sted hos medlemmet eller kunden.
Kundekredsen består fortrinsvis af  

 ældre.
DfA : Der gives ikke tilladelse til  

 videreførelse af den selvstændige virksomhed i  

 efterlønsperioden.
Der er lagt vægt på, at der ikke er  

 nogle ydre rammer, der begrænser omfanget af virksomheden.
Virksomheden  

 har en sådan karakter, at den både kan drives på  

 fuldtidsbasis og på nedsat tid, kun afhængig af den  

 arbejdsindsats som medlemmet lægger i virksomheden.
 AMA : Ankenævnet giver tilladelse  

 til, at medlemmet viderefører virksomheden i efterlønsperioden.  

 Ankenævnet giver principielt direktoratet ret i, at arbejdet som  

 frisør ikke kan videreføres i efterlønsperioden, men  

 lægger i denne sag konkret vægt på, at klipningen var af et  

 mindre - og faldende - antal gamle kunder, og at klipningen foregik under  

 private former (fra den private bopæl og ikke i en salon), hvorfor  

 tilladelse blev givet.
(J.nr. 95-653-713/ 1995-1-2798) Sag nr. 8 **.
 Bibeskæftigelse ved selvstændig virksomhed som  

 psykoterapeut.
Medlemmet er uddannet socialrådgiver og  

 psykoterapeut og er medlem af Psykoterapeut Foreningen.
Medlemmet vil tilbyde  

 behandlinger med privat konsultation af 1 - 1 ½ times varighed og  

 gruppeterapi af 2 timers varighed fra den private bopæl.
Antallet af  

 klienter fastsættes, således at 200 timers grænsen  

 overholdes.
Der vil være en begrænset annoncering.
DfA : Der gives ikke tilladelse til at  

 medlemmet påbegynder selvstændig virksomhed i efterløns-  

 perioden.
Arbejdsmængden kan ikke på forhånd defineres, og  

 det kan ikke sandsynliggøres, at omfanget af beskæftigelsen ikke  

 vil overstige 200 timer om året eller det reducerede timetal i  

 overgangsåret.
 AMA : Ankenævnet tiltræder den  

 af direktoratet trufne afgørelse med den givne begrundelse.
(J.nr. 95-653-764 / 95-1-3009) Sag nr. 9 ** Bibeskæftigelse ved selvstændig virksomhed som  

 fodterapeut/fodklinik.
Medlemmet har oplyst, at klinikken er drevet siden 1982,  

 der er 15 faste kunder.
Behandlingernes varighed er 1 time, og medlemmet er  

 ikke momsregistreret.
DfA : Der gives ikke tilladelse til, at  

 medlemmet viderefører den selvstændige virksomhed i  

 efterlønsperioden.
Ved afgørelsen har direktoratet lagt  

 vægt på, at der ikke er nogle ydre rammer, der begrænser  

 omfanget af virksomheden.
Virksomheden er af sådan en karakter, at den  

 både kan drives på fuldtidsbasis og på nedsat tid, kun  

 afhængig af den arbejdsindsats, som medlemmet lægger i  

 virksomheden.
AMA : Ankenævnet tiltræder  

 direktoratets afgørelse, idet nævnet ikke finder, at medlemmet  

 på forhånd kan sandsynliggøre at arbejdsindsatsen kan  

 begrænses til under 200 timer, da fodklinikken efter sin art kan  

 nødvendiggøre en større samlet arbejdsindsats.
Det  

 tillægges ikke betydning, at en del af kundekredsen består af  

 ældre (flere 90-årige).
(J.nr. 96-653-980 / 96-1-3887) LANDBRUG OG FISKERI Sag nr. 10.
 Bibeskæftigelse ved selvstændig virksomhed med  

 juletræsproduktion.
Medlemmet har forpagtet 3,5 ha jord og plantet  

 Nordmannsgraner herpå.
Medlemmet har ikke bopæl på grunden.  

 Kontantværdien er 59.850 kr. ifølge 19. alm. vurdering pr. 1.  

 januar 1992. Der skal plantes 3.000 træer i 1997 og i de  

 efterfølgende år skal træerne fældes og eksporteres  

 til Tyskland.
Timeforbrug ved juletræsproduktionen - herunder  

 plantning, gødskning, reparationsklipning, fældning samt salg -  

 var dokumenteret af både medlem og en skovfoged.
Timeforbruget til  

 træplantning med  maskiner var skønnet til 8 timer.
Pasning af  

 selve ejendommen var skønnet til ca. 67 timer pr. år.  

 Timeforbruget var opdelt imellem gødskning anslået til 5 timer  

 pr. ha. pr. år og reparationsklipning anslået til 14 timer pr.  

 ha. pr. år.
Timeforbruget ved fældning af træer for hele  

 perioden fra 1998 til og med 2000 anslog skovfogeden til højst 100  

 timer.
DfA : Der gives tilladelse til, at medlemmet  

 viderefører juletræsproduktionen i efterlønsperioden.
Der  

 er lagt vægt på, at det findes sandsynliggjort, at arbejdstiden  

 kan holdes inden for den tilladte arbejdstid på 200 timer pr.  

 kalenderår.
Tilladelsen er betinget af, at produktionen ikke udvides i  

 efterlønsperioden.
(J.nr. 96-6685-26) Sag nr. 11.
 Bibeskæftigelse ved selvstændig virksomhed med dyrkning af  

 kartofler.
Medlemmet bor på en landbrugsejendom, hvis samlede  

 grundværdi via salg og bortforpagtning er nedbragt til 46.000 kr. ved  

 19. alm. vurdering pr. 1. januar 1992. Der dyrkes kartofler på 0,5 ha  

 jord.
Timeforbruget for kartoffelproduktionen er af en landbrugskonsulent med  

 henvisning til "Håndbog for driftplanlægning 1996-1997" fastsat  

 til mellem 27 - 56 timer, når produktionen foregår på 0,5  

 ha jord.
Kartoffelsalget foregår til ca. 70 faste aftagere fra  

 stalddøren.
Bestilling påføres en bestillingsliste, og  

 kunderne henter løbende 25 kg kartofler ad gangen og lægger  

 betaling herfor i en pengekasse.
DfA : Der gives tilladelse til, at medlemmet  

 viderefører kartoffelproduktionen i efterlønsperioden.
Der er  

 ved afgørelsen lagt vægt på, at der er tale om et mindre  

 areal, hvor det findes sandsynlig- gjort, at arbejdet kan holdes inden for  

 den tilladte arbejdstid på 200 timer pr. kalenderår.
Tilladelsen  

 er betinget af, at produktionen ikke udvides i efterlønsperioden.
(J.nr. 96-653-1106) Sag nr. 12.
 Bibeskæftigelse ved selvstændig virksomhed med  

 chinchillafarm.
Medlemmet ejer en chinchillafarm og produktionen er  

 startet i 1988. Der er 48 avlsdyr og medlemmet betragter produktionen som en  

 hobby.
Der er i en periode på 1 år og 9 måneder solgt 187  

 skind til Foreningen for Danske Chinchilla.
DfA : Der gives tilladelse til at  

 produktionen videreføres i efterlønsperioden.
Der er lagt  

 vægt på, at direktoratet fra Nordjyllands Pelsdyravlerforening  

 har fået oplyst, at arbejdsforbruget for 50 hunner årligt kan  

 omregnes til ca. 95 timer.
Det findes derfor sandsynliggjort, at arbejdstiden  

 med 48 dyr kan holdes inden for de 200 timer pr. kalenderår.  

 Tilladelsen er betinget af, at produktionen ikke udvides i  

 efterlønsperioden.
(J.nr. 96-653-1125) Sag nr. 13.** Bibeskæftigelse ved selvstændig virksomhed ved fritidsfiskeri  

 - 27 fods kutter.
Medlemmet havde ejet en fiskekutter siden 1978 og havde i  

 alle årene betragtet sine aktiviteter som fritidsfiskeri.
Han havde i  

 en periode været momsregistreret, fordi det gav ham mulighed for  

 skattemæssige fradrag for vedligeholdelsesudgifterne.  

 Skattevæsenet nægtede i 1993 at godkende fradrag for underskud af  

 selvstændig virksomhed, idet man ikke anså virksomheden for  

 erhvervsmæssig.
Medlemmet overgik til efterløn den 5. september  

 1995. Han oplyste, at han primært fiskede til eget og familiens brug,  

 at han i 1995 havde anvendt 70 - 80 timer på fiskeriet, og at han havde  

 haft en en skattepligtig indtægt på 10.000 kr.
I 1994 havde han  

 arbejdet ca. 50 timer og havde ikke haft indtægter.
DfA : Der gives ikke tilladelse til, at  

 medlemmet viderefører bibeskæftigelsen i  

 efterlønsperioden.
Direktoratet henviser til, at dispensation normalt  

 kun bør gives i de tilfælde, hvor virksomheden på grund af  

 sin art og objektive kendetegn kun vil kunne udøves som  

 bibeskæftigelse i ringe omfang.
 Den beskrevne virksomhed er af en sådan karakter, at  

 den både kan drives på fuldtidsbasis og på nedsat tid,  

 udelukkende afhængigt af medlemmets beslutning om, hvilken  

 arbejdsindsats han vil lægge i virksomheden.
 Medlemmet kunne således ikke sandsynliggøre,  

 at virksomheden til enhver tid kunne holdes inden for 200 timer  

 årligt.
 AMA : Ankenævnet tiltræder den  

 af direktoratet trufne afgørelse med den givne begrundelse.
MARKEDER Sag. nr. 14 ** Bibeskæftigelse ved selvstændig virksomhed med import og salg  

 af børster.
Medlemmet importerede opvaskebørster mv. fra  

 Sverige.
Medlemmet demonstrerede børsterne i forbindelse med salg, og  

 havde planlagt at tage på marked 1- 2 gange om måneden i  

 sommermånederne, deltage i et par julemarkeder, og eventuelt  

 sælge ved home parties.
 Medlemmet overgik til efterløn 1. juni 1995.  

 Bruttoindtægten udgjorde i 1994 kr. 7.827,- og arbejdsindsatsen i dette  

 år udgjorde ca. 50 timer.
DfA : Der gives ikke tilladelse til, at  

 medlemmet viderefører bibeskæftigelsen i  

 efterlønsperioden.
Direktoratet henviser til, at dispensation normalt  

 kun bør gives i de tilfælde, hvor virksomheden på grund af  

 sin art og objektive kendetegn vil kunne udøves som  

 bibeskæftigelse i ringe omfang.
 Den beskrevne virksomhed er af en sådan karakter, at  

 den både kan drives på fuldtidsbasis og på nedsat tid,  

 udelukkende afhængigt af medlemmets beslutning om, hvilken  

 arbejdsindsats han vil lægge i virksomheden.
 AMA : Ankenævnet tiltræder den  

 af direktoratet trufne afgørelse med den givne begrundelse.
VINDUSPUDSER/GARAGEUDLEJER/UDLEJNINGSEJENDOM Sag nr. 15.
 Bibeskæftigelse ved selvstændig virksomhed med  

 vinduespolering.
 Medlemmet pudser vinduer i en ejendom for KAB.  

 Arbejdstiden er opgjort til ca. 60 timer og den årlige indtægt er  

 på ca. 6.500 kr.
DfA : Der gives tilladelse til, at medlemmet  

 viderefører bibeskæftigelsen i efterlønsperioden.  

 Tilladelsen er betinget af, at vinduespudsningsarbejdet alene udføres  

 i den samme bebyggelse.
Der er lagt vægt på det beskedne antal  

 arbejdstimer, og at arbejdet alene udføres af medlemmet selv.
(J.nr. 95-653-616) Sag nr. 16.
 Bibeskæftigelse ved selvstændig virksomhed med  

 garageudlejning.
Medlemmet ejer hus samt garageanlæg med 20 garager  

 og har siden 1984 drevet garageanlægget.
Arbejdet består i  

 udlejning, annoncering, vedligeholdelse og regnskab og er anslået til  

 at tage 1/2 time pr. uge.
Indbetaling af leje går via PBS.
De enkelte  

 lejere står selv for rengøring af garagen.
Overskuddet for 1995  

 har ifølge revisor været ca. 15.000 kr.
 DfA : Der gives tilladelse til, at medlemmet  

 fortsætter udlejningen i efterlønsperioden.
(J.nr. 96-653-855) Sag nr. 17.
 Bibeskæftigelse ved selvstændig virksomhed med  

 udlejningsejendom.
Udlejningsejendom med 6 lejemål, hvor medlemmet selv  

 bebor det ene.
Arbejdet består af "vicevært- funktioner", hvis  

 omfang er anslået til 2 1/2 time pr. uge (130 timer pr. år). En  

 revisor gennemgår regnskaberne, og medlemmet får hjælp til  

 snerydning.
Husleje opkræves via banken.
DfA : Der gives tilladelse til, at  

 udlejningsejendommen videreføres i efterlønsperioden.
Der er  

 lagt vægt på, at arbejdstiden er under 200 timer pr.  

 kalenderår.
(J.nr. 96-653-1068) KONKLUSION Udgangspunktet er, at medlemmer, hvis  

arbejdsmængde på forhånd kan defineres til mindre end  

 200 timer (eksempelvis vinduspudser til en bestemt ejendom) vil, hvis  

 alle betingelser ellers er opfyldt, få tilladelse til at udøve  

 den selvstændige bibeskæftigelse i efterlønsperioden.
Herudover kan der i særlige tilfælde gives  

 tilladelse til at videreføre bibeskæftigelse med eksempelvis  

 kartoffelproduktion eller chinchillafarm, såfremt det findes  

 sandsynliggjort at arbejdet kan udføres inden for 200 timer pr.  

 kalenderår.
Det bemærkes, at dokumentationen herfor ikke  

alene kan baseres på medlemmets egne oplysninger.
I vurderingen  

 skal indgå oplysninger indhentet fra andre end medlemmet som  

 sammenligningsgrundlag for medlemmets oplysninger.
Er der ikke  

 overensstemmelse mellem de indhentede oplysninger, lægges det  

 højeste timeantal til grund for afgørelsen.
 Hvis beskæftigelsens art er for  

 "autoriseret", eksempelvis en fodplejer eller psykoterapeut, gives  

 tilladelsen ikke.
