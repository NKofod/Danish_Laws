 Efter forhandling med finansministeriet gennemføres fra den 1. april 1960  

 en ændret opstilling af justitsministeriets driftsbudget, hvilket medfører  

 enkelte ændringer i justitsministeriets cirkulære nr. 42 af 16. marts 1959 om  

 administrationen af de under justitsministeriet hørende bygninger, der  

 benyttes af domstolene eller politiet.
 På kontoen for bygninger under justits- og politivæsenet oprettes følgende  

 nye underkonti:
 1. Medhjælp.
 Af denne konto afholdes alle udgifter til aflønning af  

 ikke-tjenestemandsansat personale, der er beskæftiget med opvarmning, tilsyn  

 med bygninger og lokaler samt ydre og indre renholdelse, hvad enten  

 bygningerne ejes af justitsministeriet eller ikke.
 2. Rengøringsselskaber.
 Af denne konto afholdes vederlag til sådanne selskaber.
 3. Vedligeholdelse af lejede lokaler.
 Af denne konto afholdes de hidtil på kontoen: »Leje af lokaler  

 m.v.« bogførte udgifter til bygningsarbejder.
De hidtil på domstolenes og politiets kontorholdskonti bogførte udgifter  

 til rengøringsmaterialer afholdes fremtidig som bygningsudgifter.
For så vidt  

 angår bygninger, der ejes af justitsministeriet, afholdes udgifterne af  

 underkontoen: »Belysning, opvarmning og renholdelse m.v.«, og for  

 så vidt angår bygninger, der er lejet eller overtaget til vederlagsfri brug  

 for domstolene og politiet, af underkontoen: »Leje af lokaler«.
 Eventuelle bestemmelser om fordeling mellem domstolene og politiet af  

 fællesudgifter til indre renholdelse bortfalder herefter.
 Spørgsmål vedrørende renholdelse af politiets lokaler afgøres af  

 rigspolitichefen i samme omfang som hidtil.
Med hensyn til de enkelte konti, der har betydning for administrationen af  

 bygninger, der benyttes af domstolene og politiet, henvises i øvrigt til  

 regnskabsoversigterne.
Uanset at der fremtidig ikke på regnskabsoversigterne  

 optages nogen specifikation af udgifterne for hver enkelt ejendom, bør der  

 ved embederne i samme omfang som hidtil føres et driftsregnskab for hver  

 ejendom.
Justitsministeriet, den 30. marts 1960 P.M.V.
 Vilhelm Boas.
/P.
Christensen.
