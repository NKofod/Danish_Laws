1.LOV-GRUNDLAGET Ifølge bestemmelsen i § 8 i lov nr. 123 af 31. marts af 1985 om fornyelse  

 og forlængelse af kollektive overenskomster og aftaler m.v. skal den normale  

 ugentlige arbejdstid nedsættes med en time pr. uge til 39 timer med virkning  

 fra den 1. januar 1981 at regne.
 Reglen gælder for ansatte med normal ugentlig arbejdstid på over 40 timer  

 og på mellem 40 og 39 timer, hvorimod en arbejdstid på 39 timer pr. uge og  

 derunder ikke nedsættes.
Som kompensation for arbejdstidsnedsættelsen ydes der  deltidsbeskæftigede  

 et tillæg til lønnen på 2,56% med virkning fra 1. januar 1987 at regne.
Der  

 ydes ikke kompensation til ikke - tidsbestemte tillæg som ukvoterede  

 rådighedstillæg, personlige udligningstillæg og diæter.
2. TILRETTELÆGGELSE AF ARBEJDSTIDSNEDSÆTTELSEN FOR  FULDTIDSBESKÆFTIGEDE Arbejdstidsforkortelsen for fuldtidsbeskæftigede tilrettelægges lokalt på  

 dag- eller ugebasis.
For tjenestemænd eller tjenestemændslignende ansatte kan  

 det aftales, at der sker opsparing med en time pr. uge til senere afvikling,  

 f.eks som hele dage.
De opsparede fritimer skal anvendes indenfor 6 måneder  

 og der udløses ikke krav på betaling for overarbejde/merarbejde.
 Menighedsrådet træffer afgørelse om arbejdstidsnedsættelsens  

 tilrettelæggelse efter forhandling med de ansatte ved kirker og kirkegårde.
 Menighedsrådet skal imødekomme de ansattes ønsker om tilrettelæggelsen af  

 arbejdstidsnedsættelsen, såfremt dette er foreneligt med kirkens eller  

 kirkegårdens tarv.
 3 TJENESTEMAND- OG TJENESTEMANDSLIGNENDE ANSATTE:
 For fuldtidsbeskæftigede tilrettelægges arbejdstidsnedsættelsen som nævnt  

 ovenfor på dag- eller ugebasis eller som opsparing til f. eks. hele dage.
 For deltidsbekæftigede (kvotalønnede) indregnes tillægget på 2,56% i  

 forbindelse med stifternes lønservice pr. 1. januar 1987.
 Rådighedstillæg til gravere og kordegne reguleres ikke med 2,56%, idet  

 disse tillæg udbetales med de fulde beløb, uanset stillingernes  

 beskæftigelsesgrad.
 4. HONORARLØNNEDE:
 Landsbyorganister, kirkesangere, kirkekorsangere, kirkebylærere m.fl.:
 Honorarene forhøjes med 2,56%. Forhøjelsen vil fremtidig blive indregnet i  

 de honorarsatser, der findes i ministeriets halvårlige løncirkulære, første  

 gang pr. 1. april 1987.
 5. TIMELØNNEDE:
a.
Gravermedhjælpere, kirketjenermedhjælpere, rengøringsmedhjælp m.fl. der  

 aflønnes efter kirkeministeriets cirkulære af 18. august 1983:
 Timelønnen forhøjes med 2,56%. Forhøjelsen vil blive indregnet i  

 fremtidige løncirkulærer, første gang pr. 1. april 1987.
b.
Kontorpersonale, præstesekretærer og provstisekretærer m.fl., der  

 aflønnes efter finansministeriets overenskomst med Handels og  

 Kontorfunktionærenes forbund i Danmark:
 Timelønnen beregnes som 1/2028 af årslønnen.
 Vikarer:
 For vikarer forholdes som med honorar- og timelønnede.
 Cirkulæret bedes bekendtgjort for menighedsrådene, provstiudvalgene og  

 provstirevisorerne.
 Kirkeministeriet, den 11. december 1986.
 P.M.V.
 E.B.
