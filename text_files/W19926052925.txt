 Ankenævnet tilslutter sig Fiskerikontrollens afgørelse, hvorefter et  

 parti pink laks er erklæret for uegnet til menneskeføde og henvist til  

 tilvirkning på destruktionsanstalt eller lignende.
 Afgørelse: Ankenævnet kan tilslutte sig Fiskerikontrollens afgørelse.
Sagsfremstilling m.v.
Fiskerikontrollen har bl.a. oplyst, at man ved et  

 tilsyn den 26. februar 1992 på Årøsund Filetfabrik ApS, hvor der i lønarbejde  

 blev foretaget optøning, sortering, genindfrysning samt detailpakning af et  

 parti på i alt 15.011 kg. russiske pink laks, konstaterede, at de optøede, og  

 de på produktionsapparatet værende laks, var af en sådan dårlig beskaffenhed,  

 at produktionen straks blev stoppet, og samtlige værende optøede laks  

 kasseret og ophældt i fodercontainer.
 Den resterende del af partiet (11.061 kg. frostvarer), der blev samlet på  

 Haderslev Frysehus A/S, er som følger:
Ved den organoleptiske bedømmelse af råvarerne fandtes disse at være af en  

 meget dårlig kvalitet.
De afgav en fordærvet, rådden lugt, og fisken var af  

 meget blød og usammenhængende konsistens, ligesom der var store mængder  

 blodrester og harskning i bughulen.
 Den kemiske prøve (TVN) af råvaren gav følgende tal:
Ved den organoleptiske undersøgelse af færdigvaren , pakket i lukket  

 detailemballage (under beltfish, aut. nr. 282) fandtes denne ligeledes at  

 være kassabel.
Fisken afgav en meget stærk ammoniakalsk lugt, og fiskekødet  

 var blødt, usammenhængende og flosset.
Under en kogeprøve af råvaren/færdigvaren fremkom fisken med en  

 ubeskrivelig stank af råddenskab.
Saga Lax A/S har i sin anke ikke fremført  

 bemærkninger.
 Til brug for ankenævnets bedømmelse forelå følgende prøver udtaget med  

 udgangspunkt i Codex Alimentarius' prøveudtagningsplan for færdigemballerede  

 varer, inspektionsniveau II:
 Saga Lax A/S godkendte prøverne som værende repræsentative for partiet.
Ved sagens behandling var Fiskerikontrollen i Fredericia repræsenteret ved  

 fiskerikontrollør C.C.
Harbo og overfiskeribetjent Børge Grønkjær.
 Saga Lax A/S var repræsenteret ved underdirektør Jens Buje.
