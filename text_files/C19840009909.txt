(til samtlige politimestre) Betaling i henhold til § 8 i lov nr. 156 af 14. april 1920 om smitsomme  

 sygdomme hos husdyrene, som tilkommer hver person, der udvælges til taksation  

 af husdyr, der skal nedslås ved offentlig foranstaltning, udgør 80 kr.  

 ureguleret pr. time.
 For timer, som ligger mellem kl. 22.00 og 06.00 udgør betalingen 120 kr.  

 ureguleret pr. time.
 Befordringsudgifter i anledning af taksationsforretningen kan refunderes.  

 Udgifter til kørsel i eget befordringsmiddel godtgøres efter de til enhver  

 tid for statens tjenestemænd gældende takster ved benyttelse af eget  

 befordringsmiddel på tjenesterejser.
 Landbrugsministeriets cirkulære af 4. april 1955 angående betaling til  

 taksationsmænd ophæves herved.
