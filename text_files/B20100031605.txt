Bekendtgørelse om ændring af bekendtgørelse om anmeldelse, registrering, gebyr samt offentliggørelse m.v. i Erhvervs- og Selskabsstyrelsen (Anmeldelsesbekendtgørelsen) § 1 I bekendtgørelse nr. 273 af 25. marts 2010 om anmeldelse, registrering, gebyr samt offentliggørelse m.v. i Erhvervs- og Selskabsstyrelsen (Anmeldelsesbekendtgørelsen) foretages følgende ændring:
 1. Bilag 2, 3. afsnit, affattes således:
»For erhvervsdrivende fonde betales et årsgebyr på 1/10 promille af egenkapitalen, dog mindst 100 kr. og højst 15.000 kr.« § 2 Bekendtgørelsen træder i kraft den 31. marts 2010.
