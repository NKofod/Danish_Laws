Nr BTL 24 Betænkning over Forslag til lov om ændring af lov om Ørestaden m.v.   

 Nr L 24 1994-95, 1. samling Afgivet af Miljø- og Planlægningsudvalget Afgivet: 19941207 Udvalget har behandlet lovforslaget i nogle møder og har herunder stillet spørgsmål til finansministeren, som denne har besvaret skriftligt.
Nogle af udvalgets spørgsmål og finansministerens svar herpå er sammen med et af ministeren oversendt notat optrykt som bilag til betænkningen.
 Der er af finansministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Fremskridtspartiets og Det Radikale Venstres  

 medlemmer af udvalget) lovforslaget til vedtagelse med det stillede  

 ændringsforslag.
Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget ved 2. behandling.
Mindretallet  

 vil stemme imod det stillede ændringsforslag.
 Et andet mindretal (Enhedslistens medlem af udvalget) vil redegøre  

 for sin stilling til lovforslaget og det stillede ændringsforslag ved 2.  

 behandling.
 ÆndringsforslagAf finansministeren, tiltrådt af et flertal  

 (S, V, KF, FP og RV):
 Til § 1 1) Nr. 1 affattes således:
 »1. § 3, stk. 2, 3 og 4, affattes således:
 »Stk. 2. Frederiksbergbaneselskabet I/S, jf. § 1, stk. 2, kan  

 anlægge en letbane, Frederiksbergbanen, fra Nørreport til Frederiksberg  

 Station og videre ad den eksisterende S-banes trace til Vanløse Station.
 Stk. 3. Østamagerbaneselskabet I/S, jf. § 1, stk. 3, kan anlægge  

 en letbane, Østamagerbanen, fra Amagercentret til lufthavnen delvis i  

 Amagerbanens trace.
Stk. 4. Trafikministeren stiller vederlagsfrit den nødvendige del  

 af DSB's Amagerbane, DSB's arealer fra det gamle banetrace langs  

 Landbohøjskolen samt DSB's S-bane fra Frederiksberg Station til Vanløse  

 Station til rådighed.«» Bemærkninger Til nr. 1 Af lovens nuværende formulering fremgår det ikke med  

 tilstrækkelig tydelighed, at trafikministeren også stiller DSB's S-bane  

 mellem Frederiksberg og Vanløse Stationer vederlagsfrit til rådighed for  

 Frederiksbergbanen.
Martin Glerup (S) Helen Beim (S) Dorte Bennedsen (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bruno Jerup (EL) Lis Greibe (S) Hanne Severinsen (V) Bodil Thrane (V) Peter  

 Hansen-Nord (V) Jens Vibjerg (V) Niels J.
Langkilde (KF) Gitte Seeberg (KF)  

 Jens Jørgensen (KF) Aage Brusgaard (FP) nfmd.
 Centrum-Demokraterne havde ikke medlemmer i udvalget.
Bilag Nogle af udvalgets spørgsmål til finansministeren og dennes svar herpå  

 samt et notat fra finansministeren Finansministeren Den 6. december 1994 Folketingets Miljø- og Planlægningsudvalg Christiansborg 1218 København K Ad L 24. Lov om ændring af lov om Ørestaden m.v.
 Til brug for udvalgets behandling af ovennævnte lovforslag skal jeg hermed  

 tillade mig at fremkomme med følgende oplysninger:
I forbindelse med fremsættelsen er lovforslaget sendt til de involverede  

 parter.
Jeg har i den forbindelse modtaget vedlagte brev af 29. november 1994  

 fra Frederiksberg Kommune.
Mens kommunen ikke har bemærkninger til  

 lovforslaget, gør kommunen opmærksom på to uklarheder i selve  

 Ørestadsloven:
1. Af Ørestadslovens § 5, stk. 2, fremgår det, at Frederiksberg Kommune og  

 Københavns Amt kan optage lån til finansiering af deres del af hhv.  

 Frederiksbanen og Østamagerbanen.
I lovens almindelige bemærkninger nævnes,  

 at dette for hhv. kommunen og amtet sker inden for en ramme på 200 mio. kr.
 Ved Ørestadsselskabets valg af minimetroen som det letbanesystem, der skal  

 realiseres, bliver Frederiksberg Kommunes andel snarere ca. 330 mio. kr.  

 Stigningen skyldes primært, at banen bliver ført i tunnel længere ud på  

 Frederiksberg end først antaget.
 Ørestadsselskabet forventer derimod, at Københavns Amt kan holde sig inden  

 for den oprindelige låneramme, da minimetroen ikke fordrer nedgravning på  

 Østamager i større omfang end oprindelig antaget.
 Indenrigsministeriet har i brev af 2. december 1994 over for  

 Finansministeriet bekræftet, at kommunen og amtet fortsat kan låne til deres  

 andele af projektet, også selv om beløbet måtte overstige den i Ørestadsloven  

 nævnte låneramme.
 Jeg kan tilslutte mig, at Frederiksbeg Kommune og Københavns Amt fortsat  

 kan optage lån til deres respektive andele af baneselskaberne, også selv om  

 beløbet måtte overstige den oprindelige ramme på 200 mio. kr.
 Jeg skal derfor anmode om, at ovenstående oplysninger indgår i udvalgets  

 behandling af lovforslaget.
 2. Endvidere gør Frederiksberg Kommune opmærksom på, at mens det af  

 Ørestadsloven fremgår, at DSB's Amagerbane og DSB's arealer fra det gamle  

 banetrace ved Landbohøjskolen stilles til rådighed for Frederiksbergbanen,  

 fremgår det ikke eksplicit, at også DSB's areal mellem Frederiksberg og  

 Vanløse Stationer stilles vederlagsfrit til rådighed.
Med venlig hilsen Mogens Lykketoft Frederiksberg KommuneFrederiksberg Rådhus Økonomidirektoratet2000 Frederiksberg Den 29. november 1994 Finansministeriet Christiansborg Slotsplads 1 1218 København K Finansministeriet har den 27. oktober 1994 fremsendt lovforslag om ændring  

 af lov om Ørestaden til høring.
 Lovforslaget er behandlet i Frederiksberg Kommunalbestyrelse den 28.  

 november 1994.
 Frederiksberg Kommune har ikke bemærkninger til forslaget om, at der  

 skabes mulighed for at stifte Frederiksbergbaneselskabet med henblik på, at  

 der kan foretages et samlet udbud af anlægsarbejderne med option på 2. og 3.  

 etape.
 Opmærksomheden skal imidlertid henledes på, at der i den gældende  

 Ørestadslov er nogle uklarheder.
For det første fremgår det af lovens § 5, stk. 2, at Frederiksberg Kommune  

 kan optage lån til dækning af kommunens andel af anlægsudgifterne til  

 Frederiksbergbanen.
Det samme fremgår af bemærkningerne til paragraffen.
I de  

 generelle bemærkninger til loven er imidlertid nævnt et beløb på 200 mio. kr.  

 Frederiksberg Kommune forudsætter, at Frederiksberg Kommune kan optage lån  

 til hele indskuddet i Frederiksbergbaneselskabet uden for lånerammen uanset  

 indskuddets størrelse.
 Endvidere er der en uklarhed vedrørende de arealer, trafikministeren skal  

 stille vederlagsfrit til rådighed for den kommende bane.
Det fremgår, at DSB's Amagerbane og DSB's arealer fra det gamle banetrace  

 ved Landbohøjskolen skal stilles vederlagsfrit til rådighed, men det fremgår  

 ikke eksplicit, at også DSB's areal mellem Frederiksberg Station og Vanløse  

 skal stilles vederlagsfrit til rådighed.
Frederiksberg Kommune forudsætter,  

 at også dette areal stilles vederlagsfrit til rådighed.
 Endelig skal opmærksomheden henledes på, at der drøftes forskellige  

 modeller for finansieringen af kommunens indskud.
G.
Kastberg Bjørn Thomsen Spørgsmål 5:
Vil regeringen anmode Transportrådet om en udtalelse om de foreliggende  

 projekter og beslutninger, således at udtalelsen kan foreligge inden  

 vedtagelsen af lovforslaget? Svar:
Som nævnt i mit svar på spørgsmål 1 berører Ørestadsselskabets  

 foreliggende projekter og beslutninger ikke det aktuelle lovforslag om  

 ændring af Ørestadsloven.
Jeg finder derfor ikke, at en eventuel udtalelse  

 fra Transportrådet om disse projekter og beslutninger har betydning for  

 behandlingen af dette lovforslag.
Jeg kan imidlertid oplyse, at Transportrådet vil få mulighed for at udtale  

 sig om Ørestadsselskabets forslag til letbanens udformning i forbindelse med  

 den offentlige høring, som igangsættes i januar 1995 som oplæg til Københavns  

 Kommunes tillæg til kommuneplan om letbanens nærmere indpasning i byen.
Denne  

 høring vil blive fulgt op af endnu en offentlig høring i sommeren 1995 om  

 forslaget til kommuneplantillæg med tilhørende VVMredegørelse, inkl.  

 redegørelse for de undersøgte alternativer, gadesporvogn og light rail.
Jeg  

 kan tilføje, at jeg er bekendt med, at Ørestadsselskabet desuden har  

 inviteret Transportrådet til en særlig gennemgang af letbaneprojektet, som  

 vil finde sted, så snart rådet kan afse tid hertil.
 Spørgsmål 7:
Vil ministeren oplyse, hvorledes det er juridisk sikret, at en  

 tilbudsgiver ved en option bliver forpligtet af det tilbud, han har afgivet,  

 mens udbyderen ikke vil være forpligtet til at udnytte optionen? Svar:
 Jeg kan henvise til følgende udtalelse fra Ørestadsselskabet:
»Optioner i kontrakter har karakter af tilbud med meget lang  

 acceptfrist.
Den, der afgiver tilbudet, er juridisk bundet indtil udløbet af  

 acceptfristen.
Den, der modtager tilbudet, kan indtil udløbet af  

 acceptfristen frit vælge at gøre brug af tilbudet eller ej.
