Skrivelse om, hvorvidt et  

 kommunalbestyrelsesmedlem, der er idømt en bøde for  

 overtrædelse af straffelovens § 244, er valgbar (Fra Valgbarhedsnævnet til en kommunalbestyrelse,  

 j.nr. 584/2001) Ved brev af 24. marts 2001 har X Kommunalbestyrelse i  

 henhold til den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN den 13. marts 2001  

 ved Y Landsret er idømt straf for overtrædelse af straffelovens  

 § 244, ved den 10. februar 1998 under et bestyrelsesmøde i en  

 boligforening at have tværet en rejemad ud i ansigtet på et andet  

 bestyrelsesmedlem, hvorved der påførtes vedkommende  

 øjenskader.
 Efter straffelovens § 244 blev straffen fastsat til fængsel i  

 30 dage, men efter straffelovens § 56, stk. 2, gjort betinget med  

 en prøvetid på 1 år.
 I denne anledning skal man meddele, at Valgbarhedsnævnet har fundet  

 det overvejende betænkeligt at fastslå, at den begåede  

 handling   uanset de krav, der må stilles til personer, der  

 beklæder hverv som medlem af kommunale råd   i almindeligt  

 omdømme gør den pågældende uværdig til at  

 være medlem af kommunale råd, jf. den kommunale valglovs  

 § 4.
 Den pågældende må derfor anses for valgbar.
