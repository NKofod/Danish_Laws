 I henhold til § 5, stk. 3, i lov om frikommuner, jf.
 lovbekendtgørelse nr. 644 af 12. september 1991, meddeles:
 § 1.  Socialministeriet har den 7. april 1992 godkendt  

 frikommuneregulativ nr. 23 for Esbjerg Kommune om overførelse af kompetence i  

 henhold til § 43, stk. 10 og stk. 11, 1. pkt., jf. § 44, stk. 1, 1. pkt., i  

 lov om social bistand fra revaliderings- og pensionsnævnet til  

 kommunalbestyrelsen, jf. § 32, stk. 1 og 2, i lov om frikommuner.
 § 2.  Det i § 1 nævnte frikommuneregulativ indebærer  

 at følgende bestemmelse ikke gælder i Esbjerg Kommune:
 Bistandslovens § 44, stk. 1, 1. pkt., jf. lovbekendtgørelse nr. 817 af 6.  

 december 1990, som senest ændret ved lov nr. 399 af 6. juli 1991.
 § 3.  Det i § 1 nævnte frikommuneregulativ træder i  

 kraft den 1. maj 1992 og har virkning fra 1 april 1992 for sager, hvori  

 kommunen ikke har afgivet indstilling til revaliderings- og pensionsnævnet.
 Frikommuneregulativet gælder til og med den 31. december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse, § 8, stk. 3.
Socialministeriet, den 7. april 1992 P.M.V.
