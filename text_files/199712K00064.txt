Nr LSF 64 Forslag til Lov om ændring af lov om afgift ved udstykning m.m.  

 (Forhøjelse af udstykningsafgiften) Fremsat af boligministeren (Ole Løvig Simonsen) den 14. november 1997 Vedtaget ved tredjebehandling den 12. december 1997 Lov nr. 971 af 17/12/1997 § 1 I lov nr. 139 af 7. marts 1990 om afgift ved udstykning m.m. foretages  

 følgende ændring:
 1. I § 1, stk.1, 1. pkt., ændres »4.000« til:  

 »5.000«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. For udstykningssager, som er indkommet til Kort- og  

 Matrikelstyrelsen inden lovens ikrafttræden, svares udstykningsafgift efter  

 de hidtidige bestemmelser.
 Stk. 3. I de sønderjyske områder, hvor matrikulært arbejde udføres  

 af de statslige landinspektørkontorer, og i Københavns og Frederiksberg  

 Kommuner, hvor matrikulært arbejde udføres af henholdsvis Stadskonduktøren og  

 Stadslandinspektøren, svares udstykningsafgift efter de hidtidige  

 bestemmelser, hvis udstykningen er rekvireret hos matrikelmyndigheden inden  

 lovens ikrafttræden.
Oprindeligt fremsat forslag § 1 I lov nr. 139 af 7. marts 1990 om afgift ved udstykning m.m. foretages  

 følgende ændring:
 1. I § 1, stk.1, 1.pkt., ændres »4000« til:  

 »5000«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. For udstykningssager, som er indkommet til Kort- og  

 Matrikelstyrelsen inden lovens ikrafttræden, svares udstykningsafgift efter  

 de hidtidige bestemmelser.
 Stk. 3. I de sønderjyske områder, hvor matrikulært arbejde udføres  

 af de statslige landinspektørkontorer, og i Københavns og Frederiksberg  

 kommuner, hvor matrikulært arbejde udføres af henholdsvis Stadskonduktøren og  

 Stadslandinspektøren, svares udstykningsafgift efter de hidtidige  

 bestemmelser, hvis udstykningen er rekvireret hos matrikelmyndigheden inden  

 lovens ikrafttræden.
Bemærkninger til lovforslaget Almindelige bemærkninger Når der foretages udstykning eller matrikulering efter reglerne i lov nr.  

 137 af 7. marts 1990 om udstykning og anden registrering i matriklen, skal  

 der betales en afgift på 4000 kr. til staten for hver ny ejendom, der  

 oprettes.
Det foreslås, at udstykningsafgiften forhøjes fra 4000 kr. til 5000  

 kr.
 Udstykningsafgiften blev indført i 1965 (lov nr. 183 af 26. maj 1965) med  

 det formål, at afgiften skulle dække en del af Matrikeldirektoratets - nu  

 Kort- og Matrikelstyrelsens - omkostninger ved ekspedition af  

 udstykningssager.
Ved udstykningsreformen, der omfattede lov nr. 137 af 7. marts 1990 om  

 udstykning og anden registrering i matriklen, lov nr. 138 af 7. marts 1990 om  

 konsekvensændringer i andre love og lov nr. 139 af 7. marts 1990 om afgift  

 ved udstykning m.m., blev afgiftssystemet ændret, idet gebyr for  

 matrikelmyndighedens ekspedition blev adskilt fra afgiftssystemet.  

 Udstykningsafgiften blev fastsat til 4000 kr. for hver nyoprettet ejendom.  

 Samtidig blev loven om afgift ved udstykning m.m. landsdækkende.
Den  

 tidligere afgiftslov gjaldt ikke for Københavns og Frederiksberg kommuner.
Gebyrer for Kort- og Matrikelstyrelsens ekspedition af udstykninger m.v.  

 fastlægges administrativt i medfør af § 47 i lov nr. 137 af 7. marts 1990 om  

 udstykning og anden registrering i matriklen.
Gebyrerne justeres årligt i  

 overensstemmelse med prisudviklingen og er senest fastlagt i bekendtgørelse  

 nr. 965 af 14. november 1996 om matrikulære afgifter og gebyrer m.v.  

 Udstykningsgebyret er for tiden 1360 kr. ekskl. moms for hver ny ejendom, der  

 oprettes.
Den nuværende udstykningsafgift på 4000 kr. er ikke ændret, siden  

 udstykningsafgiftsloven trådte i kraft den 1. april 1991. I perioden 1. april  

 1991 til 1. juli 1997 er nettoprisindekset steget med 12,7 pct.
En regulering  

 af udstykningsafgiften er således begrundet i denne prisudvikling og må  

 samtidig ses i lyset af den aktuelle konjunktursituation.
Administrative og økonomiske konsekvenser Beregning af udstykningsafgiften sker i edb-matrikelsystemet i forbindelse  

 med sagsbehandlingen af ansøgninger om matrikulære ændringer.
Forslaget  

 forventes derfor ikke at medføre administrative konsekvenser af betydning.
Lovforslaget forventes at ville medføre en forøgelse af statens indtægter  

 på ca. 10 mio. kr. årligt.
Merindtægten er beregnet på grundlag af det  

 skønnede aktivitetsniveau for udstykninger i 1998. På baggrund af den normale  

 ekspeditionstid i Kort- og Matrikelstyrelsen for udstykningssager skønnes den  

 forhøjede udstykningsafgift med en vis usikkerhed at medføre en merindtægt på  

 9,2 mio. kr. i 1998, stigende til 10 mio. kr. i hvert af de følgende år.
 Statens merindtægter ved forhøjet udstykningsafgift.
Københavns og Frederiksberg kommuner er ikke medregnet.
I disse kommuner  

 tilfalder udstykningsafgiften kommunen, idet der kun oprettes ganske få nye  

 ejendomme hvert år i de to kommuner.
 Lovforslaget har i øvrigt ingen administrative konsekvenser for staten og  

 kommunerne.
 Lovforslaget har ingen væsentlige erhvervsøkonomiske konsekvenser og  

 indeholder ikke miljøretlige eller EU-retlige aspekter.
Bemærkninger til de enkelte bestemmelser Til § 1 Til nr. 1.
 Den foreslåede forhøjelse af udstykningsafgiften skønnes årligt at give  

 den ovennævnte merindtægt til staten på ca. 10 mio. kr., beregnet på grundlag  

 af et anslået antal afgiftspligtige nye ejendomme på 10.000.
Til § 2 Efter forslaget skal den forhøjede afgift gælde for udstykningssager, der  

 indkommer til Kort- og Matrikelstyrelsen den dag, loven træder i kraft eller  

 senere.
For de områder, hvor matrikulært arbejde udføres af de statslige  

 landinspektørkontorer, og i Københavns og Frederiksberg kommuner vil den  

 forhøjede afgift gælde for udstykningssager, der rekvireres den dag, loven  

 træder i kraft eller senere.
Skriftlig fremsættelse (14. november 1997) Boligministeren (Ole Løvig Simonsen):
 Jeg tillader mig for Folketinget at fremsætte:
 Forslag til lov om ændring af lov om afgift ved udstykning m.m.  

 (Forhøjelse af udstykningsafgiften).
(Lovforslag nr.
L 64).
 Når der foretages udstykning eller matrikulering efter reglerne i lov nr.  

 137 af 7. marts 1990 om udstykning og anden registrering i matriklen, skal  

 der betales en afgift på 4000 kr. til staten for hver ejendom, der oprettes.  

 Ved nærværende forslag, foreslås afgiften forhøjet med 1000 kr. til 5000 kr.
Den nuværende udstykningsafgift på 4000 kr. er ikke ændret, siden  

 udstykningsafgiftsloven trådte i kraft den 1. april 1991. I perioden 1. april  

 1991 til 1. juli 1997 er nettoprisindekset steget med 12,7 pct.
En regulering  

 af udstykningsafgiften er således begrundet i denne prisudvikling og må  

 samtidig ses i lyset af den aktuelle konjunktursituation.
Lovforslaget forventes at ville medføre en forøgelse af statens indtægter  

 på ca. 10. mio. kr. årligt.
Merindtægten er beregnet på grundlag af det  

 skønnede aktivitetsniveau for udstykninger i 1998. På baggrund af den normale  

 ekspeditionstid i Kort- og Matrikelstyrelsen for udstykningssager skønnes den  

 forhøjede udstykningsafgift med en vis usikkerhed at medføre en merindtægt på  

 9,2 mio. kr. i 1998, stigende til 10 mio. kr. i hvert af de følgende år.
 Lovforslaget har ingen administrative konsekvenser for stat eller  

 kommuner, ligesom det ikke har væsentlige erhvervsøkonomiske konsekvenser, og  

 det indeholder ikke miljøretlige eller EU-retlige aspekter.
 Idet jeg i øvrigt henviser til lovforslaget og de bemærkninger, som  

 ledsager det, skal jeg anbefale forslaget til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget 1. I § 1, stk.1, 1.pkt., ændres »4000« til:  

 »5000«.
§ 1. Ved udstykning og matrikulering betales en afgift på 4000 kr.  

 for hver samlet fast ejendom, der oprettes.
Afgiften tilfalder staten, i  

 Københavns og Frederiksberg Kommuner dog kommunen.
Stk. 2. Afgift efter stk. 1 betales ikke, såfremt den nye samlede faste  

 ejendom 1) er under 100 m2 og ikke er bebygget eller bestemt til bebyggelse, 2) er bestemt til udelukkende anvendelse som friareal i overensstemmelse  

 med byggelovgivningen, 3) er registreret i matriklen som privat fællesvej eller 4) er oprettet som følge af ekspropriation, ejendomsdom eller  

 hævdserhvervelse.
 Stk. 3. Afgift efter denne lov skal betales, selv om der i anden  

 lovgivning er hjemlet fritagelse for afgifter til det offentlige.
