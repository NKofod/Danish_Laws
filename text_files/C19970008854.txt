(Til samtlige kommuner og amtskommuner) Ad 1.
Indførelse af forsørgelsesgrundlag og betalingsforpligtelse for personer  

 over 18 år med svære psykiske eller sociale vanskeligheder, der har  

 døgnophold efter bistandslovens § 68 a Med virkning fra 4. juli 1997 træder der nye regler om  

 forsørgelsesgrundlag og opholdsbetaling under døgnophold i § 66- og §  

 96-tilbud for personer med svære psykiske eller sociale vanskeligheder,  

 herunder stofmisbrugere.
De nye regler, der vedlægges i ikke-trykt udgave, består af - en bekendtgørelse om kontanthjælp til personer, der er fyldt 18 år, med  

 svære psykiske eller sociale vanskeligheder og som har døgnophold efter  

 bistandslovens § 68 a, stk. 1 eller stk. 2.
- en bekendtgørelse om betaling for døgnophold efter bistandslovens § 68  

 a, stk. 1 og stk. 2, for personer, der er fyldt 18 år, med svære psykiske  

 eller sociale vanskeligheder. (* 1) - en vejledning om opholdsbetaling for personer, der er fyldt 18 år med  

 svære psykiske eller sociale vanskeligheder, herunder stofmisbrugere. (* 2) Med virkning fra 1. juli 1997 ophæves endvidere § 13 i bekendtgørelse nr.  

 522 af 16. juni 1994 om social pension, således at der kan udbetales  

 førtidspension under ophold på en § 96-institution, jf.
Socialministeriets  

 skrivelse af 9. juni 1997 til samtlige kommuner og statsamter om orientering  

 om ændring af bekendtgørelse om social pension.
 De nye regler indebærer, at personer over 18 år, der visiteres til  

 døgnophold efter bistandslovens § 68 a på grund af svære psykiske eller  

 sociale vanskeligheder, under opholdet får eller bibeholder et  

 forsørgelsesgrundlag i form af kontanthjælp, pension m.v.
 Under døgnopholdet skal beboerne af deres forsørgelsesgrundlag betale for  

 de ydelser de modtager under opholdet, dvs. kost, logi m.v.
 Hensigten med de nye regler er at skabe en forsørgelses- og  

 betalingsmæssig ligestilling af den persongruppe, der omfattes af § 68 a og  

 som har døgnophold på en offentlig institution i forhold til andre grupper på  

 offentlige institutioner, som i dag har et forsørgelsesgrundlag under  

 opholdet, hvoraf de bidrager til betaling for opholdet.
 De nye regler indeholder mulighed for at amtsråd og kommunalbestyrelse kan  

 beslutte, at reglerne først får virkning fra 1. oktober 1997.  

 Overgangsordningen indføres af hensyn til den administrative omlægning de nye  

 regler kan give anledning til i visse amter og kommuner afhængig af hvor  

 mange personer af den ændrede retstilstand.
 Ad 2.
Forlængelse og revision af lov om tilbageholdelse af stofmisbrugere i  

 behandling Med virkning fra 1. juli 1997 træder en revideret lovgivning om  

 tilbageholdelse af stofmisbrugere i kraft.
Denne lovgivning, som  

 introduceredes 1. juli 1992, har endnu ikke været anvendt i konkrete  

 tilfælde.
 Når Folketinget alligevel har ønsket tilbageholdelsesordningen videreført  

 frem til folketingsåret 1999-2000, hvor loven atter skal tages op til  

 revision, hænger det sammen med de muligheder, den indeholder for at hjælpe  

 den enkelte misbruger, og som bør være et af de flere instrumenter i  

 indsatsen, der kan tilbydes.
 Det hænger tillige sammen med, at der med amternes overtagelse af  

 visitationsansvaret pr. 1. januar 1996 er bedre sammenhæng mellem ansvaret  

 for visitation og tilbud om behandlingskontrakt med mulighed for  

 tilbageholdelse.
 Ud over den nævnte forlængelse af ordningen indeholder ændringsloven (lov  

 nr. 191 af 12. marts 1997) tilpasninger til de ændringer af bistandsloven,  

 der trådte i kraft den 1. januar 1996.
 For det første betyder det, at de - større - kommuner, som efter aftale  

 med amtet har fået overladt visitationsansvaret til stofmisbrugsbehandling,  

 også kan få overladt beføjelserne efter tilbageholdelsesloven.
 For det andet er der med den ændrede tilbageholdelseslov sket den ændring,  

 at den selvstændige adgang, private behandingsinstitutioner uden  

 driftsoverenskomst havde til at tilbyde tilbageholdelseskontrakt, er ophævet.  

 Det skyldes, at disse institutioner (nu § 96, stk. 4-institutioner) er blevet  

 en del af det samlede udbud af behandlingspladser, hvortil der visiteres, og  

 at der bør være sammenhæng mellem visitationsproceduren (opstilling af  

 handleplan) og tilbuddet om tilbageholdelseskontrakt.
Der vedlægges i ikke-trykt udgave - revideret bekendtgørelse om tilbageholdelse af stofmisbrugere i  

 behandling samt (* 3) - revideret vejledning om lov om tilbageholdelse af stofmisbrugere i  

 behandling (* 4) De under punkt 1 og 2 beskrevne regler vil blive udsendt på sædvanlig vis  

 efter optagelse i lovtidende m.v.
Karen Jespersen /Poul Pedersen (* 1) Bekendtgørelsen er udeladt her, da de har været offentliggjort i  

 Lovtidende A, hæfte 96, som henholdsvis nr. 539 og 538 af 24. juni 1997, samt  

 forefindes i Retsinformation.
 (* 2) Vejledningen er udeladt her, da den er offentliggjort i dette nummer  

 af Ministerialtidende som nr. 89 af 24. juni 1997, samt forefindes i  

 Retsinformation.
