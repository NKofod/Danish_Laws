 I medfør af § 4, stk. 1, § 50, stk. 2, § 69 og § 70, stk. 3, i lov om  

 erhvervsuddannelser, jf. lovbekendtgørelse nr. 480 af 22. juni 1990 og § 1,  

 stk. 2, i lov nr. 210 af 5. april 1989 om erhvervsskoler fastsættes:
 § 1.  Eleverne skal deltage i den enkelte  

 erhvervsuddannelses skoleundervisning i overensstemmelse med reglerne for  

 uddannelsen.
 § 2.  Eleverne skal følge skolens ordensregler,  

 herunder skolens nærmere retningslinjer om proceduren i forbindelse med  

 elevers meddelelse om sygdom og andet fravær.
 § 3.  Skolen skal senest ved undervisningens  

 påbegyndelse informere eleverne om mødepligt og om ordensreglerne, jf. §§ 1  

 og 2, samt om de foranstaltninger, som skolen benytter ved elevernes  

 tilsidesættelse af reglerne.
 § 4.  Eleverne kan være fraværende fra undervisningen  

 ved sygdom og af andre lovlige grunde, der er dokumenteret efter skolens  

 nærmere retningslinjer herfor.
Stk. 2.  Skolen kan i særlige tilfælde efter elevens  

 anmodning bevilge en kortvarig undervisningsfrihed, hvis skolen skønner, at  

 eleven kan nå uddannelsens mål.
For elever med uddannelsesaftale træffes  

 afgørelsen efter forhandling med praktikvirksomheden.
§ 5.  Skolen kan udelukke en elev fra fortsat  

 undervisning, jf. erhvervsuddannelseslovens § 50, stk. 1, hvis eleven Stk. 2.  En elev kan kun udelukkes fra fortsat  

 undervisning, når mindre vidtgående foranstaltninger, jf. stk. 3, forgæves  

 har været forsøgt.
 Stk. 3.  Skolen afgør, ud fra karakteren og graden af  

 forsømmelserne eller de disciplinære forseelser, hvilke foranstaltninger der  

 skal forsøges iværksat for at undgå at udelukke eleven, herunder samtaler,  

 advarsler, midlertidig hjemsendelse, indkaldelse til et fornyet skoleophold  

 efter § 9 eller overflytning til anden skole og kombinationer heraf.
 § 6.  Findes en elev at have gjort sig skyldig i  

 særlig grov forseelse, og må det påregnes, at der som følge heraf vil blive  

 truffet afgørelse om udelukkelse fra fortsat undervisning, kan eleven  

 hjemsendes uden forudgående varsel, indtil der er truffet endelig afgørelse  

 af udelukkelsesspørgsmålet.
§ 7.  Når en elev har forsømt al undervisning i  

 længere tid, og skolen forgæves har udfoldet rimelige bestræbelser på at  

 komme i kontakt med eleven, kan skolen betragte eleven som udmeldt.
Skolen  

 skal søge at give eleven meddelelse herom ved almindeligt og anbefalet brev.
 § 8.  For elever, der er undergivet forældremyndighed,  

 sendes eventuelle skriftlige meddelelser til forældremyndighedens indehaver  

 med kopi til eleven.
 Stk. 2.  Skolen skal være i besiddelse af en ajourført  

 oversigt over den enkelte elevs samlede fravær og skal registrere  

 foranstaltninger i henhold til § 5, stk. 3.
 § 9.  Skolen kan indkalde elever til et fornyet  

 skoleophold i henhold til erhvervsuddannelseslovens § 51, ved sygdom eller  

 andet fravær.
 Stk. 2.  For elever, der har gennemført et fornyet  

 skoleophold, kan uddannelsestiden forlænges, jf. lovens § 58 og § 59.
 Stk. 3.  Skolen kan hjemsende eleven og i stedet  

 indkalde eleven til et fornyet skoleophold på et senere tidspunkt i henhold  

 til stk. 1.
 § 10.  En elev er udelukket fra fortsat undervisning,  

 når skolen har givet skriftlig meddelelse herom til eleven og eventuelt til  

 forældremyndigheden.
 § 11.  Når skolen udelukker en elev fra fortsat  

 undervisning, skal skolen over for eleven og eventuelt forældremyndighedens  

 indehaver samt praktikvirksomheden skriftligt angive, på hvilke faktiske  

 forhold afgørelsen er baseret, og give oplysning om klagereglerne, jf. § 13.  

 Med hensyn til disse afgørelser finder forvaltningslovens regler om  

 begrundelse, partshøring og klagevejledning tilsvarende anvendelse.
 § 12.  Ved udelukkelse fra fortsat undervisning  

 bortfalder en eventuel uddannelsesaftale, jf. lovens § 62. Uddannelsesaftalen  

 bortfalder derimod ikke, når eleven er midlertidigt hjemsendt til  

 virksomheden.
 Stk. 2.  For elever med uddannelsesaftale kan afgørelser  

 efter § 5 om udelukkelse fra fortsat undervisning, midlertidig hjemsendelse,  

 indkaldelse til et fornyet skoleophold eller overflytning til anden skole kun  

 træffes efter forhandling med praktikvirksomheden.
Stk. 3.  Skolen skal, ved udelukkelse fra fortsat  

 undervisning af elever, der har indgået uddannelsesaftale, hurtigst muligt  

 give virksomheden meddelelse herom.
Skolen underretter virksomheden om de  

 afgørelser, der er omtalt i stk. 2, samt om skriftige advarsler, for så vidt  

 disse vedrører forhold, der har betydning for elevens muligheder for at  

 gennemføre uddannelsesforløbet.
 § 13.  Klager over skolens afgørelser efter § 5, der  

 går ud på udelukkelse fra fortsat undervisning, midlertidig hjemsendelse,  

 indkaldelse til fornyet skoleophold eller overflytning til anden skole kan  

 indbringes for Undervisnings- og Forskningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens begrundede udtalelse.
 Stk. 3.  Skolen skal give ministeriet de nødvendige  

 oplysninger til behandling af sagen.
Stk. 4.  Eleven kan fortsætte undervisningen på skolen  

 under en klagesag.
Angår klagen en afgørelse om midlertidig hjemsendelse  

 eller udelukkelse fra fortsat undervisning, gælder dette dog kun, såfremt det  

 bestemmes af skolen eller ministeriet.
 § 14.  Bekendtgørelsen træder i kraft den 12. juni  

 1991.
 Stk. 2.  Bekendtgørelsen finder endvidere anvendelse for  

 lærlinge og efg-elever.
 Stk. 3.  Samtidig bortfalder skrivelse af 15. januar  

 1981 (V-489) og skrivelse af 27. maj 1981 (II-537) om retningslinjer  

 vedrørende mødepligten til efg-undervisningen samt skrivelse af 15. august  

 1985 (I-407) vedrørende efg-elevers forsømmelse.
Stk. 4.  Bekendtgørelse nr. 88 af 24. februar 1987 om  

 optagelse og om uddannelsesaftaler m.v. for elever i de erhvervsfaglige  

 grunduddannelser ophæves.
Bekendtgørelsens § 19 opretholdes dog for  

 efg-elever.
