CIRKULÆRE OM OVERENSKOMST FOR RENGØRINGSINSPEKTRICER/ INSPEKTØRER VED BOLIGMINISTERIETS EJENDOMSDIREKTORAT OG KØBENHAVNS LUFTHAVNSVÆSEN INDHOLDSFORTEGNELSE Side CIRKULÆRE OM OVERENSKOMST FOR RENGØRINGSINSPEKTRICER/INSPEKTØRER VED  

 BOLIGMINISTERIETS EJENDOMSDIREKTORAT OG KØBENHAVNS LUFTHAVNSVÆSEN Finansministeriet har den 3. december 1987 med Funktionær- og  

 Inspektørforeningen under Dansk Funktionærforbund indgået medfølgende  

 overenskomst vedrørende rengøringsinspektricer/inspektører ved  

 Boligministeriets Ejendomsdirektorat og Københavns Lufthavnsvæsen, der  

 afløser overenskomst af 27. juni 1983.
Med det formål at gøre overenskomsten lettere tilgængelig for brugerne er  

 der foretaget en sproglig revision af en række bestemmelser, og  

 bestemmelsernes rækkefølge er blevet ændret.
I de tilfælde, hvor  

 bestemmelsernes indhold er blevet ændret, er det markeret ved streger i  

 margenen. Ændringer af sproget og lignende er derimod ikke markeret.
 Bemærkninger til enkelte bestemmelser.
ad § 5, stk. 2. Opsparingsordning Indføres en opsparingsordning, udløser arbejde op til 40 timer den enkelte  

 uge ikke krav på godtgørelse (betaling eller afspadsering) for overarbejde.
 Frihed opspares under fravær på grund af sygdom, men ikke under ferie.
ad § 5, stk. 3. Tjenestelister Det henstilles, at tjenestelisterne udarbejdes - enten på den måde, at listerne til enhver tid angiver  

 arbejdstidsfordelingen for de førstkommende mindst 4 uger, - eller på den måde, at tjenestelisterne for en periode af mindst 4 uger  

 bekendtgøres senest 2 uger før listernes første gyldighedsdag.
Det bemærkes dog i denne forbindelse, at der om fornødent kan foretages  

 ændringer i allerede bekendtgjorte tjenestelister.
Inden sådanne ændringer  

 foretages, skal der ske underretning til de berørte medarbejdere.
 Forbundet har under forhandlingerne henstillet, at tjenestelisterne søges  

 udarbejdet for perioder af mere end 4 ugers længde.
ad § 8 og 11. Deltagelse i uddannelseskurser Til rengøringsinspektricer/inspektører kan der ydes tjenestefrihed efter  

 Ministeriet for Statens Lønnings- og Pensionsvæsens cirkulæreskrivelse af 23.  

 juni 1971 om deltagelse i uddannelseskurser for det i staten og folkekirken  

 ansatte personale.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Lønnings- og Pensionsdepartementet Den 3. december 1987 P.
M.
V.
 E.B.
Mari-Jane Skovgaard OVERENSKOMST FOR RENGØRINGSINSPEKTRICER/INSPEKTØRER VED BOLIGMINISTERIETS EJENDOMSDIREKTORAT OG KØBENHAVNS LUFTHAVNSVÆSEN § 1.  Ansættelsesvilkår Rengøringsinspektricer/inspektører ansættes i henhold til funktionærloven.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af overenskomsten.
§ 2.  Ansættelsesbrev Parterne er enige om at anbefale, at det som bilag A til nærværende  

 overenskomst vedhæftede ansættelsesbrev anvendes, idet der dog er enighed om,  

 at den anførte tekst kan fraviges, hvor forholdene gør det påkrævet, f.eks.  

 hvor medarbejdere arbejder på skiftende arbejdssteder.
 Stk. 2.  I ansættelsesbreve til medarbejdere, som ikke  

 er omfattet af en tjenesteliste, kan anføres placeringen af den for  

 medarbejderen for tiden gældende daglige arbejdstid.
Stk. 3.  Parterne er enige om, at det som bilag A  

 vedhæftede ansættelsesbrev anbefales anvendes ved nyansættelser samt i  

 tilfælde, hvor der sker ændringer i tidligere aftalte ansættelsesvilkår for  

 den enkelte allerede ansatte.
Der udfærdiges ikke nye ansættelsesbreve til  

 allerede ansatte, hvis ansættelsesvilkår er uændrede, medmindre de faktiske  

 ansættelsesvilkår afviger fra det i den pågældendes ansættelsesbrev anførte.
§ 3.  Løn Lønnen til rengøringsinspektricer/inspektører beregnes på grundlag af en  

 årsløn, der svarer til lønnen efter den for perioden l. april 1987 - 31.  

 marts 1989 gældende lønjusteringsaftale for statens tjenestemænd.
Stk. 2.  Rengøringsinspektricer/inspektører aflønnes med  

 timeløn, svarende til 1/2028 (pr. 1. september 1988 1/1976 og pr. 1.  

 september 1990 1/1924) af årslønnen efter en lønramme, bestående af  

 skalatrinene 14, 15, 16, 17, 18 og 19, der alle er to-årige.
Ansatte, der pr.  

 1. april 1987 befinder sig på skalatrin 11, 12 eller 13, rykker umiddelbart  

 til skalatrin 14. I øvrigt bevares hidtidig oprykningsdato.
Oprykning til  

 skalatrin 19 af ansatte på skalatrin 18 kan dog tidligst ske pr. 1. april  

 1988 og kun under forudsætning af at der er opnået 2 års anciennitet på  

 skalatrin 18.
Stk. 3.  I alle tilfælde, hvor den ansatte er fraværende  

 fra tjenesten enkelte dage under omstændigheder, hvor der skal foretages  

 lønfradrag, foretages sådant lønfradrag med 1/2028 (pr. 1. september 1988 med  

 1/1976 og pr. 1. september 1990 med 1/1924) af årslønnen for  

 fuldtidsbeskæftigede pr. fraværstime.
Tilsvarende beregningsmåde anvendes i  

 tilfælde, hvor der bliver tale om lønberegning for enkelte dage.
§ 4.  Anciennitet Ved ugentlig beskæftigelse på gennemsnitlig 15 timer eller derover  

 optjenes fuld anciennitet.
For beskæftigelse under 15 timer ugentlig optjenes  

 ingen anciennitet.
 Stk. 2.  Ved ansættelsen medregnes - på grundlag af  

 tidligere sammenlignelig beskæftigelse inden for de seneste 10 år som  

 rengøringsinspektrice/inspektør i eller uden for staten, for hvilken der kan  

 fremvises skriftlig dokumentation i form af en erklæring fra den pågældendes  

 tidligere arbejdsgiver(e) - højst 8 års anciennitet .
Stk. 3.  Ved ansættelse af en rengøringsinspektrice/  

 inspektør, der tidligere har været beskæftiget ved samme styrelse, medregnes  

 dog al tidligere optjent lønanciennitet som rengøringsinspektrice/inspektør  

 ved vedkommende styrelse under forudsætning af, l)at ansættelsen finder sted senest 2 år efter ophøret af den tidligere  

 beskæftigelse, og 2)at den tidligere beskæftigelses ophør var begrundet i sygdom, fravær som  

 følge af svangerskab og fødsel, adoption eller i et forhold, der ikke kan  

 tilregnes den pågældende.
 Stk. 4.  Ved ansættelsen medregnes endvidere indtil 4  

 års anciennitet optjent ved umiddelbar forudgående anciennitetsgivende  

 beskæftigelse som rengøringsassistent ved samme styrelse.
 § 5.  Arbejdstid m.v.
Rengøringsinspektricernes/inspektørernes arbejdstid er indtil 39 timer  

 ugentlig.
Den ugentlige arbejdstid nedsættes til 38 timer fra 1. september  

 1988 og til 37 timer fra 1. september 1990.
Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
 Stk. 3.  Der udarbejdes tjenestelister, som omfatter  

 samtlige medarbejdere (bortset fra afløsningspersonale) med skiftende  

 arbejdstid.
Tjenestelisterne, der omfatter en periode på mindst 4 uger, angiver for  

 den enkelte medarbejder tjenestens beliggenhed og fridagenes placering.
For  

 medarbejdere, som er antaget med henblik på at gøre tjeneste under andre  

 medarbejderes sygefravær m.v., skal tjenestelisterne alene angive fridagenes  

 placering.
 § 6.  Overarbejde m.v.
 Med hensyn til natpenge, godtgørelse for tjeneste på lørdag og søn~ og  

 helligdage, grundlovsdag efter kl. 12 og juleaftensdag efter kl. 14,  

 godtgørelse for delt tjeneste samt overarbejdsbetaling følges de for statens  

 tjenestemænd gældende regler og satser.
§ 7.  Ferie Der ydes ferie med løn i henhold til ferieloven, dog således, at der i  

 stedet for det i ferielovens § 14, stk. 1, omhandlede ferietillæg ydes en  

 særlig feriegodtgørelse på 1 1/2 pct. af den løn, der er indtjent i det  

 foregående optjeningsår, beregnet efter reglerne i ferielovens §§ 15 og 16.
§ 8.  Tjenestefrihed Der kan gives rengøringsinspektricer/inspektører adgang til ekstraordinær  

 tjenestefrihed uden løn i tilfælde, hvor dette ikke strider mod styrelsens  

 interesse.
 Tjenestefrihed kan gives i indtil 1 år ad gangen, og det er styrelsens  

 ansvar, at der er en stilling ledig til den pågældende ved tjenestefrihedens  

 ophør.
§ 9.  Barns 1. sygedag Institutionen kan give den ansatte hel eller delvis tjenestefrihed til  

 pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2.  

 marts 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
§ 10.  Tavshedspligt Rengøringsinspektricer/inspektører ved Københavns Lufthavnsvæsen skal  

 iagttage tavshed med hensyn til de forhold, som de pågældende i medfør af  

 deres stilling bliver bekendt med, og hvis hemmeligholdelse ifølge sagens  

 natur er påkrævet eller bliver foreskrevet af deres foresatte.  

 Tavshedspligten ophører ikke med udtrædelse af statens tjeneste.
§ 11.  Kurser Rengøringsinspektricer/inspektører ved Københavns Lufthavnsvæsen er  

 forpligtet til for statens regning at gennemføre Teknologisk Instituts kursus  

 i rengøringsledelse eller lignende kursus, samt eventuelle supplerende  

 kurser.
§ 12.  Arbejdsløshedskasse Der antages fortrinsvis rengøringsinspektricer/inspektører, som er  

 medlemmer af en statsanerkendt arbejdsløshedskasse.
§ 13.  Tillidsrepræsentant Rengøringsinspektricerne/inspektørerne har ret til af deres midte at vælge  

 en tillidsrepræsentant.
Stk. 2.  Når en eller flere af den pågældendes kolleger  

 - enten fordi de føler sig forurettede eller af andre grunde - ønsker det, er  

 tillidsrepræsentanten forpligtet til at forebringe klager eller henstillinger  

 for ledelsen.
Opnås der ikke en tilfredsstillende ordning, står det  

 tillidsrepræsentanten frit for at anmode sin organisation om at tage sig af  

 sagen.
 Stk. 3.  Tillidsrepræsentanten kan forhandle om de  

 daglige arbejdsforhold.
Stk. 4.  En afskedigelse af en tillidsrepræsentant skal  

 begrundes i tvingende årsager.
Hvis Funktionær-og Inspektørforeningen under  

 Dansk Funktionærforbund skønner, at afskedigelsen er uberettiget, er  

 Finansministeriet pligtigt at underkaste sig voldgiftsretlig afgørelse i  

 sagen.
§ 14.  Faglig strid Som regel for behandling af faglig strid gælder den mellem  

 hovedorganisationerne senest vedtagne norm.
§ 15.  Hovedaftale Den mellem Dansk Arbejdsgiverforening og Landsorganisationen i Danmark den  

 31. oktober 1973 indgåede hovedaftale med ændringer pr. 1. marts 1981 finder  

 tilsvarende anvendelse på nærværende overenskomstområde med de fornødne  

 tilpasninger.
§ 16.  Ikrafttræden og opsigelse Overenskomsten har virkning fra 1. april 1987 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1989.
 Stk. 2.  Overenskomstens bestemmelser om arbejdstidens  

 længde, stedtillæg og reguleringsordningen kan dog tidligst opsiges til en  

 31. marts 1991.
København, den 3. december 1987 FUNKTIONÆR- OG INSPEKTØR-  

 FINANSMINISTERIET FORENINGEN UNDER DANSK P.
M.
V.
 FUNKTIONÆRFORBUND E.B.
Frode Sylvest/Kaj Hansen Mari-Jane Skovgaard PROTOKOLLAT til overenskomst af dags dato mellem Finansministeriet og  

 Funktionær~ og Inspektørforeningen under Dansk  

 Funktionærforbund vedrørende I forbindelse med overenskomstforhandlinger pr. 1. april 1983 er det  

 aftalt at afsætte 3 kvalifikationstillæg, der ydes til  

 rengøringsinspektricer/inspektører ved Boligministeriets Ejendomsdirektorat,  

 som varetager særlige funktioner: Eksempelvis instruktion af øvrige  

 inspektricer, overordnet planlægning, kontrol og registrering i relation  

 hertil, metodeudvikling samt tilrettelæggelse af rengøringsprogrammer.
 Tillæggene udgør pr. 1. april 1983 1.500 kr. årlig og forhøjes med  

 virkning fra 1. april 1984 til 3.000 kr. årlig.
København, den 27. juni 1983 FUNKTIONÆR- OG INSPEKTØR-  

 FINANSMINISTERIET FORENINGEN UNDER DANSK P.M.V.
 FUNKTIONÆRFORBUND E.B.
Tommy Hansen/Frode Sylvest Eva Hoff Sonne AFTALE MELLEM FINASNMINISTERIET OG FUNKTIONÆR- OG  

 INSPEKTØRFORENINGEN UNDER DANSK FUNKTIONÆRFORBUND OM FRAVIGELSE AF ARBEJDSMILJØLOVENS GENERELLE BESTEMMELSER OM DAGLIG  

 HVILEPERIODE I medfør af Arbejdsministeriets bekendtgørelse af 15. august 1980 om  

 hviletid og fridøgn, kapitel 4, § 10, aftales for  

 rengøringsinspektricer/inspektører ansat ved Boligministeriets  

 Ejendomsdirektorat samt ved Københavns Lufthavnsvæsen i henhold til den  

 mellem parterne indgåede overenskomst, at den daglige hvileperiode (i  

 begrænset omfang) kan udskydes eller nedsættes til 8 timer i forbindelse med  

 udførelsen af tjenesten.
Behov for nedsættelse af hviletiden til 8 timer vil  

 kunne forekomme mere end 2 gange ugentlig.
 Såfremt der måtte blive behov for yderligere fravigelse af hviletids~ og  

 fridøgnsbestemmelserne i arbejdsmiljølovens og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 27. juni 1983 FUNKTIONÆR- OG INSPEKTØR-  

 FINANSMINISTERIET FORENINGEN UNDER DANSK P.
M.
V.
 FUNKTIONÆRFORBUND E.B.
Tommy Hansen/Frode Sylvest Eva Hoff Sonne Bilag A Deres arbejdstid vil være skiftende/vil indtil videre fortrinsvis blive  

 placeret i dagtimerne/aftentimerne/nattetimerne, jfr. nærmere de af  

 institutionen udarbejdede tjenestelister.
 De er forpligtet til ved sygdom straks at meddele forfald til Deres  

 arbejdsleder samt til på forlangende at indsende dokumentation for sygdom.
Til bekræftelse af, at De har modtaget ansættelsesbrevet, bedes De forsyne  

 vedlagte genpart heraf med Deres underskrift.
Genparten bedes herefter  

 tilbageleveret til ansættelsesmyndigheden.
