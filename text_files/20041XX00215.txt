Skriftlig fremsættelse (15. december 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social service (Revision af reglerne om frit valg af  

 leverandør i hjemmeplejen m.v.) (Lovforslag nr.
L 143).
 Lovforslaget er en udmøntning af den forpligtelse, regeringen i  

 medfør af servicelovens § 150 har til i første halvdel af indeværende  

 Folketingsår at revidere reglerne om bl.a. frit leverandørvalg i  

 hjemmeplejen.
 Lovforslaget har følgende elementer:
 1.  

 	  

 Ny overordnet  

 bestemmelse om modellerne for frit leverandørvalg.
 2.  

 	  

 Der foreslås en  

 regelforenkling i godkendelsesproceduren gennem udvikling af en såkaldt  

 fritvalgsattest.
 3.  

 	  

 Det foreslås, at der  

 skabes hjemmel til efterbetaling af private leverandører af hjemmehjælp.
 Ad 1:
Der foreslås en ny overordnet bestemmelse om modellerne for frit  

 leverandørvalg.
Formålet med den nye bestemmelse er dels at slå  

 kommunalbestyrelsens forpligtelse til at skabe grundlaget for borgernes  

 valgfrihed fast, dels at præcisere, at valgfriheden skal skabes ved hjælp af  

 en  

 af de to modeller for det frie leverandørvalg  udbudsmodellen eller  

 godkendelsesmodellen.
Desuden indskrives princippet om ligebehandling af  

 leverandørerne  

 i selve lovteksten.
 Ad 2:
Det foreslås, at der igangsættes et arbejde for at udvikle en  

 fritvalgsattest, der skal forenkle den procedure, leverandørerne skal igennem  

 i  

 forbindelse med godkendelsen i kommunerne.
Fritvalgsattesten skal fungere som  

 dokumentation for, at en leverandør lever op til en række af de generelle  

 krav,  

 der skal stilles i alle kommuner, og at leverandøren derfor på disse områder  

 er  

 kvalificeret til at levere personlig og praktisk hjælp.
Når en leverandør har  

 attesten, vil der i forbindelse med godkendelsen i den enkelte kommune alene  

 skulle fokuseres på de helt specifikke kvalitetskrav, kommunalbestyrelsen i  

 den  

 pågældende kommune har fastsat.
 Ad 3:
Det foreslås, at de kommunale myndigheder forpligtes til at  

 efterbetale private leverandører i de tilfælde, hvor det viser sig, at den  

 kommunale myndighed har fastsat timeprisen for den kommunale  

 leverandørvirksomhed for lavt, så timeprisen ikke svarer til de faktiske  

 omkostninger ved leverandørvirksomheden.
Formålet med denne del af  

 lovforslaget  

 er at reducere risikoen for konkurrenceforvridning mellem private og  

 kommunale  

 leverandører, og samtidig bevare de kommunale myndigheders adgang til at  

 indregne forventede effektiviseringer i prisfastsættelsen.
 Lovforslaget medfører statslige merudgifter på 3 mio. kr. i  

 2005.
 Med disse bemærkninger skal jeg indstille lovforslaget til  

 Folketingets velvillige behandling.
