Interesse forbundne parter Reference:  LL § 16 F, stk. 4, Skm. cirk. nr. 97 af 26.  

 juni 1995, LV 95 E.C.8.4 - Interesse forbundne parter, afskrivningsgrundlag,  

 goodwill m.v.
 Ligningsrådet blev anmodet om at besvare  

 følgende spørgsmål:
1. Ville overdragelse af advokatvirksomhed til et nyt  

 selskab medføre, at erhververens skattemæssige  

 afskrivningsgrundlag på goodwill blev nedsat til et beløb  

 svarende til overdragerens skattepligtige fortjeneste, jf.
LL § 16 F, stk. 4,  

 når såvel det erhvervende som det sælgende selskab ejedes  

 af advokaterne med 50 pct. hver af såvel stemmerettigheder som  

 selskabskapital.
 2. Såfremt ovenstående spørgsmål  

 besvaredes bekræftende, anmodedes Ligningsrådet om at besvare,  

 hvorvidt der ville ske begrænsning i erhververens skattemæssige  

 afskrivningsgrundlag på goodwill, såfremt det nystiftede selskab  

 ejedes af X, Y samt en tredie advokat, og hvor hver advokat ejede mindre end  

 50 pct. af selskabskapitalen og stemmerettighederne.
 Advokaterne X og Y påtænkte pr. 1. juli 1996  

 at stifte et selskab, der pr. samme dato skulle erhverve den i selskabet,  

 Advokatfirmaet X og Y Advokatanpartsselskab, hidtil drevne advokatvirksomhed  

 til handelsværdi.
 De nævnte advokater ejede med hver 50 pct. af  

 såvel stemmerettigheder som selskabskapital i advokatanpartsselskabet.  

 Advokatanpartsselskabet blev stiftet pr. 1. januar 1991. Ved stiftelsen blev  

 anskaffelsessummen for goodwill kr. 3.350.000 opgjort til  

 handelsværdi.
 Det selskab, som de to advokater påtænkte at  

 stifte, skulle ligeledes ejes med hver 50 pct. af såvel  

 stemmerettigheder som aktiekapital.
Direktionen i Advokatfirmaet X og Y Advokatanpartsselskab  

 var de to advokater.
Direktionen i det nye selskab påtænktes  

 ligeledes at skulle udgøres af de to advokater.
Ingen af  

 direktørerne var gennem vedtægtsbestemmelser, aftaler m.v.  

 sikret bestemmende indflydelse.
 Der eksisterede ingen bestyrelse i  

 advokatanpartsselskabet, ligesom der ikke påtænktes etableret en  

 bestyrelse i det nye selskab.
Efter ligningslovens § 16 F, stk. 4, nedsættes  

 erhververens afskrivningsgrundlag for goodwill til et beløb svarende til overdragerens skattepligtige  

 fortjeneste, når den ene af parterne i overdragelsen på grund af aktiebesiddelse,  

 vedtægtsbestemmelse, aftale eller fælles ledelse har en  

 bestemmende indflydelse på den anden parts handlemåde.  

 Ifølge cirkulære nr. 97 af 26. juni 1995, pkt. 3.5, anses bestemmende indflydelse f.eks. at foreligge, hvor den ene  

 part direkte eller indirekte ejer mere end 50 pct. af aktiekapitalen hos den anden part.
 I cirkulærets pkt. 3.5 er det endvidere  

 anført, at overdragelse mellem søsterselskaber vil kunne  

 være omfattet, eksempelvis hvor et selskab råder over 51 pct. af  

 stemmerne i søsterselskaberne.
 Ligningsrådet udtalte, at afgørende for, om  

 ligningslovens § 16 F, stk. 4 ville finde anvendelse på den aktuelle  

 overdragelse, var om en af aktionærerne rådede over mere end 50  

 pct. af stemmeværdien i det sælgende og købende selskab  

 eller, om der forelå bestemmende indflydelse ved  

 vedtægtsmæssige bestemmelse, aftale eller fælles  

 ledelse.
 Ligningsrådet fandt, at overdragelsen i det aktuelle  

 tilfælde ville være omfattet af ligningslovens § 16 F, stk. 4, da  

 der for begge selskaber blev antaget at foreligge en fælles ledelse,  

 der udgjordes af de to aktionærer.
 Ligningsrådet bemærkede, at den enkelte  

 aktionæres stemmeværdi (rettighederne) i sig selv ikke var  

 afgørende for bedømmelsen af, hvorvidt en overdragelse ville  

 være omfattet af ligningslovens § 16 F, stk. 4.
