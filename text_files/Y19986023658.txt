Fradragsret for moms, som fejlagtigt er  

 påført en faktura Indlæg til TfS Moms Told- og Skattestyrelsen har truffet afgørelse  

 om, at rederier, som modtager fakturaer med moms, som rettelig burde  

 være ekskl. moms, ikke kan fradrage momsen.
Afgørelsen har  

 virkning fra 1. januar 1999.
 Told- og Skattestyrelsen er blevet spurgt, om et rederi,  

 som modtager fakturaer med moms, kan fradrage momsbeløbet på  

 momsangivelsen, når den leverede   vare/ydelse rettelig burde  

 være faktureret uden moms iht. momslovens § 34, stk. 1, nr. 7 eller  

 9.
 Det er styrelsens opfattelse, at rederier, som fejlagtigt  

 tilfaktureres moms, ikke har fradragsret for denne moms.
Ifølge momslovens § 37, stk. 1, kan virksomheder  

 kun fradrage "afgiften efter denne lov". Heri ligger, at  

 momsbeløbet skal være påført fakturaen, fordi det  

 skyldes efter momslovens øvrige bestemmelser.
Der er således  

 ikke fradragsret for momsbeløb, som er påført en faktura  

 i strid med momslovens regler herom.
 Denne tolkning er i overensstemmelse med EF-Domstolens dom  

 i sag C-342/87 (Genius Holding).
 Domstolen nåede her frem til, at fradragsretten er  

 begrænset til kun at omfatte skyldige momsbeløb, dvs. de  

 momsbeløb, som svarer til en momspligtig transaktion.
 Styrelsens afgørelse, der er udtryk for en  

 ændring af praksis, har virkning fra den 1. januar 1999.
