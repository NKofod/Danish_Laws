 Den 29. april 1980 undertegnedes i Reykjavik mellem de fem nordiske lande  

 en tillægsaftale til aftalen af 12. december 1969 om en  

 industrialiseringsfond for Island, jfr. udenrigsministeriets bekendtgørelse  

 nr. 51 af 6. juli 1970, Lovtidende C.
 Tillægsaftalen har følgende ordlyd:
Tillægsaftale til aftalen mellem Danmark, Finland, Island, Norge og  

 Sverige om en nordisk industrialiseringsfond for Island Regeringerne i Danmark, Finland, Island, Norge og Sverige er, foranlediget  

 af ønsket om at indgå en tillægsaftale til aftalen af 12. december 1969  

 mellem Danmark, Finland, Island, Norge og Sverige om en nordisk  

 industrialiseringsfond for Island (nedenfor kaldet »aftalen«),  

 blevet enige om følgende:
Artikel 1 5. Stykke, paragraf 2, i aftalen får følgende ændrede  

 ordlyd:
»Danmarks, Finlands, Norges og Sveriges ansvar for fondens  

 forpligtelser er begrænset til deres til enhver tid værende andel af  

 grundkapitalen.
Island hæfter ligeledes for fondens forpligtelser med sin  

 andel af grundkapitalen og er herudover eneansvarlig for de forpligtelser  

 udover grundkapitalen, som eventuelt kan opstå i forbindelse med garantier og  

 låntagning ifølge paragraf 4.« Artikel 2 Paragraf 4 i aftalen får følgende ændrede ordlyd:
4. Virksomhed Fonden arbejder for sit formål ved at:
Fondens lånebevillinger finansieres gennem brug af grundkapitalen og  

 fondens indtægter, samt gennem låntagning, og skal baseres på anerkendte  

 bankmæssige og økonomiske principper.
Dens mål skal være at sikre en naturlig  

 forrentning af grundkapitalen og den kapital, som dannes ved låntagning, og  

 undgå unødvendig risiko.
I særlige tilfælde kan ydes lån på lempelige vilkår eller tilskud til  

 f.eks. teknisk bistand, forskning eller markedsundersøgelser.
Sådanne lån og  

 tilskud må tilsammen ikke overstige 100/0 af grundkapitalen.
Fra og med året  

 1980 er det, i samme hensigt, tilladt i tillæg hertil at disponere over 100/0  

 af fondens egenkapital ved begyndelsen af 1980, samt 100/0 af hvert års  

 driftsoverskud, for første gang af driftsoverskuddet for 1980.
 Lån, tilskud eller garantier kan ydes til virksomheder i privat eller  

 offentlig eje og finansieringsinstitutioner, som har samme formål som fonden.
Fonden skal arbejde nært sammen med islandske låneinstitutioner, som yder  

 lån til industri.' Artikel 3 Denne tillægsaftale træder i kraft 5 dage efter den dag, da samtlige  

 kontraherende stater har meddelt det islandske udenrigsministerium, at de  

 foranstaltninger, som er nødvendige for tillægsaftalens ikrafttrædelse, er  

 gennemfort.
Det islandske udenrigsministerium underretter de øvrige  

 kontraherende stater om modtagelsen af disse meddelelser.
 Til bekræftelse heraf har undertegnede, dertil behørigt bemyndigede,  

 undertegnet denne tillægsaftale.
Udfærdiget i Reykjavik den 29. april 1980 i et eksemplar på dansk.
De  

 kontraherende stater vil snarest ved noteveksling enes om en finsk, islandsk,  

 norsk og svensk tekst, som skal have samme gyldighed som den danske tekst.
 For Danmarks regering:
H.
H.
Liljeborg For Finlands regering:
Tapani Brotherus For Islands regering:
Olafur Johannesson For Norges regering:
Annemarie Lorentzen For Sveriges regering:
Ethel Wiklund Tillægsaftalen trådte i medfør af artikel 3 i kraft den 3. juni 1980.
