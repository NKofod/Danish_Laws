Resumé En kvinde klagede over at hendes ansøgning om forlængelse af  

 visum var blevet afslået.
 Ombudsmanden udtalte at han ikke havde grundlag for at  

 kritisere at Ministeriet for Flygtninge, Indvandrere og Integration havde  

 stadfæstet Udlændingestyrelsens afslag på forlængelse.
 Ombudsmanden kritiserede derimod en del af den begrundelse som  

 ministeriet havde givet i afgørelsen, og ombudsmanden kritiserede det forhold  

 at ministeriet i udtalelser til ombudsmanden havde givet ukorrekte  

 oplysninger.  

 (J.nr. 2002-3818-644).
Afslag på visum.
Ukorrekte oplysninger om retsgrundlaget for  

 afgørelsen og om praksis på området A  der var bosnisk statsborger  indrejste i Danmark den 22.  

 december 2001 efter at have fået visum for 90 dages ophold.
 Den 26. januar 2002 indgik A ægteskab med den herboende B og  

 søgte herefter opholdstilladelse på grundlag af ægteskabet under henvisning  

 til udlændingelovens § 9, stk. 2, nr. 7, jf. § 9, stk. 10. Den 11. marts 2002  

 meddelte Udlændingestyrelsen afslag på denne ansøgning.
 Den 12. marts 2002 blev As visum forlænget til den 21. juni  

 2002.
 Den 10. juli 2002 indrejste A igen i Danmark efter at have fået  

 et 90-dages-visum med henblik på besøg hos ægtefællen og søgte den 4. oktober  

 2002 om forlængelse deraf indtil 7. januar 2003  efter det oplyste med  

 henblik  

 på fortsat besøg hos ægtefællen.
 Udlændingestyrelsen afslog samme dag  4. oktober 2002  at  

 forlænge As visum og anførte bl.a.:
Begrundelse Efter udlændingebekendtgørelsens § 18 kan et visum under en  

 udlændings ophold her i landet, forlænges af Udlændingestyrelsen indtil i alt  

 tre måneders ophold, når der foreligger force majeure, eller når humanitære  

 hensyn eller tungtvejende forretningsmæssige eller personlige grunde taler  

 derfor.
Forlængelsen kan dog, medmindre særlige grunde taler derimod, kun ske  

 på grundlag af oplysninger, der ikke forelå på tidspunktet for  

 visumudstedelsen, og kun, hvis formålet med opholdet ikke ændres.
 Efter en gennemgang af sagen har styrelsen ikke fundet, at betingelserne  

 for at forlænge dit visum er opfyldt.
 Styrelsen har herved lagt vægt på, at der efter styrelsens  

 opfattelse ikke i din ansøgning, foreligger force majeure eller humanitære  

 hensyn.
 Det fremgår endvidere af udlændingelovens § 4 b, at en udlænding,  

 der har opholdt sig i Danmark eller et andet Schengenland i medfør af §§ 2-  

 3 a, kan i særlige tilfælde få forlænget  

 sin ret til ophold her i landet.
 Styrelsen har ud fra en samlet konkret vurdering ikke fundet, at  

 der i din ansøgning foreligger sådanne særlige omstændigheder.
Styrelsen har her lagt vægt på, at du har opholdt dig i Danmark  

 fra den 22. januar [rettelig december; min bemærkning] 2001 til den 19. juni  

 2002, og herefter kun har været udrejst i mindre end 1 måned, før du på ny  

 ønsker 6 måneders ophold her i landet. Den 8. oktober 2002 klagede C på As vegne over styrelsens  

 afslag af 4. oktober 2002 til Ministeriet for Flygtninge, Indvandrere og  

 Integration.
Som begrundelse for klagen anførte C bl.a.:
( ) at hele familien befinder sig i en yderst traumatisk  

 situation, idet (B)s mor, ( ), har været indlagt på (X) sygehus,  

 neurologisk  

 afdeling ( ) Én uge senere blev (B)s far, ( ), indlagt på (Y) sygehus (  

 ) Cs brev til ministeriet var vedlagt journaludskrift fra X  

 sygehus hvoraf det fremgik at As svigermor var indlagt med  

 hø.sidig hemiparese  

 og global afasi grundet stort ve.sidigt mediainfarkt.
Af en udtalelse  

 af 8.  

 oktober 2002 fra Y sygehus fremgik det at As svigerfar var indlagt med  

 lymfekræft,  

 at han modtog intensiv kemoterapi, og at han på et senere tidspunkt skulle  

 gennemgå stamcelletransplantation.
 Efter det oplyste udrejste A af Danmark den 9. oktober 2002.
 Den 16. oktober 2002 rettede C henvendelse til  

 integrationsministeren vedrørende bl.a. visumsagen.
I brev af 1. november 2002 oplyste C ministeriet om at  

 familiens situation var yderligere forværret.
C anførte således bl.a. at  

 As  

 svigerfar fortsat var indlagt, og at hans tilstand var så kritisk at han kun  

 kunne indtage føde gennem en sonde.
 Den 21. november 2002 traf Ministeriet for Flygtninge,  

 Indvandrere og Integration følgende afgørelse:
 Retsregler Ifølge § 4, stk. 1, 3. pkt., i udlændingeloven, jf.  

 lovbekendtgørelse nr. 608 af 17. juli 2002, må varigheden af et  

 sammenhængende  

 visumophold eller den samlede varighed af flere på hinanden følgende  

 visumophold i Danmark og de øvrige Schengenlande ikke overstige tre måneder  

 pr.  

 halvår regnet fra datoen for den første indrejse i Schengenlandene.
Ifølge § 18, stk. 1, i udlændingebekendtgørelsen, jf. bekendtgørelse  

 nr. 581 af 10. juli 2002, kan Udlændingestyrelsen forlænge udlændingens  

 ophold  

 her i landet til i alt tre måneder, når der foreligger force majeure, eller  

 når  

 humanitære hensyn eller tungtvejende forretningsmæssige eller personlige  

 grunde taler derfor.
Forlængelse kan dog, medmindre særlige grunde taler  

 derimod, kun ske på grundlag af oplysninger, der ikke forelå på tidspunktet  

 for  

 visumudstedelsen, og kun, hvis formålet med opholdet ikke ændres.
Ifølge udlændingelovens § 4 b kan Udlændingestyrelsen i særlige  

 tilfælde forlænge et visum.
Efter praksis kan et visum  som  

 udgangspunkt   

 forlænges i indtil tre måneder, hvis der er tale om besøgsophold hos  

 ansøgerens  

 herboende ægtefælle, samlever, forlovede/kæreste, børn, forældre og søskende.
 Efter praksis er der alene mulighed for, at få forlænget sit  

 ophold med op til tre måneder her i landet efter udlændingelovens § 4 b, én  

 gang på samme grundlag.
 Har en udlænding tidligere fået forlænget sit ophold her i  

 landet med henblik på besøg hos sin ægtefælle, vil udlændingen således ikke  

 igen kunne få forlænget sit ophold, men alene kunne indrejse og opholde sig  

 her  

 i landet i maksimalt tre måneder ad gangen efter de almindelige visumregler.
 Ministeriet skal i den forbindelse endvidere vejlede om, at det  

 følger af udlændingelovens § 5, at en udlænding, der ikke efter  

 udlændingelovens  

 §§ 1-  

 3 a  

 og 4 b har  

 ret til at opholde sig her i landet, kun må opholde sig her i landet, hvis  

 udlændingen har opholdstilladelse.
Praksis skal bl.a. ses i sammenhæng med udlændingelovens regler  

 om muligheden for at opnå opholdstilladelse i Danmark, idet visumreglerne  

 administreres på en måde, der er egnet til at hindre omgåelse af reglerne om  

 opholdstilladelse.
Det er med andre ord ikke meningen, at en person, der ikke  

 opfylder betingelserne for at blive meddelt opholds- og arbejdstilladelse i  

 Danmark, via visumreglerne får mulighed for at opholde sig længere tid her i  

 landet.
 Ministeriet skal i den forbindelse bemærke, at visumreglerne  

 administreres på en sådan måde, at der ikke meddeles visum til ansøgere, hvor  

 der skønnes at være en risiko for, at de efter indrejsen søger opholds- og  

 arbejdstilladelse eller asyl eller på anden måde tager fast ophold eller  

 ophold  

 af længere varighed her i landet.
Ministeriets vurdering Ministeriet skal herved meddele, at ministeriet ikke finder  

 grundlag for at forlænge (A)s visum i medfør af  

 udlændingebekendtgørelsens §  

 18, stk. 1.
 Ministeriet har herved lagt vægt på, at (A) indrejste i Danmark  

 den 10. juli 2002 efter at være blevet meddelt visum for 90 dages ophold, og  

 at Udlændingestyrelsen ved sin afgørelse af 4. oktober 2002 pålagde (A) at  

 udrejse  

 af landet senest den 9. oktober 2002, hvorfor der ikke er grundlag for  

 forlængelse efter udlændingebekendtgørelsens § 18, stk. 1, idet (A) således  

 har  

 søgt om og fået meddelt visum i tre måneder, hvilket er det maksimale  

 tidsrum, der kan gives visum i, efter udlændingebekendtgørelsens § 18, stk.  

 1.
 Ministeriet finder endvidere ikke, at der er grundlag for at  

 forlænge (A)s visum yderligere efter udlændingelovens § 4 b.
 Ministeriet har herved lagt vægt på, at (A) tidligere af  

 Udlændingestyrelsen den 12. marts 2002 er meddelt forlængelse af sit ophold  

 her i landet indtil den 21. juni 2002 med henblik på besøg hos sin ægtefælle.  

 (A) har således én gang tidligere fået forlænget sit ophold her i landet,  

 efter  

 udlændingelovens § 4 b, med henblik på besøg hos sin ægtefælle, hvorfor hun  

 ikke på ny kan få forlænget sit ophold efter udlændingelovens § 4 b, med  

 henblik på besøg hos sin ægtefælle.
 Ministeriet har endvidere lagt vægt på, at (A) første gang  

 indrejste i Danmark den 22. december 2001, hvorefter hendes visumophold i  

 medfør af udlændingelovens § 4, stk. 1, 3 pkt., ikke må overstige tre måneder  

 pr. halvår, og at (A) har opholdt sig i Danmark i alle seks måneder i  

 halvåret  

 fra den 22. december 2001 til den 22. juni 2002, samt at (A) allerede har  

 opholdt sig i Danmark i de maksimale tre måneder i halvåret fra den 22. juni  

 til den 22. december 2002.
 Ministeriet finder endelig ikke, at der i øvrigt foreligger  

 sådanne særlige forhold, som kan begrunde visumforlængelse.
Ministeriet skal herved bemærke, at den omstændighed, at (A)s  

 svigerforældre har dårligt helbred, ikke kan begrunde visumforlængelse efter  

 udlændingelovens § 4 b. Den 24. november 2002 klagede C til mig over ministeriets  

 afgørelse.
Til støtte for klagen henviste C til As svigerforældres  

 helbredsmæssige  

 forhold.
C anførte endvidere bl.a. at A befandt sig i en alvorlig  

 psykisk  

 nedtur, og at hun var truet af selvmordstanker.
 Jeg modtog endvidere den 25. november 2002 en telefax fra A.
 Efter det oplyste stadfæstede Ministeriet for Flygtninge,  

 Indvandrere og Integration den 5. december 2002 Udlændingestyrelsens  

 afgørelse  

 af 11. marts 2002 om afslag på opholdstilladelse efter udlændingelovens § 9,  

 stk. 2, nr. 7, jf. § 9, stk. 10.
 I brev af 7. december 2002 oplyste C over for ministeriet at As  

 svigerfar var afgået ved døden i begyndelsen af december  

 2002. C  

 beskrev endvidere  

 svigermoderens aktuelle situation.
Den 18. december 2002 gav Udlændingestyrelsen A visum for 90  

 dages ophold med henblik på besøg hos ægtefællen.
Visum blev givet med  

 tidligste indrejse den 7. januar 2003, henset til ansøgerens tidligere ophold  

 i Schengen.
I en udtalelse af 23. december 2002 henholdt  

 Udlændingestyrelsen sig til de trufne afgørelser om visum.
Ministeriet  

 henholdt  

 sig i sin udtalelse af 14. januar 2003 til afgørelsen af 21. november 2002 og  

 tilføjede:
Ministeriet skal hertil bemærke, at ministeriets afgørelse er  

 truffet med hjemmel i udlændingelovens § 4, stk. 1, 3. pkt., og § 18, stk. 1,  

 i udlændingebekendtgørelsen samt udlændingelovens § 4 b, og i  

 overensstemmelse  

 med den praksis for meddelelse af visum, som er beskrevet i notat om  

 visumpraksis  

 af 10. december [rettelig 10. september; min bemærkning] 2002, der er sendt  

 til Udvalget for Udlændinge- og Integrationspolitik. Den 17. januar 2003 indrejste A efter det oplyste igen i  

 Danmark på grundlag af et visum for 90 dages ophold.
 Den 18. februar 2003 bad jeg Ministeriet for Flygtninge,  

 Indvandrere og Integration om en supplerende udtalelse i sagen og skrev i den  

 anledning bl.a. således:
 Af bemærkningerne til udlændingelovens § 4 b fremgår følgende  

 (Folketingstidende 1996-97, tillæg A, s.  

 4782  

 f  

 ):
 Den foreslåede bestemmelse i § 4 b bestemmer, at en udlænding,  

 der har opholdt sig i Danmark eller et andet Schengen-land i medfør af §§ 2-  

 4 a, i særlige tilfælde kan få forlænget  

 sin ret til at opholde sig i Danmark.
 Det bemærkes at besøgsophold normalt forudsættes at kunne  

 afvikles inden for de 3 måneder, hvor en udlænding kan opholde sig i  

 Schengen-området.
 Udlændinge med visum, der giver ret til mindre end 3 måneders  

 ophold, kan fortsat i medfør af udlændingebekendtgørelsens § 17, stk. 1,  

 få deres visum forlænget til indtil 3 måneders ophold, når særlige grunde  

 taler  

 herfor.
Forlænget besøgsophold i medfør af § 4 b vil skulle meddeles af  

 Udlændingestyrelsen efter gældende praksis.
Det bemærkes i den forbindelse,  

 at  

 udlændinge efter gældende praksis bl.a. kan få forlænget deres udrejsefrist  

 ved ophold hos herboende forlovede, ægtefæller, samlevere, forældre eller  

 børn  

 i indtil 3 måneder.
Herudover meddeles udvidet besøgsophold i tilfælde af  

 alvorlig sygdom eller dødsfald.
Der er med § 4 b ikke tiltænkt en ændring af  

 denne praksis. Ministeriets oplysning om der efter praksis efter  

 udlændingelovens § 4 b alene er mulighed for  

  

 én gang på samme grundlag  

  

 at få forlænget et visumophold med op  

 til tre måneder her i landet, fremgår ikke udtrykkeligt af notatet af 10.  

 september 2002. Jeg anmoder om ministeriets bemærkninger hertil.
Hverken praksisnotatet eller ministeriets afgørelse af 21.  

 november 2002 indeholder oplysninger om hvorvidt det er muligt at få  

 forlænget  

 et visumophold i Danmark på et grundlag der adskiller sig fra det oprindelige  

 grundlag.
Umiddelbart forstår jeg forarbejderne til udlændingelovens § 4 b  

 således  

 at der efter praksis var mulighed for at få forlænget et visumophold på et  

 grundlag der adskilte sig fra det oprindelige grundlag  altså en  

 situation  

 hvor et almindeligt besøgsophold blev søgt forlænget på andet grundlag, idet  

 der var opstået alvorlig sygdom eller dødsfald.
Jeg anmoder om ministeriets  

 bemærkninger hertil.
Formuleringen af forarbejderne til udlændingelovens § 4 b   

 [h]erudover meddeles udvidet besøgsophold i tilfælde af alvorlig sygdom  

 eller  

 dødsfald  rejser endvidere et spørgsmål om hvorvidt der efter  

 tidligere  

 praksis kunne blive tale om en samlet varighed af et besøg på over seks  

 måneder  altså en situation hvor et almindeligt besøgsophold på tre  

 måneder  

 blev søgt og bevilget forlænget efter ansøgning på samme grundlag og  

 efterfølgende blev søgt forlænget på andet grundlag idet der var opstået  

 alvorlig sygdom eller sket et dødsfald.
Formuleringen rejser også et  

 spørgsmål  

 om hvorvidt der skulle være tale om alvorlig sygdom eller dødsfald hos den  

 person der var omfattet af det forudgående besøgsophold, f.eks. en herboende  

 ægtefælle.
Jeg anmoder Ministeriet for Flygtninge, Indvandrere og Integration  

 om nærmere oplysninger om den hidtidige praksis for forlængelse af visum i  

 tilfælde af alvorlig sygdom eller dødsfald; en praksis som der i følge  

 forarbejderne ikke er tiltænkt en ændring af. Den 14. april 2003 forlængede Udlændingestyrelsen As visum til  

 den 16. juli 2003.
Den 14. juli 2003 afslog Udlændingestyrelsen en fornyet  

 ansøgning om forlængelse af visum.
Denne afgørelse indbragte C den 16. juli  

 2003 for Ministeriet for Flygtninge, Indvandrere og Integration.
 I besvarelse af mit brev af 18. februar 2003 afgav Ministeriet  

 for Flygtninge, Indvandrere og Integration den 12. september 2003 følgende  

 supplerende udtalelse:
 De har således anmodet om ministeriets bemærkninger til, at  

 oplysningen om, at der efter praksis efter udlændingelovens § 4 b alene er  

 mulighed  

 for  

  

 én gang på samme grundlag  

  

 at få  

 forlænget et visumophold med op til tre måneder her i landet, ikke  

 udtrykkeligt  

 fremgår af ministeriets notat om visumpraksis af 10. september 2002.
 Ministeriet kan i den forbindelse oplyse, at ministeriet er opmærksomt  

 på, at oplysningen om, at der efter praksis efter udlændingelovens § 4 b  

 alene er mulighed for én gang på samme grundlag at få forlænget et  

 visumophold  

 med op til tre måneder her i landet, ikke er medtaget i ministeriets notat om  

 visumpraksis af 10. september 2002. Denne praksis vil blive præciseret i  

 forbindelse med den årlige revision af visumpraksis, der forventes foretaget  

 senere i denne måned.
Ministeriet kan endvidere oplyse, at en redegørelse fra en af  

 integrationsministeren nedsat arbejdsgruppe om den fremtidige  

 visumadministration  

 blev offentliggjort den 29. august 2003. Arbejdsgruppen foreslår, at den  

 nuværende meget lempelige adgang til forlængelse af visum fra tre til i alt  

 seks måneders ophold afskaffes, således at der alene i helt særlige tilfælde  

 bør kunne ske forlængelse af et visum ud over de tre måneder, et visum  

 maksimalt kan gives for.
Et eksemplar af arbejdsgruppens redegørelse, der ved  

 brev af 29. august 2003 blev sendt til Folketingets Udvalg for Udlændinge- og  

 Integrationspolitik,  

 vedlægges til Deres orientering.
 Arbejdsgruppens redegørelse indeholder oplæg til regeringens  

 overvejelser om et lovgivningsinitiativ på visumområdet.
 Efter ministeriets nugældende praksis efter udlændingelovens §  

 4 b forlænges visa som udgangspunkt med tre måneder til i alt højst seks  

 måneders ophold, hvis ansøgere ønsker at være på besøg hos herboende  

 ægtefæller,  

 forlovede/kærester, børn, forældre og søskende.
 Ministeriets praksis, for så vidt angår kravet om, at der alene  

 er mulighed for én gang på samme grundlag at få forlænget et visumophold med  

 op til tre måneder, skal ses i sammenhæng med udlændingelovens regler om  

 opholdstilladelse og de herved bagvedliggende hensyn.
 Har en udlænding tidligere fået forlænget sit ophold her i  

 landet med henblik på besøg hos sin ægtefælle, samlever, forlovede/kæreste,  

 sine børn, forældre eller søskende, vil udlændingen således ikke igen efter  

 praksis kunne få forlænget sit ophold, men alene kunne indrejse og opholde  

 sig  

 her i landet i maksimalt tre måneder ad gangen efter de almindelige  

 visumregler.
 En udlænding, der tidligere er meddelt forlængelse af ophold i  

 Danmark efter udlændingelovens § 4 b på grundlag af en ægtefælle, og som er  

 blevet skilt fra denne og gift med en anden ægtefælle, vil dog kunne få  

 forlængelse af ophold i Danmark efter udlændingelovens § 4 b en gang på  

 grundlag af den nye ægtefælle.
 Ministeriets praksis er begrundet i det forhold, at en  

 udlænding efter ministeriets opfattelse ikke via udlændingelovens regler om  

 visum,  

 der er beregnet til kortere ophold her i landet, skal kunne opholde sig her i  

 landet i længere tid.
 Ministeriet finder således ikke, at en udlænding gennem ophold  

 på visum eller visumfrit ophold med efterfølgende forlængelse af ophold efter  

 udlændingelovens § 4 b skal kunne indrejse og opholde sig næsten uafbrudt i  

 Danmark uden at være i besiddelse af en opholdtilladelse.
 Dette vil imidlertid være tilfældet, hvis der gives mulighed for  

 forlængelse af ophold i Danmark efter udlændingelovens § 4 b mere end én gang  

 på samme grundlag.
 En visumpligtig udlænding, der er meddelt Schengenvisum for tre  

 måneders ophold med henblik på besøg hos sin ægtefælle, samlever,  

 forlovede/kæreste, sine børn, forældre eller søskende, og som inden udløbet  

 af  

 visummet søger om forlængelse heraf i tre måneder efter udlændingelovens § 4  

 b  

 med henblik på fortsat ophold i Danmark, vil efter udløbet af det forlængede  

 visum have opholdt sig i alt seks måneder i Danmark.
 Efter Schengenreglerne foretages beregningen af, hvor længe en  

 udlænding kan opholde sig i Schengenlandene, ud fra seks- måneders-perioder  

 regnet fra datoen for den første indrejse i Schengenlandene.
 Den pågældende udlænding vil således efter Schengenreglerne  

 straks efter udrejsen fra Danmark kunne søge og få Schengenvisum for tre  

 måneders ophold ved påbegyndelsen af en ny seks-måneders-periode.
 En udlænding, der eksempelvis indrejser den 1. januar 2002 på et  

 visum meddelt for tre måneders ophold, og som søger og får forlænget sit  

 ophold  

 i Danmark efter udlændingelovens § 4 b med yderligere tre måneder indtil den  

 1. juli 2002, vil efter udrejsen på ny  efter ansøgning  kunne få  

 tre måneders  

 Schengenvisum regnet fra den 1. juli 2002, hvor den nye seks-måneders-periode  

 begynder, og inden for hvilken udlændingen efter Schengen-reglerne igen vil  

 kunne opholde sig på Schengen-området i indtil tre måneder.
 Såfremt udlændingen herefter på ny ville kunne få tre måneders  

 national forlængelse af visummet efter § 4 b, ville udlændingen reelt kunne  

 opholde sig her i landet næsten uafbrudt, hvilket ikke er formålet med  

 visuminstituttet, der skal sikre muligheden for et midlertidigt besøgsophold.  

 En sådan administration af visumreglerne ville reelt indebære en omgåelse af  

 reglerne om opholdstilladelse, jf. herved udlændingelovens § 5, hvorefter  

 udlændinge, der ikke efter §§ 1-  

 3 a  

 og 4 b har ret til at opholde sig her i landet, kun må opholde sig her i  

 landet, hvis de har opholdstilladelse.
 Et visumophold på sammenlagt tre måneder inden for en seks  

 måneders periode må efter ministeriets opfattelse i langt den overvejende del  

 af tilfældene anses for tilstrækkeligt til at opfylde formålet med  

 visuminstituttet,  

 nemlig korttidsophold.
 De har endvidere anmodet om at få oplyst, hvorvidt det er  

 muligt at få forlænget et visumophold i Danmark på et grundlag, der adskiller  

 sig fra det oprindelige grundlag, herunder eksempelvis hvor der er opstået  

 alvorlig  

 sygdom eller dødsfald.
Ifølge udlændingelovens § 4 b kan Udlændingestyrelsen i særlige  

 tilfælde forlænge et visum.
Efter praksis kan et visum  som  

 udgangspunkt   

 forlænges i indtil tre måneder, hvis der er tale om besøgsophold hos  

 ansøgerens  

 herboende ægtefælle, samlever, forlovede/kæreste, børn, forældre eller  

 søskende.
 Herudover meddeles forlængelse alene i tilfælde af alvorlig  

 sygdom hos ansøger eller den herboende reference eller dødsfald hos den  

 herboende reference.
 Det er således efter såvel den nuværende som hidtidig praksis  

 muligt at få forlænget sit ophold her i landet efter udlændingelovens § 4 b i  

 tilfælde af alvorlig sygdom eller dødsfald hos den herboende reference.
 De har endelig anmodet om nærmere oplysninger om den hidtidige  

 praksis for forlængelse af visum i tilfælde af alvorlig sygdom eller  

 dødsfald, en praksis der ifølge forarbejderne ikke er tiltænkt en ændring af,  

 herunder om der efter den hidtidige praksis kunne blive tale om en samlet  

 varighed af et besøg på over seks måneder, hvis der var opstået alvorlig  

 sygdom eller dødsfald, og om der skulle være tale om alvorlig sygdom eller  

 dødsfald hos den person, der var omfattet af det forudgående besøgsophold,  

 f.eks. en herboende ægtefælle.
 Som nævnt ovenfor kunne der også efter den hidtidige praksis  

 meddeles forlængelse af visum efter udlændingelovens § 4 b i tilfælde af  

 alvorlig sygdom hos ansøger eller den herboende reference eller dødsfald hos  

 den herboende reference.
 Efter den hidtidige praksis var hjemlen til at forlænge en  

 udlændings ophold her i landet udover tre måneders visumophold eller tre  

 måneders visumfrit ophold til i alt seks måneder indeholdt i  

 udlændingebekendtgørelsens  

 § 20, stk. 3, hvorefter Direktoratet for Udlændinge (nu Udlændingestyrelsen)  

 i  

 særlige tilfælde kunne forlænge udrejsefristen for en udlænding, der havde  

 opholdt sig her i landet på visum eller visumfrit i tre måneder (udvidet  

 besøgsophold)  bekendtgørelse nr. 19 af 18. januar 1984 med senere  

 ændringer.
 Bestemmelsen i udlændingelovens § 4 b blev indsat ved lov nr.  

 410 af 10. juni 1997, der trådte i kraft med virkning fra den 25. marts 2001  

 ved særskilt bekendtgørelse nr. 191 af 20. marts 2001.
Det fremgår af bemærkningerne til lovforslag nr.
L 222, fremsat  

 den 10. april 1997, at udvidet besøgsophold i medfør af § 4 b vil skulle  

 meddeles af Udlændingestyrelsen efter gældende praksis, og at udlændinge  

 efter  

 gældende praksis kan få forlænget deres udrejsefrist ved ophold hos herboende  

 forlovede, ægtefæller, samlevere, forældre eller børn i indtil tre måneder,  

 og  

 at der herudover meddeles udvidet besøgsophold i tilfælde af alvorlig sygdom  

 eller dødsfald.
Det fremgår endelig, at der ikke er tiltænkt en ændring af  

 denne praksis.
 Efter såvel den hidtidige praksis som den nuværende praksis kan  

 der ikke ske forlængelse af et visum udover et samlet ophold på i alt seks  

 måneder.
Hvis en udlænding efter at have fået forlænget sin ret til  

 ophold her i landet i op til seks måneder med henblik på fortsat besøg hos en  

 herboende ægtefælle, samlever, forlovet/kæreste, børn, forældre eller  

 søskende  

 inden udløbet af seks måneders perioden retter henvendelse til  

 udlændingemyndighederne  

 og søger forlængelse under henvisning til, at der er opstået dokumenteret  

 alvorlig  

 sygdom hos referencen eller udlændingen selv eller dødsfald hos referencen,  

 vil der efter omstændighederne kunne fastsættes en ny frist for udrejse, der  

 tager højde for eventuel deltagelse i begravelse mv.
En egentlig forlængelse  

 af  

 visumopholdet eller det visumfri ophold er der imidlertid hverken efter loven  

 hjemmel til eller efter praksis mulighed for.
Hvis en udlænding efter at have fået forlænget sin ret til  

 ophold i Danmark i op til seks måneder bliver alvorligt syg, og hvor det ud  

 fra  

 en lægelig vurdering vil være uforsvarligt at foretage en rejse, og hvor  

 udlændingen  

 således reelt er ude af stand til at udrejse af landet inden udløbet af seks  

 måneders  

 perioden, vil der tilsvarende efter omstændighederne kunne fastsættes en ny  

 frist for udrejse, der tager højde for eventuelt behov for akut  

 hospitalsindlæggelse og lægebehandling.
En egentlig forlængelse af  

 visumopholdet  

 eller det visumfri ophold er der imidlertid hverken efter loven hjemmel til  

 eller efter praksis mulighed for.
Ministeriet skal afslutningsvis bemærke, at der efter såvel den  

 nuværende som den hidtidige praksis alene kan ske forlængelse af  

 udrejsefristen  

 udover de seks måneder i tilfælde af sygdom hos ansøger eller referencen.
Der  

 vil således ikke kunne ske forlængelse af udrejsefristen i tilfælde af  

 alvorlig  

 sygdom eller dødsfald hos referencens familie.
Der skal derimod være tale om  

 alvorlig sygdom eller dødsfald hos den person, der var reference for det  

 forudgående besøgsophold.
Ministeriet for Flygtninge, Indvandrere og Integration kan på  

 den baggrund fortsat henholde sig til sin afgørelse af 21. november  

 2002. Ved brev af 16. september 2003 sendte jeg en kopi til C af  

 ministeriets supplerende udtalelse og bad om Cs eventuelle bemærkninger  

 hertil.
 I brev af 26. september 2003 gav C udtryk for forundring over at  

 ministeriet ikke havde taget konkret stilling til at ægtefællerne befandt sig  

 i et slags adskilt ægteskab  

  

 in perpetuum  

  

 .
Den 27. februar 2004 bad jeg Ministeriet for Flygtninge,  

 Indvandrere og Integration og Udlændingestyrelsen om yderligere supplerende  

 udtalelser.
I den forbindelse skrev jeg:
 Jeg beder for en ordens skyld Ministeriet for Flygtninge,  

 Indvandrere og Integration om at meddele mig hvorvidt der efter praksis på  

 tidspunktet for Folketingets behandling af lovforslag nr. 222 (vedtaget som  

 lov nr. 410 af 10. juni 1997) alene var mulighed for  

  

 én gang på samme grundlag  

  

 at få forlænget et visumophold med op til  

 tre måneder her i landet.
Var det på det tidspunkt efter praksis muligt at få  

 forlænget et visumophold flere gange på samme grundlag, anmoder jeg om  

 nærmere  

 oplysninger dels om tidspunktet for praksisændringen, dels om måden hvorpå  

 praksisændringen blev offentliggjort.
 Jeg anmoder om at ministeriets udtalelse afgives efter forud  

 indhentet erklæring fra Udlændingestyrelsen.
 Af ministeriets udtalelse af 12. september 2003 fremgår  

 endvidere bl.a. følgende:
  Umiddelbart forstår jeg ministeriets udtalelse således at  

 f.eks. sygdom hos  

  

 andre  

  

 end ansøger  

 eller herboende reference ikke kan danne grundlag for en forlængelse af et  

 visumophold.  

 Jeg forstår endvidere udtalelsen således at der også ved ansøgning om  

 forlængelse  

 af et besøgsophold  

  

 ud over tre måneder  

  

 skal være tale om alvorlig sygdom eller dødsfald hos den person der var  

 reference for det forudgående besøgsophold.
 Jeg anmoder ministeriet om at meddele mig hvorvidt min  

 forståelse af ministeriets udtalelse er korrekt.
 For så vidt min forståelse af ministeriets udtalelse er korrekt,  

 rejser der sig andre spørgsmål som jeg ønsker en nærmere afklaring af.
 Ministeriets notat af 10. september 2002 om visumpraksis  

 indeholder følgende beskrivelse:
4.5. Meddelelse af visum  

 på grund af særlig anledning til besøget For ansøgere af alle nationaliteter gælder, at der som  

 udgangspunkt meddeles visum, såfremt der i ansøgningen om visum er henvist  

 til  

 en særlig anledning for det ønskede besøg i Danmark.
 For ansøgere af alle nationaliteter gælder det således, at der  

 som udgangspunkt gives visum, såfremt der foreligger helt særlige  

 omstændigheder hos ansøgeren eller den herboende slægtning, eksempelvis  

 livstruende  

 sygdom, ønske om deltagelse i et nærtstående familiemedlems begravelse eller  

 mindehøjtidelighed eller deltagelse i store familiebegivenheder herunder  

 f.eks.:
 Den enkelte ansøgers interesse i at deltage i den aktuelle  

 familiebegivenhed og en samlet vurdering af ansøgers tilknytning til de  

 herboende familiemedlemmer indgår som væsentlige momenter ved skønsudøvelsen.
Efter en konkret vurdering vil også andre  end familiemedlemmer  

  der har en tæt tilknytning til den herboende person, kunne meddeles  

 visum,  

 såfremt ønsket om at indrejse i Danmark er begrundet i et af ovennævnte  

 hensyn. Jeg anmoder ministeriet om at meddele mig hvorvidt der kan  

 meddeles visum til en ansøger på grundlag af helt særlige omstændigheder hos  

 ansøgerens svigerforældre, eksempelvis livstruende sygdom.
I bekræftende fald  

 ønsker jeg tillige oplyst hvorvidt et sådant visum kan meddeles som en de  

 facto  

 forlængelse efter udlændingelovens § 4 b i situationer hvor ansøger indgiver  

 ansøgning herom under et besøgsophold på tre måneder her i landet, og hvor  

 ansøger ellers ville have opfyldt betingelserne ved ansøgning fra hjemlandet.  

 Hvis ministeriets svar herpå er bekræftende, anmoder jeg endvidere  

 ministeriet  

 om nærmere oplysninger om ministeriets overvejelser vedrørende denne  

 problemstilling  

 set i relation til det konkrete afslag på forlængelse af visum.
Da der ikke forelå oplysninger for Udlændingestyrelsen om  

 sygdom hos svigerforældrene, anmoder jeg alene ministeriet om en yderligere  

 supplerende udtalelse for så vidt angår den sidstnævnte  

 problemstilling. I en supplerende udtalelse af 17. juni 2004 oplyste Udlændingestyrelsen  

 følgende:
 Styrelsen kan oplyse, at der i henhold til styrelsens praksis på  

 tidspunktet for Folketingets behandling af lovforslag nr. 222 (vedtaget som  

 lov nr. 410 af 10. juni 1997) var mulighed for at få forlænget et visumophold  

 (udvidet besøgsophold) flere gange på samme grundlag.
Det bemærkes dog i den  

 forbindelse, at der i henhold til styrelsens praksis efter en helt konkret og  

 individuel vurdering kunne meddeles afslag på forlængelse af visum, såfremt  

 en  

 udlænding på baggrund af tidligere meddelte ophold i Danmark sammenholdt med  

 en eventuel ny visumforlængelse reelt ville opnå ophold i Danmark, der ikke  

 længere ville have karakter af korttidsophold, således som visumreglerne  

 tilsigter.
 Styrelsen kan endvidere oplyse, at følgende bl.a. fremgår af  

 Notat om visumpraksis fra Ministeriet for Flygtninge, Indvandrere og  

 Integration af 30. september 2003:
 På baggrund af ovennævnte har styrelsen siden styrelsens  

 modtagelse af praksisnotatet truffet afgørelser i sager om forlængelse af  

 visum iht. § 4 b, hvor ansøgningen er indgivet efter styrelsens modtagelse af  

 praksisnotatet, i overensstemmelse hermed.
 Ministeriet for Flygtninge, Indvandrere og Integration oplyste i  

 brev af 24. august 2004 supplerende følgende:
 Ved udtalelse af 17. juni 2004 har Udlændingestyrelsen oplyst,  

 ( ) Denne oplysning har givet anledning til en gennemgang af et  

 stort antal sager, og ministeriet må på den baggrund konstatere, at den  

 beskrevne praksis ikke var gældende på tidspunktet for ministeriets afgørelse  

 af 21. november 2002.
Ministeriet skal beklage, at oplysningerne om retsgrundlaget for  

 ministeriets afgørelse og oplysningerne om praksis på området i ministeriets  

 tidligere udtalelser af 14. januar 2003 og 12. september 2003 til Dem således  

 ikke har været korrekte, og at ministeriets begrundelse i afgørelsen af 21.  

 november 2002 ikke har været fyldestgørende.
Baggrunden herfor er, at der har  

 været en urigtig opfattelse af praksis på dette punkt i det kontor i  

 ministeriet, der behandler visumklagesager.
 På denne baggrund har ministeriet foretaget en ny vurdering af  

 ministeriets afgørelse af 21. november 2002.
 Ministeriet finder efter den fornyede gennemgang af sagen ikke,  

 at (A) skulle have haft forlænget sin ret til ophold i Danmark.
Ministeriet har herved lagt vægt på, at (A) havde opholdt sig  

 her i landet i perioden fra den 22. december 2001 til den 19. juni 2002,  

 hvorefter hun på ny indrejste i landet den 10. juli 2002 på et visum meddelt  

 for tre måneders ophold. (A) havde således på tidspunktet for ministeriets  

 afgørelse den 21. november 2002 opholdt sig ti ud af de foregående 11 måneder  

 her i landet.
En forlængelse af (A)s ophold efter udlændingelovens § 4  

 b ville  

 på baggrund heraf stride mod såvel visuminstituttets formål om korttidsophold  

 som udlændingelovens § 5, hvorefter udlændinge, der ikke efter §§ 1-  

 3 a  

 og 4 b har ret til at opholde sig her  

 i landet, skal have opholdstilladelse.
 Ministeriet finder endvidere ikke, at der var grundlag for at  

 forlænge (A)s ophold her i landet som følge af oplysningerne om sygdom  

 hos  

 hendes herboende svigerforældre.
 Ministeriet har herved lagt vægt på, at forlængelse af ret til  

 ophold som udgangspunkt alene finder sted, hvis alvorlig sygdom er opstået  

 hos  

 den herboende reference eller ansøgeren, hvilket ikke er tilfældet i denne  

 sag,  

 hvor der er tale om sygdom hos ansøgerens svigerforældre, der ikke var  

 referencer  

 for (A)s visumophold i Danmark.
Der kan efter en konkret vurdering meddeles visum med henblik  

 på besøg hos en herboende person, som ansøgeren har en tæt tilknytning til,  

 hvis ønsket om indrejse er begrundet i helt særlige omstændigheder som f.eks.  

 livstruende sygdom.
Ministeriet har imidlertid ikke fundet grundlag for at  

 forlænge  

 (A)s ophold her i landet på dette grundlag.
 Ministeriet har i den forbindelse lagt vægt på,  

  

 at  

  

 den herboende ægtefælle (B) og hans  

 forældre ifølge sagens oplysninger kom til Danmark i 1992,  

  

 at  

  

 (B) og (A) har kendt hinanden siden den 26. august 2000, hvor  

 parret mødte hinanden i Bosnien,  

  

 at  

  

 (A) indrejste i Danmark første gang den 22. december 2001, og  

  

 at  

  

 ægteskabet mellem (B) og (A) blev indgået  

 her i landet den 26. januar 2002 på et tidspunkt, hvor (A) opholdt sig her i  

 Danmark på grundlag af et meddelt visum. (A) havde således på tidspunktet for  

 ministeriets afgørelse af 21. november 2002 alene kendt sine svigerforældre i  

 ca. 11 måneder.
Ministeriet finder på den baggrund ikke, at oplysningerne om  

 svigerforældrenes sygdom i sig selv kan anses for at være en sådan helt  

 særlig  

 omstændighed, der kan begrunde forlængelse af (A)s ret til ophold, idet  

 (A)s  

 tilknytning til svigerforældrene  henset til den korte tid hun har  

 kendt dem  

  ikke kan anses for tilstrækkelig tæt.
Det forhold, at (A)s  

 ægtefælle måtte  

 have ønsket at have hende ved sin side under forældrenes sygdom, kan i den  

 forbindelse ikke føre til en ændret vurdering af sagen.
 De har anmodet ministeriet om at meddele Dem, om Deres  

 forståelse af ministeriets udtalelse af 12. september 2003 er korrekt, når De  

 anfører, at sygdom hos  

  

 andre  

  

 end ansøger  

 eller den herboende reference ikke kan danne grundlag for en forlængelse af  

 et  

 visumophold, og at der også ved ansøgning om forlængelse af et besøgsophold  

  

 ud over tre måneder  

  

 skal være tale om  

 alvorlig sygdom eller dødsfald hos den person, der var reference for det  

 forudgående besøgsophold.
Ministeriet kan i den forbindelse oplyse, at det som  

 udgangspunkt kun er alvorlig sygdom hos ansøgeren eller referencen, der kan  

 begrunde forlængelse af visum i op til tre måneder.
Ved ansøgning om  

 forlængelse  

 af et besøgsophold  

  

 ud over tre måneder  

  

 skal der ligeledes som udgangspunkt være tale om alvorlig sygdom eller  

 dødsfald  

 hos den person, der var reference for det forudgående besøgsophold.
 Det kan dog ikke udelukkes, at alvorlig sygdom hos andre end  

 ansøger eller referencen under helt særlige omstændigheder vil kunne begrunde  

 forlængelse af visum i op til tre måneder eller ret til ophold efter  

 udlændingelovens  

 § 4 b, hvis ansøgeren og den person, som er alvorligt syg, efter en konkret  

 vurdering må antages at være særligt knyttet til hinanden, og der derfor  

 foreligger en helt særlig anledning til at forlænge en ret til ophold, jf.  

 det  

 nedenfor anførte.
 De har endelig anmodet ministeriet om at få oplyst, om der kan  

 meddeles visum til en ansøger på grundlag af helt særlige omstændigheder hos  

 ansøgerens svigerforældre, eksempelvis livstruende sygdom, og i bekræftende  

 fald om et sådant visum kan meddeles som en de facto forlængelse efter  

 udlændingelovens  

 § 4 b i situationer, hvor ansøger indgiver ansøgning herom under et  

 besøgsophold  

 på tre måneder her i landet, og hvor ansøger ellers ville have opfyldt  

 betingelserne ved ansøgning fra hjemlandet, og hvis ministeriets svar på  

 dette  

 er bekræftende, har De anmodet om nærmere oplysninger om ministeriets  

 overvejelser  

 vedrørende denne problemstilling set i relation til det konkrete afslag på  

 forlængelse.
 Ministeriet kan i den forbindelse oplyse, at alvorlig  

 sygdom/livstruende sygdom efter praksis kan anses som en helt særlig  

 omstændighed,  

 der i visse tilfælde vil kunne begrunde forlængelse af ret til ophold i  

 Danmark.  

 Der kan således efter en konkret vurdering meddeles visum med henblik på  

 besøg  

 hos herboende svigerforældre, hvis ansøgeren har en tæt tilknytning til  

 svigerforældrene, og hvis ønsket om indrejse er begrundet i helt særlige  

 omstændigheder som f.eks. livstruende sygdom.
 Ministeriet henviser i øvrigt til det ovenfor anførte i  

 forbindelse med den fornyede gennemgang af sagen.
 Den 1. september 2004 partshørte jeg C over udlændingemyndighedernes  

 supplerende udtalelser.
I besvarelse heraf meddelte C den 2. september 2004  

 en  

 af mine medarbejdere telefonisk at C var utilfreds med at myndighederne ikke  

 tillagde de helbredsmæssige oplysninger vedrørende svigerforældrene betydning  

 ved sagens afgørelse.
I øvrigt havde C ikke yderligere bemærkninger til  

 sagen.
Ombudsmandens udtalelse Jeg bemærker indledningsvis at min undersøgelse af sagen alene omfatter  

 Udlændingestyrelsen og Ministeriet for Flygtninge, Indvandrere og  

 Integrations afgørelser af henholdsvis 4. oktober og 21. november 2002 om  

 afslag på forlængelse af visum.
Undersøgelsen omfatter således ikke andre  

 afgørelser truffet af udlændingemyndighederne.
Ministeriet for Flygtninge, Indvandrere og Integrations afgørelse af 21.  

 november 2002 er truffet efter bestemmelserne i § 4 b i udlændingeloven  

 (lovbekendtgørelse nr. 608 af 17. juli 2002) og § 18, stk. 1, i  

 udlændingebekendtgørelsen (bekendtgørelse nr. 581 af 10. juli 2002), jf. § 4,  

 3. pkt., i udlændingeloven.
Bestemmelserne har denne ordlyd:
§ 4.  

  

 Visum udstedes i medfør af Schengenkonventionens artikel 12, jf. artikel 15,  

 til at gælde indrejse og ophold i alle Schengenlande.
Visum kan gives til en  

 eller flere indrejser inden for et nærmere fastsat tidsrum.
Varigheden af et  

 sammenhængende ophold eller den samlede varighed af flere på hinanden  

 følgende ophold i Danmark og de  

 andre Schengenlande må dog ikke overstige 3 måneder pr. halvår regnet fra  

 datoen for den første indrejse i Schengenlandene. § 4 b.  

  

 En udlænding,  

 der har opholdt sig i Danmark eller et andet Schengenland i medfør af §§ 2-  

 3 a, kan i særlige tilfælde få forlænget  

 sin ret til ophold her i landet. § 18.  

  

 Et visum kan  

 under en udlændings ophold her i landet forlænges af Udlændingestyrelsen til  

 i alt tre måneders ophold, når der foreligger force majeure, eller når  

 humanitære hensyn eller tungtvejende forretningsmæssige eller personlige  

 grunde taler derfor.
Forlængelse kan dog, medmindre særlige grunde taler  

 derimod,  

 kun ske på grundlag af oplysninger, der ikke forelå på tidspunktet for  

 visumudstedelsen,  

 og kun, hvis formålet med opholdet ikke ændres. I et notat af 10. september 2002 der er sendt til Folketingets  

 Udvalg for Udlændinge- og Integrationspolitik, er visumpraksis beskrevet  

 således:
1.  

 Retsgrundlaget Udlændingemyndighederne  

 foretager ved vurderingen af en ansøgning om visum en konkret og individuel  

 bedømmelse af, hvorvidt ansøgningen skal imødekommes.
Ved denne vurdering  

 sker der en bedømmelse af, om den pågældende vil tage fast ophold eller  

 ophold  

 af længere varighed i Danmark, eller om den pågældende vil udgøre en  

 sikkerhedsrisiko i Danmark.
Praksis skal ses i sammenhæng med udlændingelovens regler om  

 muligheden for at opnå opholdstilladelse i Danmark, idet visumreglerne bør  

 administreres på en måde, der er egnet til at hindre omgåelse af reglerne om  

 opholdstilladelse.
Visumreglerne skal således administreres på en sådan måde,  

 at der ikke meddeles visum til ansøgere, hvor der skønnes at være en risiko  

 for, at de efter indrejsen søger opholds- og arbejdstilladelse eller asyl  

 eller på anden måde tager fast ophold eller ophold af længere varighed her i  

 landet.
2.  

 Grundlæggende betingelser for at et visum kan udstedes For at et visum kan udstedes, skal følgende grundlæggende  

 betingelser normalt være opfyldt:
a) varigheden af et sammenhængende ophold eller den samlede  

 varighed af flere på hinanden følgende ophold her i landet må ikke overstige  

 tre måneder pr. halvår regnet fra datoen for den første indrejse i  

 Schengenlandene.
I de nævnte tre måneders ophold fradrages den tid, hvori  

 udlændingen  

 indenfor halvåret har opholdt sig i et andet Schengenland, jf.  

 udlændingelovens  

 § 2 b, stk. 2, 2. og 3. pkt.
4.  

 Praksis for meddelelse af visum til særlige persongrupper eller hvor særlige  

 forhold taler derfor 4.5.  

 Meddelelse af visum på grund af særlig anledning til besøget For ansøgere af alle nationaliteter gælder, at der som  

 udgangspunkt meddeles visum, såfremt der i ansøgningen om visum er henvist  

 til  

 en særlig anledning for det ønskede besøg i Danmark.
 For ansøgere af alle nationaliteter gælder det således, at der  

 som udgangspunkt gives visum, såfremt der foreligger helt særlige  

 omstændigheder hos ansøgeren eller den herboende slægtning, eksempelvis  

 livstruende sygdom, ønske om deltagelse i et nærtstående familiemedlems  

 begravelse  

 eller mindehøjtidelighed eller deltagelse i store familiebegivenheder  

 herunder  

 f.eks.:
 Den enkelte ansøgers interesse i at deltage i den aktuelle  

 familiebegivenhed og en samlet vurdering af ansøgers tilknytning til de  

 herboende familiemedlemmer indgår som væsentlige momenter ved skønsudøvelsen.
 Efter en konkret vurdering vil også andre  end  

 familiemedlemmer  der har en tæt tilknytning til den herboende person,  

 kunne  

 meddeles visum, såfremt ønsket om at indrejse i Danmark er begrundet i et af  

 ovennævnte hensyn.
7.  

 Forlængelse af Schengenvisum og forlængelse af ophold i Danmark 7.1.  

 Forlængelse af Schengenvisum Ifølge § 4, 3. pkt., i udlændingeloven må varigheden af et  

 sammenhængende visumophold eller den samlede varighed af flere på hinanden  

 følgende visumophold i Danmark og de øvrige Schengenlande ikke overstige tre  

 måneder pr. halvår regnet fra datoen for den første indrejse i  

 Schengenlandene,  

 jf. afsnit 2.a. ovenfor.
 Det følger af § 18, stk. 1, i udlændingebekendtgørelsen, at  

 Udlændingestyrelsen kan forlænge udlændingens ophold her i landet til i alt  

 tre  

 måneder, når der foreligger force majeure, eller når humanitære hensyn eller  

 tungtvejende forretningsmæssige eller personlige grunde taler derfor.  

 Forlængelse kan dog, medmindre særlige grunde taler derimod, kun ske på  

 grundlag af oplysninger, der ikke forelå på tidspunktet for visumudstedelsen,  

 og kun, hvis formålet med opholdet ikke ændres.
7.2.  

 Forlængelse af ophold i Danmark Det følger af udlændingelovens § 4 b, at en udlænding, der har  

 opholdt sig i Danmark eller et andet Schengenland i medfør af §§ 2-  

 3 a, i særlige tilfælde kan få forlænget  

 sin ret til ophold her i landet.
 Efter praksis kan et visum  som udgangspunkt  forlænges med op  

 til tre måneders ophold i Danmark med henblik på besøg hos ansøgerens  

 herboende ægtefælle, samlever, forlovede/kæreste, børn, forældre og søskende.
Det bemærkes, at det forlængede ophold alene giver ret til  

 ophold i Danmark, og således ikke giver ret til ophold i de andre  

 Schengenlande. Efter ordlyden i udlændingelovens § 4, 3. pkt., og  

 udlændingebekendtgørelsens § 18, stk. 1, kan udlændingemyndighederne  

 give  

 visum af op til maksimalt tre måneders varighed.
Jeg har derfor ikke grundlag  

 for at kritisere udlændingemyndighederne for med hjemmel i  

  

 disse  

  

 bestemmelser at have afslået at  

 forlænge (A)s visum der var givet for ophold i 90 dage inden den 7.  

 oktober  

 2002.
 Som det fremgår af udlændingelovens § 4 b, kan en  

 udlænding der har opholdt sig i Danmark eller et andet Schengenland i medfør  

 af  

 §§ 2-  

 3 a, i særlige  

 tilfælde få forlænget sin ret til ophold her i landet.
 Af forarbejderne til § 4 b fremgår følgende (Folketingstidende  

 1996-97, tillæg A, s. 4782):
 Den foreslåede § 4 b bestemmer, at en udlænding, der har  

 opholdt sig i Danmark eller et andet Schengenland i medfør af §§ 2-  

 4 a, i særlige tilfælde kan få forlænget  

 sin ret til at opholde sig i Danmark.
 Som anført i bemærkningerne til forslagets § 1, nr. 3,  

 fastsætter artikel 20, at en visumfri udlænding frit kan færdes i  

 Schengen-området  

 i op til 3 måneder i løbet af en periode på 6 måneder regnet fra datoen for  

 den  

 første indrejse i et Schengenland.
 Artikel 20, stk. 2 [Schengenkonventionen af 19. juni 1990; min  

 bemærkning], fastsætter i forlængelse heraf, at et Schengenland under  

 ekstraordinære omstændigheder eller i medfør af en bilateral aftale, der er  

 indgået inden konventionens ikrafttræden, kan forlænge en udlændings ret til  

 at  

 opholde sig på dette lands område ud over 3 måneder.
 Efter § 20, stk. 3, i bekendtgørelse nr. 19. af 18. januar 1984,  

 som senest ændret ved bekendtgørelse nr. 683 af 12. juli 1996  

 (udlændingebekendtgørelsen),  

 kan Udlændingestyrelsen i særlige tilfælde forlænge udrejsefristen for en  

 udlænding, der har opholdt sig her i landet i de i § 20, stk. 1 og 2, nævnte  

 tidsrum (udvidet besøgsophold).
 Det bemærkes, at besøgsophold normalt forudsættes at kunne  

 afvikles inden for de 3 måneder, hvor en udlænding kan opholde sig i  

 Schengenområdet.
 Udlændinge med visum, der giver ret til mindre end 3 måneders  

 ophold, kan fortsat i medfør af udlændingebekendtgørelsens § 17, stk. 1, få  

 deres visum forlænget til indtil 3 måneders ophold, når særlige grunde taler  

 herfor.
 Forlængelse af visum sker i disse tilfælde normalt mod garanti  

 fra en herboende reference om, at referencen står økonomisk inde for den  

 pågældendes ophold her i landet.
Forlænget besøgsophold i medfør af § 4 b vil skulle meddeles af  

 Udlændingestyrelsen efter gældende praksis.
Det bemærkes i den forbindelse,  

 at udlændinge efter gældende praksis bl.a. kan få forlænget deres  

 udrejsefrist  

 ved ophold hos herboende forlovede, ægtefæller, samlevere, forældre eller  

 børn  

 i indtil 3 måneder.
Herudover meddeles udvidet besøgsophold i tilfælde af  

 alvorlig sygdom eller dødsfald.
Der er med § 4 b ikke tiltænkt en ændring af  

 denne praksis.
 Om praksis efter udlændingelovens § 4 b har  

 udlændingemyndighederne i de supplerende udtalelser af 17. juni og 24. august  

 2004 oplyst at der var mulighed for at få forlænget et visumophold (udvidet  

 besøgsophold) flere gange på samme grundlag, men at myndighederne efter en  

 konkret og individuel vurdering kunne meddele afslag på forlængelse af visum  

 hvis udlændingen på baggrund af tidligere meddelt ophold i Danmark  

 sammenholdt  

 med en eventuel ny visumforlængelse reelt ville opnå ophold i Danmark der  

 ikke  

 længere ville have karakter af korttidsophold.
Som det fremgår ovenfor af notatet af 10. september 2002, er det  

 angivet at visumreglerne bør administreres på en måde der er egnet til at  

 hindre omgåelse af reglerne om opholdstilladelse.
Tilsvarende angivelse  

 fremgår af forudgående notater af 4. maj 1998 og 18. november 1999.
 Den beskrevne praksis kan ikke give mig anledning til  

 bemærkninger.
Som sagen nu foreligger oplyst, kan jeg ikke kritisere at  

 Ministeriet for Flygtninge, Indvandrere og Integration den 21. november 2002  

 stadfæstede Udlændingestyrelsens afslag af 4. oktober 2002 på forlængelse af  

 (A)s visum.
Ved min vurdering heraf har jeg bl.a. lagt vægt på  

 følgende:
 På baggrund af oplysningerne om (A)s ophold i Danmark (fra den  

 22. december 2001 til den 19. juni 2002 og igen fra den 10. juli 2002) kan  

 jeg  

 ikke kritisere myndighedernes vurdering af at den konkrete eventuelle  

 forlængelse ville stride mod visuminstituttets formål om korttidsophold.
 I den supplerende udtalelse af 24. august 2004 har Ministeriet  

 for Flygtninge, Indvandrere og Integration oplyst at der efter praksis efter  

 en konkret vurdering kan meddeles visum med henblik på besøg hos herboende  

 svigerforældre hvis ansøgeren har en tæt tilknytning til svigerforældrene, og  

 hvis ønsket om indrejse er begrundet i helt særlige omstændigheder som f.eks.  

 livstruende sygdom.
 Ministeriet har samtidig bemærket at ministeriet ikke har fundet  

 at oplysningerne om svigerforældrenes sygdom i sig selv kan anses for at være  

 en sådan helt særlig omstændighed der kunne begrunde forlængelse af  

 (A)s ret  

 til ophold, da hendes tilknytning til svigerforældrene  henset til den  

 korte  

 tid hun havde kendt dem (på afgørelsestidspunktet ca. 11 måneder)  ikke  

 kan  

 anses for tilstrækkelig tæt.
 Jeg kan ikke kritisere ministeriets vurdering af dette  

 spørgsmål.
 Jeg bemærker for en ordens skyld at jeg herved ikke har taget  

 stilling til ministeriets opfattelse hvorefter en eventuel forlængelse   

 som  

 oplyst af ministeriet den 24. august 2004  også ville stride mod  

 udlændingelovens  

 § 5 hvorefter udlændinge der ikke efter §§ 1-  

 3 a  

 og 4 b har ret til at opholde sig her  

 i landet, skal have opholdstilladelse.
 Ministeriet har i den supplerende udtalelse af 24. august 2004  

 beklaget at oplysningerne om retsgrundlaget for ministeriets afgørelse og  

 oplysningerne om praksis på området i ministeriets tidligere udtalelser af  

 14.  

 januar 2003 og 12. september 2003 til mig har været ukorrekte, og at  

 ministeriets  

 begrundelse i afgørelsen af 21. november 2002 ikke har været fyldestgørende.
Den del af ministeriets begrundelse i afgørelsen af 21.  

 november 2002 der vedrører spørgsmålet om forlængelse af visum efter  

 udlændingelovens § 4 b, var, som det fremgår, ikke korrekt og fyldestgørende.  

 Jeg finder dette forhold kritisabelt.
Jeg har samtidig hermed gjort  

 Ministeriet  

 for Flygtninge, Indvandrere og Integration bekendt med min opfattelse.
 Herudover har jeg gjort ministeriet bekendt med at det ligeledes  

 er kritisabelt at ministeriet i udtalelserne af 14. januar og 12. september  

 2003 meddelte mig ukorrekte oplysninger.
 Jeg har ikke grundlag for at foretage mig mere i anledning af  

 Deres henvendelse.
