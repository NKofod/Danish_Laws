Nr BSF 22 Forslag til folketingsbeslutning om at skaffe hjemmel til at hindre  

 eksport af kloranlægget fra Sojakagefabrikken Fremsat af Bent Hindrup Andersen (EL) Jette Gottlieb (EL) den 16. november 1994 Folketinget pålægger regeringen hurtigst muligt og i tide at fremsætte et  

 lovforslag, der forhindrer dansk eksport af kloranlægget fra  

 Sojakagefabrikken på Amager.
Bemærkninger til forslaget I debatten om Danmarks medvirken til eksport af forældet og miljømæssigt  

 uforsvarligt teknologi til ulande er det oplyst, at der i den konkrete sag om  

 ØK's salg til Pakistan af et forældet klorproduktionsanlæg på Amager ikke er  

 lovhjemmel til at forhindre et sådant salg.
 Enhedslisten ønsker derfor, at der hurtigst muligt tilvejebringes en sådan  

 hjemmel.
