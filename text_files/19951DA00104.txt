Nr BTB 104 Betænkning over Forslag til folketingsbeslutning om adgang til at oprette  

 tværfaglige arbejdsløshedskasser   

 Nr B 104 1995-96, 1. samling Afgivet af Arbejdsmarkedsudvalget Afgivet: 19960523 Udvalget har behandlet beslutningsforslaget i nogle møder og har herunder  

 stillet spørgsmål til arbejdsministeren.
Nogle af disse spørgsmål har  

 arbejdsministeren besvaret skriftligt.
Tre af udvalgets spørgsmål og  

 arbejdsministerens svar herpå er optrykt som bilag til betænkningen.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) beslutningsforslaget til forkastelse.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller beslutningsforslaget  

 til vedtagelse uændret.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP)  

 Dansk Folkeparti havde ikke medlemmer i udvalget.
Bilag Nogle af udvalgets spørgsmål til arbejdsministeren og dennes svar herpå Spørgsmål nr. 2:
»Hvad var forudsætningerne for Kristelig A-kasses godkendelse?» Svar:
 Kristelig Arbejdsløshedskasse blev oprindelig statsanerkendt i 1929, men  

 mistede anerkendelsen efter lovændring i 1937.
 Under udvalgsarbejdet i forbindelse med ændring af arbejdsløshedsloven i  

 1950 blev der rejst spørgsmål om at åbne adgang for anerkendelse af kassen på  

 ny.
 Venstre havde fremsat forslag om en tilføjelse til arbejdsløshedsloven,  

 hvorved det ville blive muligt at anerkende kasser, der ikke var fagligt  

 afgrænsede.
 Det fremgår af udvalgets betænkning, at man under forhandlingerne blev  

 enige om, at Venstres lovforslag skulle tilbagekaldes, og at der i stedet  

 skulle indsættes en bestemmelse i ændringsforslaget til arbejdsløshedsloven,  

 hvorefter Kristelig Arbejdsløshedskasse opnår ret til anerkendelse.
 Bestemmelsen blev herefter sat ind som § 3 i ændringsloven, lov nr. 227 af  

 27. maj 1950, og kassen blev anerkendt den 1. oktober 1950.
 Kristelig Arbejdsløshedskasses ret til anerkendelse som tværfaglig fremgår  

 nu af lovens § 97. I bemærkningerne til lovforslaget 1970 er det anført, at §  

 97 svarer til § 3 i 1950-loven, og at det findes rimeligt, at kassen beholder  

 den nuværende adgang til anerkendelse.
 Arbejdsministerens besvarelse af spørgsmål nr. 3 af 25. april 1996 fra  

 Folketingets Arbejdsmarkedsudvalg (B 104 - bilag 1) Spørgsmål nr.  

 3:
»Udvalget udbeder sig en oversigt over de enkelte a-kassers årlige  

 administrationsbidrag pr. medlem.« Svar:
 Nedenfor anførte tabel angiver det årlige administrationsbidrag pr.  

 medlem.
Tabel: Administrationsbidrag pr. 1. januar 1996, fuldtidsforsikrede  

 (kr.) Spørgsmål nr. 4:
»Ministeren bedes forklare de store forskelle i  

 administrationsomkostningerne i de enkelte a-kasser.« Svar:
 A-kasserne er private foreninger, der inden for rammerne af  

 arbejdsløshedsforsikringsloven selv fastlægger deres  

 administrationsomkostninger, dog således at administrationsudgifterne skal  

 holdes på et forsvarligt niveau.
 A-kassernes udgiftsniveau bestemmes af mange individuelle faktorer, f.eks.  

 struktur, fagligt område, ledighedsfrekvens, ledighedsmønster (f.eks. om der  

 er tale om mange kortvarige ledighedsforløb eller længere sammenhængende  

 ledighedsperioder), serviceniveau, beliggenhed, antal afdelinger m.v.
 Det kan endvidere anføres, at a-kasserne selv vælger visse  

 omkostningsfaktorer såsom prioritering af serviceniveau og information til  

 medlemmerne, ligesom a-kasserne kan vælge meget forskellige  

 lokalefaciliteter, lønniveau m.v.
Der er ligeledes mange forskelligartede forhold, som har indflydelse på  

 administrationsomkostningernes størrelse hos den enkelte a-kasse.
Kassernes  

 regnskab behandles på kassernes delegeretmøder/generalforsamlinger.
Det er  

 således op til medlemsdemokratiet at forholde sig til det  

 administrationsniveau, kassernes ledelse har fastlagt.
