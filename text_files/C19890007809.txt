Indledning 1. Ved lov nr. 763 af 14. december 1988 er der åbnet  

 adgang for succession ved familieoverdragelse af en erhvervsvirksomhed, og af  

 visse aktier (navnlig hovedaktionæraktier), i overdragerens levende live.
 2. Ændringerne er navnlig indeholdt i  

 kildeskattelovens § 33 C, i § 14, stk. 4 i ændringsloven til  

 afskrivningsloven m.v. (lov nr. 197 af 18. maj 1982) om pristalsregulerede  

 afskrivninger samt i aktieavancebeskatningslovens § 11. Endvidere er der  

 foretaget ændringer i husdyrbeskatningslovens § 8, stk. 10, samt i  

 ligningslovens § 4 A, stk. 2 og i aktieavancebeskatningslovens § 13 a.
3. Ved overdragelse af en personligt ejet virksomhed  

 medfører succession, at overdrageren ikke beskattes af sin fortjeneste ved  

 overdragelsen.
Ved afskrivningsberettigede aktiver  sker der således  

 ikke i anledning af overdragelsen nogen beskatning af eventuelle genvundne  

 afskrivninger.
Til gengæld fortsætter erhververen afskrivningerne på  

 overdragerens afskrivningsgrundlag, som om aktivet var anskaffet af  

 erhververen på samme tidspunkt og til samme pris som af overdrageren.
Om  

 succession i ikke pristalsregulerede afskrivninger på bygninger henvises til  

 det i det følgende anførte.
4. Ved overdragelse af aktier  med succession i  

 henhold til aktieavancebeskatningslovens § 11 medfører successionen, at  

 overdrageren ikke beskattes af sin aktieavance.
Beskatningen udskydes, indtil  

 erhververen selv afstår aktierne, og erhververen skal betragte de erhvervede  

 aktier som anskaffet til samme pris og på samme tidspunkt som overdrageren.  

 Om den detaljerede udformning af successionsreglerne henvises nærmere til de  

 følgende afsnit om de enkelte aktiver.
Hvem kan succedere 5. De personer, der har adgang til at succedere, er  

 børn og børnebørn samt søskende og deres børn og børnebørn.
Adoptivforhold og  

 stedbarnsforhold sidestilles med naturligt slægtskab.
6. Succession kan dog aldrig finde sted ved  

 overdragelse til personer, der er hjemmehørende i udlandet, medmindre det  

 overdragne skaber fast driftsted her i landet for erhververen eller er en del  

 af dennes herværende faste ejendom.
Der kan aldrig succederes ved  

 overdragelse af skibe og luftfartøjer til en person, der er hjemmehørende i  

 udlandet.
Endvidere kan der ikke succederes ved overdragelse af aktier til en  

 person, der er hjemmehørende i udlandet.
Hjemmehørende i udlandet er man,  

 hvis man ikke er skattepligtig her til landet efter kildeskattelovens § 1.  

 Endvidere betragtes man også som hjemmehørende i udlandet, selvom man er  

 skattepligtig her til landet efter kildeskattelovens § 1, såfremt man i  

 henhold til bestemmelserne i en dobbeltbeskatningsaftale med en fremmed stat,  

 Færøerne eller Grønland må anses for hjemmehørende der.
Overdragelse af personligt ejet virksomhed 7. Ved overdragelse af en personligt ejet virksomhed  

 fritages overdrageren for at betale skat af fortjenesten på de aktiver, som  

 erhververen succederer i.
Den skat, overdrageren fritages for, er den skat,  

 som ellers ville blive pålignet på grund af virksomhedsoverdragelsen.
Det er  

 derfor en betingelse for succession, at der sker overdragelse af en  

 virksomhed eller en ideel anpart af denne.
8. Successionen kan omfatte alle aktiver i en  

 virksomhed, på hvilke fortjenesten ellers beskattes ved virksomhedsafståelse.  

 Der kan dog ikke succederes ved overdragelse af almindelige aktier omfattet  

 af aktieavancebeskatningslovens § 2 og § 4, stk. 1, sidste punktum, eller af  

 aktier omfattet af aktieavancebeskatningslovens § 2 a.
Her behandles  

 fortjeneste i stedet efter de nævnte regler i aktieavancebeskatningsloven.  

 Der kan heller ikke succederes i fortjeneste efter  

 ejendomsavancebeskatningsloven.
Her gælder også de almindelige regler,  

 således at der beskattes helt eller delvis ved overdragelse inden for 7 år  

 efter erhvervelsen, mens senere overdragelse kan ske skattefrit.
Det er uden  

 betydning for beskatningen efter ejendomsavancebeskatningsloven, om der  

 succederes i beskatningen af genvundne afskrivninger efter afskrivningsloven.
9. Reglerne om succession kan ikke bringes til  

 anvendelse på fortjeneste, der skal beskattes efter reglerne i  

 kursgevinstbeskatningsloven, med mindre beskatningen sker efter reglerne i  

 samme lovs § 3, stk. 1, § 4 eller § 6, stk. 1. Der kan herefter succederes i  

 fortjeneste ved afståelse af bank- og vekselervirksomhed mv.
Endvidere kan  

 der succederes i gevinster på fordringer, som den skattepligtige har modtaget  

 som vederlag i næring og i gevinster på fordringer og gæld i udenlandsk  

 valuta med tilknytning til erhvervsmæssig virksomhed.
10. Ved succession i pristalsregulerede  

 afskrivninger  (dvs. ved succession i aktiver, der er anskaffet den 1.  

 januar 1982 eller senere  ) fortsætter erhververen de pristalsregulerede  

 afskrivninger.
Dette gælder, hvadenten der er tale om maskiner, inventar og  

 lignende driftsmidler (»rene« såvel som »blandede«) eller  

 om bygninger eller installationer i afskrivningsberettigede bygninger.
Om  

 pristalsregulering og afskrivningsret i selve overdragelsesåret gælder  

 følgende: Det følger af afskrivningslovens § 2, stk. 3, 5. pkt., § 8 samt §  

 19 A, stk. 2, 6. pkt., at i tilfælde hvor flere indkomstår træder i stedet  

 for samme kalenderår, foretages pristalsreguleringen ved slutningen af det  

 første indkomstår.
Sammenholdt med kildeskattelovens § 33 C, stk. 3, betyder  

 dette, at i tilfælde af succession ved familieoverdragelser foretages der i  

 overdragelsesåret alene pristalsregulering hos overdrageren, men ikke hos  

 erhververen.
Endvidere gælder i henhold til afskrivningslovens almindelige  

 regler (afskrivningslovens § 6), at overdrageren ikke har afskrivningsret i  

 afståelsesåret.
Til gengæld kan erhververen afskrive.
For så vidt angår  

 bygninger kan der afhængig af bygningens benyttelse, foretages de såkaldte  

 høje begyndelsesafskrivninger på 6 eller 4 pct.
Disse høje satser kan  

 benyttes indtil summen af de samlede (altså både overdragers og erhververs)  

 afskrivningsprocenter overstiger 60 henholdsvis 40. For installationer kan en  

 afskrivningsprocent på 8 benyttes indtil overdragers og erhververs samlede  

 afskrivningsprocenter overstiger 80.
 Nedenstående eksempel kan illustrere afskrivningsforløbet og  

 pristalsreguleringen ved overdragelse af driftsmidler med succession.
Eksempel Saldoværdien af A's driftsmidler efter afskrivninger og pristalsregulering  

 udgør ved udgangen af år 1 i alt 1 mill. kr.
Saldoværdien overføres til næste  

 år som ny begyndelsessaldo for år 2. I år 2 overdrages driftsmidlerne med  

 succession til B.
Inden overdragelsen anskaffer A en maskine til 240.000 kr.  

 B anskaffer efter overdragelsen en maskine til 120.000 kr.  

 Pristalsreguleringen i år 2 er 5 pct.
Saldoværdi ved begyndelsen af år 2 11. For så vidt angår driftsmidler,  der er  

 anskaffet før 1. januar 1982, og som derfor afskrives hos overdrageren efter  

 reglerne om ikke-pristalsregulerede afskrivninger, skal den erhverver, der  

 succederer, fortsat afskrive efter reglerne for ikke pristalsregulerede  

 afskrivninger.
12. For så vidt angår afskrivningsberettigede  

 bygninger eller installationer, som overdrageren har anskaffet før 1. januar  

 1982,   skal erhververen, der succederer, anvende samme regler, som  

 gælder for dødsboer.
Dette indebærer, at det er de regler, der gjaldt før  

 afskrivningsgrundlaget blev pristalsreguleret i 1982, der skal anvendes,  

 herunder § 24 A i den daværende afskrivningslov jf. lovbekendtgørelse nr. 424  

 af 10. august 1981. Heraf følger, at erhververen i det år, overdragelse med  

 succession sker, og i hvert af de følgende 9 år kan afskrive på den  

 nedskrevne værdi ved successionen med høje begyndelsesafskrivninger, og uden  

 pristalsregulering.
Begyndelsesafskrivningerne udgør 6 pct. om året for driftsbygninger inden  

 for landbrug, fiskeri, skovbrug, industri og lignende samt lagerbygninger i  

 forbindelse med disse virksomheder.
De er 4 pct. om året for biografer,  

 teatre, forlystelsesetablissementer og lignende.
De er 8 pct. om året for  

 installationer foretaget før 1. januar 1982. Afskrivningerne beregnes som  

 anført af den værdi, hvortil bygningen eller installationen er nedskrevet på  

 tidspunktet for overdragelsen med succession. (Også her gælder, at  

 overdrageren ikke kan afskrive i afståelsesåret). Afskrivningsgrundlaget  

 pristalsreguleres som anført ikke.
13. Ved overtagelse af en husdyrbesætning  med  

 succession i forbindelse med en familieoverdragelse lægges forskelsbeløbet  

 til den værdi, som erhververen overtager.
Hvis denne værdi med tillæg af  

 forskelsbeløbet er højere end handelsværdien på overtagelsestidspunktet  

 udelukkes succession i medfør af reglerne om tab, jf. nærmere nedenfor.
Det  

 bemærkes i øvrigt, at det følger af de almindelige regler om nedskrivning, at  

 overdrageren ikke kan nedskrive i overdragelsesåret.
 14. Ved overdragelse af varelager  kan  

 overdrageren heller ikke nedskrive i overdragelsesåret, selvom der  

 succederes.
 15. En erhverver, der erhverver en ejendom med  

 succession, i et tilfælde hvor fortjenesten skal næringsbeskattes, kan  

 fratrække frigørelsesafgift,  som er blevet pålagt overdrageren, fordi  

 ejendommen er blevet inddraget i byzone eller under et sommerhusområde, mens  

 overdrageren har besiddet ejendommen.
Henlæggelse til investeringsfond og etableringskonto 16. Erhververen kan ikke indtræde i overdragerens  

 eventuelle henlæggelser til investeringsfond  og indskud på  

etableringskonto.   Erhververen kan heller ikke anvende sine egne  

 henlæggelser til investeringsfond eller egne etableringskontoindskud til  

 forlods afskrivning på aktiver, som er erhvervet med succession fra  

 overdrageren.
Overdragelse af aktier 17. Reglerne om succession omfatter  

 hovedaktionæraktier og aktier erhvervet i næring.
Der kan dog aldrig  

 succederes, hvis der er tale om aktier, der er omfattet af  

 aktieavancebeskatningslovens § 2 a, dvs. aktier i lavtbeskattede selskaber af  

 overvejende finansiel karakter, som er eller har været hjemmehørende i  

 udlandet, på Færøerne eller i Grønland.
Endvidere omfatter reglerne om  

 succession overdragelse af andelsbeviser, der er omfattet af  

 aktieavancebeskatningslovens § 2 b.
Det er typisk andelsbeviser i  

 andelsselskaber og foreninger, som ejeren er medlem af i forbindelse med, at  

 han driver erhvervsvirksomhed.
Ved overdragelse af almindelige aktier kan der  

 ikke succederes.
I tilfælde hvor der ikke kan succederes, beskattes  

 fortjeneste ved overdragelse til familie på samme måde som ved overdragelse  

 til andre.
18. Succession ved overdragelse af næringsaktier og  

 andelsbeviser omfattet af aktieavancebeskatningslovens § 2 b kan finde sted,  

 uanset hvor stor en andel de overdragne aktier mv. udgør af aktiekapital  

 eller stemmeværdi.
Successionen medfører, at erhververen indtræder i  

 overdragerens skattemæssige stilling ved overdragelsen.
Ved overdragelse af  

 næringsaktier indtræder erhververen således i overdragerens næringsstatus.
19. Ved overdragelse af hovedaktionæraktier kan  

 erhververen succedere, når de overdragne aktier udgør mindst 15 pct. af  

 stemmeværdien.
Der lægges alene vægt på stemmeværdien og ikke på, hvor stor  

 en andel af selskabets kapital, der repræsenteres af de overdragne aktier.  

 Der lægges vægt på om hver enkelt overdragelse overstiger 15 pct.  

 Overdragelse til flere erhververe i sameje betragtes i denne sammenhæng som  

 en enkelt overdragelse.
I øvrigt betragtes overdragelse til flere erhververe  

 som flere overdragelser.
Hovedaktionæraktier foreligger, når overdrageren hører til den i  

 aktieavanceskattelovens § 4, stk. 2, og 3, nævnte personkreds.
Det er  

 aktionærer, som indenfor de sidste 5 år forud for aktieafståelsen har ejet 25  

 pct. eller mere af aktiekapitalen eller rådet over mere end 50 pct. af  

 stemmeværdien sammen med visse pårørende eller selskaber mv.
De pårørende er  

 aktionærens ægtefælle, forældre, bedsteforældre, børn og børnebørn og disse  

 personers ægtefæller eller dødsboer efter de nævnte personer.
De selskaber  

 mv., hvis aktiebeholdning medregnes, er selskaber, fonde mv., hvorover  

 aktionæren sammen med de anførte personer har haft en bestemmende  

 indflydelse.
Det er uden betydning for adgangen til succession om  

 hovedaktionæraktierne overdrages inden for 3 år efter erhvervelsen eller  

 senere.
 Successionen medfører, at erhververen indtræder i overdragerens  

 skattemæssige stilling ved overdragelsen herunder i overdragerens  

 anskaffelsessum og anskaffelsestidspunkt.
Ved overdragelse af hovedaktionæraktier betyder dette, at afgørelsen af,  

 om fortjenesten beskattes som almindelig eller særlig indkomst, afhænger af,  

 om erhververen sælger tidligere eller senere end 3 år efter overdragerens  

 anskaffelsestidspunkt.
På samme måde afhænger spørgsmålet om nedsættelsen af  

 fortjenesten efter aktieavancebeskatningslovens § 7, stk. 1, med op til 50  

 pct. af, hvor længe efter overdragerens anskaffelsestidspunkt erhververen  

 sælger.
Derimod afhænger spørgsmålet om fradrag i fortjeneste på 65.000 kr. efter  

 aktieavancebeskatningslovens § 7, stk. 3, alene af erhververens egne forhold.  

 Det er her afgørende, om erhververen selv eller dennes ægtefælle inden for de  

 sidste 4 år har haft fradrag på op til 65.000 kr.
Det er derimod uden  

 betydning om overdrageren og dennes ægtefælle har udnyttet fradraget på  

 65.000 kr. tidligeere.
 Ved bedømmelsen af, hvorvidt der er skattefrihed efter 1 pct./65.000 kr.'s  

 reglen i aktieavancebeskatningslovens § 4, stk. 2, henses alene til  

 aktieafståelser, som er foretaget af erhververen og dennes ægtefælle i det  

 pågældende indkomstår.
20. Succession ved overdragelse af hovedaktionæraktier  

 medfører, at erhververen indtræder i overdragerens hovedaktionærstatus.
Som  

 udgangspunkt er successionen evigt varende.
Dette er tilfældet for aktier,  

 som er modtaget som vederlag for aktier i et ophørende selskab i forbindelse  

 med fusion efter fusionslovens regler om skattefri fusion, samt for aktier,  

 som er modtaget som vederlag for et selskabs køb af aktierne i et andet  

 selskab, såfremt der ved afståelsen er meddelt dispensation efter  

 aktieavancebeskatningslovens § 13, stk. 2.
For andre hovedaktionæraktier end de af aktieavancebeskatningslovens § 13  

 omfattede er successionen ikke evigt varende, når overdrageren alene (uden at  

 der tages hensyn til familiens besiddelse) ejer mindst 25 pct. af  

 aktiekapitalen eller mere end 50 pct. af stemmeværdien og samtidig afstår  

alle  sine aktier (og evt. konvertible obligationer, jf. pkt. 24) til  

samme  erhverver.
Hvis aktierne afstås til flere erhververe, er  

 successionen evigt varende. (Det gælder også, selvom aktierne erhverves i  

 sameje). Når successionen ikke er evigt varende, gælder 5-årsreglen i  

 aktieavancebeskatningslovens § 4, stk. 2. Det vil sige, at erhververen kun  

 beskattes som hovedaktionær, såfremt den pågældende sammen med de i  

 aktieavancebeskatningslovens § 4, stk. 3, nævnte pårørende og selskaber mv.,  

 inden for de seneste 5 år forud for aktieafståelsen har ejet 25 pct. af  

 aktiekapitalen eller rådet over mere end 50 pct. af stemmeværdien.
21. En person, som ikke længere, men som inden for de  

 sidste 5 år, har ejet 25 pct. af aktiekapitalen eller rådet over mere end 50  

 pct. af stemmeværdien, siges undertiden at være »ophørende  

 hovedaktionær«.
En ophørende hovedaktionær kan godt overdrage sine  

 aktier med succession, når blot han overdrager mindst 15 pct. af  

 stemmeværdien, jf. pkt. 19. Da aktiebesiddelsen på overdragelsestidspunktet  

 er under 25 pct. af aktiekapitalen og under 50 pct. af stemmeværdien, vil  

 erhververen altid succedere i overdragerens hovedaktionærstatus uden  

 tidsbegrænsning, jf. pkt. 20. Dette gælder, selvom han afstår alle aktierne.
22. En erhverver, der har succederet, og som derefter  

 fraflytter Danmark, omfattes af fraflytterbeskatningen i  

 aktieavancebeskatningslovens § 13 a, selvom han har boet her i mindre end 5  

 år.
Det gælder de aktier, der er succederet i, men ikke for andre aktier, som  

 fraflytteren eventuelt besidder.
Konvertible obligationer 23. Fortjeneste ved afståelse af konvertible  

 obligationer beskattes undertiden efter reglerne i  

 kursgevinstbeskatningsloven, jf. nærmere kursgevinstbeskatningslovens § 6,  

 stk. 3, og § 7, stk. 7. I ingen af disse tilfælde vil der være adgang til  

 succession, jf. kildeskattelovens § 33 C.
 24. I øvrigt beskattes konvertible obligationer som  

 aktier, og spørgsmålet, om der ved overdragelse af konvertible obligationer  

 er adgang til succession, skal i disse tilfælde bedømmes efter  

 aktieavancebeskatningslovens § 11.
 Et barn, der modtager konvertible obligationer, vil herefter kunne  

 succedere, hvis det samtidig modtager hovedaktionæraktier i det pågældende  

 selskab for mindst 15 pct. af stemmeværdien. (De konvertible obligationers  

 stemmeværdi er 0). Successionen vil endvidere være livsvarig, medmindre  

 barnet har fået alle aktier og obligationer overdraget, og aktierne isoleret  

 set udgør mindst 25 pct. af aktiekapitalen eller mere end 50 pct. af  

 stemmeværdien, jf. nærmere pkt. 20. Obligationerne medregnes ikke ved  

 afgørelsen af aktiernes andel af aktiekapital og stemmeværdi, jf.  

 aktieavancebeskatningslovens § 8.
Valgfri succession 25. Det er en forudsætning for, at der kan succederes,  

 at overdrager og erhverver er enige herom.
Beslutningen om, at erhververen  

 indtræder i overdragerens skattemæssige stilling, skal senest meddeles i  

 forbindelse med indgivelse af overdragerens selvangivelse.
Meddelelsen  

 indgives i forbindelse med selvangivelsen til overdragerens skattekommune.  

 Successionsadgangen bortfalder ikke, selvom selvangivelsen indgives for sent.
26. Hvis værdiansættelser, som parterne har lagt til  

 grund ved en overdragelse, ændres i forbindelse med beregninger af gaveafgift  

 eller skat af en eventuel gave, kan parterne træffe en ny beslutning om,  

 hvorvidt erhververen indtræder i overdragerens stilling.
Den skal meddeles  

 skattemyndigheden inden for 3 måneder efter, at den afgifts- eller  

 skattepligtige har modtaget meddelelse om ændringen.
Den skattemyndighed, som  

 skal have meddelelse om ændringen, er overdragerens skattekommune.
27. Overdrager og erhverver kan fra skatteobjekt til  

 skatteobjekt i virksomheden vælge, om erhververen skal succedere eller ej.  

 Overdrageren og erhververen kan ikke vælge, at erhververen skal succedere i  

 en del af et skatteobjekt og lade være at succedere i den øvrige del.
Ved  

 flere på hinanden følgende deloverdragelser af en virksomhed mellem de samme  

 personer skal man dog ved hver ny deloverdragelse tage selvstændig stilling  

 til succession, uafhængigt af hvad der blev besluttet ved forrige  

 deloverdragelse.
Driftsmidler, som afskrives under et, betragtes kun som et  

 skatteobjekt.
Det samme gælder f.eks. varelager.
Hvis en virksomhed samtidig  

 overdrages til flere erhververe kan hver af dem (sammen med overdrageren)  

 vælge succession uafhængigt af de øvrige.
Succession og tab 28. Der kan ikke succederes, hvis værdierne ved  

 overdragelsen er mindre end anskaffelsessummerne, således at der ved et salg  

 ville være realiseret et tab.
Succession og underskud 29. Hvis reglerne om succession er anvendt i  

 forbindelse med overdragelse af en virksomhed eller en andel heraf, kan  

 erhververen af virksomheden ikke fratrække underskud, som stammer fra  

 indkomstår før erhvervelsen i en eventuel fortjeneste ved videreoverdragelse  

 af virksomheden, jf. kildeskattelovens § 33 C, stk. 5. Tilsvarende regler  

 gælder for den, der erhverver aktier med succession.
Værdiansættelse og passivpost 30. Ved overdragelse til de under pkt. 5 omtalte  

 familiemedlemmer kan der opstå en gave.
Det afhænger af, om værdien ved  

 overdragelsen er under den værdi, som kan godkendes, jf. navnlig cirkulære  

 nr. 185 af 17. november 1982 om værdiansættelsen af aktier og passiver i  

 dødsboer og til brug ved gaveafgiftsberegningen.
Værdiansættelsen skal ske  

 uden hensyntagen til, om der sker succession eller ej.
 31. Der er heller ikke hjemmel til at beregne en  

 særskilt passivpost ved gaveafgiftsberegningen, når der succederes.  

 Retsstillingen er her anderledes end ved dødsboer, hvor kildeskattelovens §  

 33 A indeholder regler om fradrag af passivposter ved arveafgiftsberegningen.
Ikrafttræden 32. Loven har virkning for aftaler, der indgås 1.  

 januar 1989 eller senere.
