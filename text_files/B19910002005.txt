 I medfør af lov nr. 41 af 26. januar 1977 om handel med gødning og  

 grundforbedringsmidler m.m. og til gennemførelse af Rådets direktiv af 18.  

 december 1975 (76/116/EØF) om indbyrdes tilnærmelse af medlemsstaternes  

 lovgivning vedrørende gødning som ændret ved rådsdirektiv af 13. april 1989  

 (89/284/EØF) samt Rådsdirektiv af 18. september 1989 (89/530/EØF), og med  

 henvisning til Rådets direktiv af 15. juli 1980 (80/876/EØF) om indbyrdes  

 tilnærmelse af medlemsstaternes lovgivning vedrørende ren  

 ammoniumnitratgødning med højt nitrogenindhold, fastsættes efter  

 bemyndigelse:
Almindelige bestemmelser § 1.  Plantedirektoratet kan efter ansøgning tillade,  

 at en vare, der ikke er omfattet af definitionerne i gødningslovens § 1, nr.  

 1-5, f.eks. et plantebeskyttelsesmiddel, sælges med angivelse af indhold af  

 plantenæringsstoffer.
Plantedirektoratet fastsætter i hvert enkelt tilfælde,  

 hvilken deklaration der skal anføres.
§ 2.  Plantedirektoratet kan efter ansøgning tillade,  

 at en af gødningsloven omfattet vare deklareres med et indhold af andre  

 grundstoffer end de, der er nævnt i lovens § 1, nr. 6, og i bekendtgørelsens  

 § 14, stk. 15. Ligeledes kan Plantedirektoratet efter ansøgning tillade, at  

 kemiske forbindelser, som hverken indeholder plantenæringsstoffer eller er  

 grundforbedringsmidler (jordforbedringsmidler), men som angives at være  

 virksomme på planterne, deklareres.
Plantedirektoratet kan forlange  

 oplysninger om, efter hvilke metoder det pågældende stof er bestemt, og  

 fastsætter i hvert enkelt tilfælde, hvilken deklaration der skal anføres.
§ 3.  Plantedirektoratet kan efter ansøgning tillade,  

 at et affaldsstof, der er omfattet af bestemmelserne i gødningslovens § 2,  

 stk. 4, nr. 2, sidste pkt., undtages fra lovens bestemmelser.
Ansøgningen  

 herom skal indeholde udførlige oplysninger om stoffets oprindelse og art samt  

 begrundelse for, at det ønskes undtaget fra lovens bestemmelser.
 § 4.  Bestemmelserne i gødningsloven, bortset fra de  

 bestemmelser, der angår en gødning, der betegnes som »EØF-GØDNING«,  

 kommer ikke til anvendelse på varer, der sælges i pakninger, der indeholder  

 mindre end de nedenfor angivne mængder:
 § 5.  De i gødningslovens § 4, stk. 1, nr. 4, krævede  

 oplysninger om sælgerens (respektive producentens eller importørens) navn og  

 adresse kan for gødninger, der betegnes som »EØF-GØDNING«,  

 erstattes af navn og adresse på den, der er ansvarlig for markedsføringen,  

 hvis vedkommende har sit hjemsted inden for Det Europæiske Økonomiske  

 Fællesskab.
 § 6.  Hvis en vare markedsføres i emballage med over  

 100 kg (storsække eller beholdere), kan den i gødningslovens § 6, stk. 1,  

 angivne mærkning undlades, mod at de i lovens § 4 krævede oplysninger gives  

 på ledsagedokumenterne (følgesedlerne), jf. lovens § 6, stk. 2.
Stk. 2.  Hvis en vare ligger på lager som løsvare,  

 herunder partier i storsække eller beholdere med mere end 100 kg, skal varen  

 være mærket, således at den entydigt kan identificeres.
Varen skal i det  

 mindste være mærket med typebetegnelse i overensstemmelse med bestemmelserne  

 i gødningslovens § 11, stk. 1, producentens navn, importørens navn, og varens  

 indhold af andre næringsstoffer og mikronæringsstoffer.
Mærkningen skal ske  

 ved tydelig skiltning.
 Stk. 3.  Forskellige producenters eller importørers  

 varer med samme typebetegnelse må ikke sammenblandes, jf. dog § 13, stk. 1, 2  

 og 4.
 Stk. 4.  Hvis en vare sælges emballeret, skal emballagen  

 være lukket på en sådan måde eller ved hjælp af en sådan anordning, at  

 lukket, lukkets segl eller selve emballagen beskadiges uopretteligt ved  

 åbning af denne.
Stk. 5.  Mærkning, der kræves i henhold til anden  

 lovgivning, kan påføres skiltene.
Producenter og importører skal stille det  

 nødvendige antal, korrekt udfyldte skilte til rådighed for distributører.
§ 7.  Den i gødningslovens § 8 påbudte anmeldelse af  

 typebetegnelse, handelsnavn, øvrige emballagemærkning og følgesedler skal ske  

 til Plantedirektoratet inden markedsføringen.
Anmeldelsen skal, hvis den  

 angår emballerede varer, ledsages af et eksemplar af emballagen i mærket  

 stand eller indeholde en udførlig beskrivelse af emballagemærkningen, og hvis  

 den angår uemballerede varer, ledsages af et eksemplar af de følgesedler, der  

 skal anvendes ved salg af varen.
 Stk. 2.  Producenter, der med henblik på salg fra kun  

 eet udsalgssted her i landet, indkøber emballerede eller uemballerede varer,  

 og som pakker dem i egne emballager med højst 10 kg for gødninger og for  

 jordforbedringsmidler, der sælges efter vægt, og højst 50 liter for  

 jordforbedringsmidler, der sælges efter rumfang, og for voksemedier, er dog  

 fritaget for anmeldelsespligt, men er i øvrigt stillet som enhver anden  

 producent med hensyn til krav om mærkning m.v.
Stk. 3.  Emballagemærkningen eller de anvendte  

 følgesedler må kun indeholde de i gødningsloven og denne bekendtgørelse  

 krævede og tilladte oplysninger, anvisninger til brug for produktets  

 oplagring og anvendelse, typebetegnelse, firmamærke, fabrikationsmærke og  

 handelsnavn.
Mærkning, der kræves i henhold til anden lovgivning, kan dog  

 påføres emballager eller følgesedler.
Producenter og importører skal i  

 nødvendigt omfang stille korrekt udfyldte følgesedler til rådighed for  

 distributører.
 § 8.  Den, der producerer eller importerer varer, som  

 er omfattet af gødningsloven, skal hvert år inden den 1. august give  

 Plantedirektoratet oplysning om mængden af hver enkelt vare, som vedkommende  

 i det sidst forløbne gødningsår (1. juli - 30. juni), har produceret eller  

 importeret, og om hvilke varer vedkommende ønsker anmeldt i det påbegyndte  

 gødningsår.
 Stk. 2.  Producenter, der i henhold til § 7, stk. 2, er  

 fritaget for anmeldelsespligten, er fritaget for at give de i stk. 1 nævnte  

 oplysninger.
 § 9.  For at tage hensyn til variationer, der opstår i  

 forbindelse med fremstilling, prøveudtagning og analyse, er der for indhold i  

 og egenskaber ved de fleste af de af gødningsloven omfattede varer fastsat  

 tolerancer.
 Stk. 2.  Hvor intet andet er nævnt, forstås ved  

 tolerance den tilladte negative afvigelse i det målte indhold fra den  

 deklarerede værdi.
 Stk. 3.  Hvor der ikke er fastsat nogen tolerance, er  

 den deklarerede værdi en minimumsværdi.
 Stk. 4.  Der er ingen tolerancer på de i gødningsloven  

 eller de i denne bekendtgørelse og dens bilag fastsatte mindste- og  

 størsteværdier.
 Stk. 5.  Systematisk udnyttelse af de fastsatte  

 tolerancer er forbudt.
 Stk. 6.  Ved angivelse af indhold m.v., hvor afrunding  

 foretages, skal afrunding ske således, at endetal 6 og opefter rundes op og  

 endetal 5 og mindre rundes ned.
Gødninger § 10.  Gødninger, der opfylder de i bilag 1  

 specificerede krav til indhold, sammensætning og opløselighed m.v. skal  

 typebetegnes som angivet i bilagets litra A, C eller D, spalte 2, og litra B,  

 spalte 1. Dette gælder, hvad enten gødningerne er faste eller flydende, eller  

 om de er deklarerede med andre næringsstoffer og/eller mikronæringsstoffer.  

 En blanding af 2 eller flere af de i bilag 1 litra D nævnte gødninger  

 typebetegnes »mikronæringsstofblanding af . . . » efterfulgt af  

 navnene på eller de kemiske symboler for de indgående mikronæringsstoffer.
En  

 sådan blanding skal, når den er i fast form, mindst indeholde 5 vægtprocent  

 næringsstoffer, og når den er i flydende form, mindst indeholde 2 vægtprocent  

 næringsstoffer.
 Stk. 2.  Gødninger der ikke er omfattet af stk 1, skal  

 typebetegnes efter følgende retningslinier:
 Stk. 3.  Hvis en gødning ikke kan typebetegnes efter de  

 i stk. 1 og 2 givne retningslinier, fastsættes typebetegnelsen af  

 Plantedirektoratet.
 Stk. 4.  Følgende gødning kan betegnes  

 »EØF-GØDNING«, og betegnelsen skal i så fald trykkes med versaler.  

 Betegnelsen må ikke bruges for andre gødninger:
 Stk. 5.  Hvis en gødning er fuldt opløselig i vand og er  

 beregnet til udbringning med vandingsanlæg i væksthuse, kan der til  

 typebetegnelsen føjes »Væksthusgødning«.
 Stk. 6.  De ved bindestreger forbundne hele tal, der i  

 henhold til gødningslovens § 11, stk. 1, skal være anført i tilknytning til  

 typebetegnelsen for gødninger, der indeholder 2 eller 3 hovednæringsstoffer,  

 skal angive det afrundede indhold i vægtprocent af henholdsvis kvælstof (N),  

 fosfor (P) og kalium (K).
 Stk. 7.  Er gødningen omfattet af stk. 2 og 3, skal  

 tallene angive indholdet i vægtprocent af henholdsvis totalkvælstof (N), det  

 i § 14, stk. 7, nævnte citratopløselige fosfor (P) og vandopløseligt kalium  

 (K).
Stk. 8.  Hvis en gødning der indeholder  

 hovednæringsstoffer, deklareres med et indhold af andre næringstoffer (Mg,  

 Na, S), suppleres typebetegnelsen med oplysningen »med . . .«  

 efterfulgt af benævnelsen for, eller det kemiske symbol for,  

 næringstoffet/stofferne.
Det/de tal der angiver hovednæringsstofferne, kan  

 suppleres med tal der angiver indholdet af andre næringstoffer, og disse tal  

 anføres da i parentes.
 Stk. 9.  Hvis en gødning der indeholder  

 hovednæringsstoffer og/eller andre næringsstoffer, deklareres med et indhold  

 af mikronæringsstoffer (B, Cu, Co, Fe, Mn, Mo, Zn), suppleres typebetegnelsen  

 med en af følgende tilføjelser: »med (og) mikronæringsstof(fer)»,  

 eller »med (og) . . .« efterfulgt af benævnelsen/benævnelserne for  

 mikronæringsstoffet/stofferne, eller af dets/deres kemiske symbol(er).
 Stk. 10.  Næringsstofferne skal altid nævnes i  

 rækkefølgen N, P, K, (Ca), Mg, Na, S, B, Co, Cu, Fe, Mn, Mo, Zn.
 Stk. 11.  Hvis en gødning indeholder eet næringsstof,  

 skal typebetegnelsen efterfølges af eet helt tal som udtryk for den afrundede  

 næringsstofmængde i gødningen.
 § 11.  Det kemiske symbol for et hovednæringsstof må  

 ikke indgå i typebetegnelsen for gødninger, der indeholder 2 eller 3  

 hovednæringsstoffer, hvis de i bilag 1, litra B, spalte 3 og 4 nævnte krav  

 til mindsteindhold af vedkommende hovednæringsstof ikke er opfyldt.
 § 12.  I en gødning som indeholder  

 hovednæringsstoffer, kan et indhold af andre næringsstoffer deklareres når  

 indholdet overstiger de i bilag 6 nævnte indhold.
Stk. 2.  I en gødning som indeholder hoved- og/eller  

 andre næringsstoffer, skal et indhold af mikronæringsstoffer deklareres når  

 indholdet overstiger de i bilag 6 nævnte indhold.
Stammer  

 mikronæringsstofferne naturligt fra de råvarer der tilfører gødningerne  

 hoved- og/eller andre næringsstoffer, er deklareringen dog frivillig.
Er en  

 gødnings indhold af andre næringsstoffer og/eller mikronæringsstoffer mindre  

 end det i tabel 1 nævnte, må indholdet ikke deklareres.
 Stk. 3.  Calcium (Ca) må kun deklareres i de gødninger,  

 der er indføjet i typelisten i bilag 1, litra C, samt i flydende gødninger,  

 der er beregnet til bladgødskning, og som har et Ca-indhold > 5,7  

 vægtprocent.
 § 13.  Er en gødning fremstillet ved mekanisk  

 sammenblanding af faste gødninger, som efter sammenblandingen stadig  

 forefindes som adskilte enkeltgødninger, der ikke har undergået nogen  

 strukturændring, skal der i tilknytning til typebetegnelsen anføres  

 »mekanisk blanding«.
 Stk. 2.  Er en gødning fremstillet ved at eet eller  

 flere næringsstoffer er påført ved sprøjtning eller pudring, skal der i  

 tilknytning til typebetegnelsen anføres »mekanisk blanding«.
 Stk. 3.  Hvis en gødning er fremstillet ud fra faste  

 eller flydende gødninger til en opløsning eller til en suspension, skal der i  

 tilknytning til typebetegnelsen anføres »opløsning« henholdsvis  

 »suspension«.
 Stk. 4.  En sælger må sammenblande to eller flere  

 gødninger til en endelig forbruger under følgende forudsætninger:
 Stk. 5.  Flydende gødning skal på emballagen eller på  

 følgesedlen indeholde oplysninger om, ved hvilken temperatur  

 udkrystallisering af salte begynder (laveste opbevaringstemperatur), samt  

 angivelse af de regler, der måtte være fastsat med hensyn til opbevaring for  

 at forebygge ulykker.
 § 14.  Det garanterede indhold af næringsstoffer skal,  

 for de gødninger der er nævnt i bilag 1, deklareres som foreskrevet i  

 bilagets litra A, C og D, spalte 6, og litra B, spalterne 5, 6 og 7.
Stk. 2.  For gødninger der indeholder  

 hovednæringsstoffer, deklareres et garanteret indhold af magnesium, natrium  

 og/eller svovl, som følger.
Alle indhold angives i vægtprocent af gødningen,  

 og med een decimal.
Næringsstofferne nævnes med navn og kemisk symbol:
 Stk. 3.  For gødninger der indeholder  

 hovednæringsstoffer og/eller andre næringsstoffer, eller for gødninger der  

 alene indeholder mikronæringsstoffer i blanding, deklareres et garanteret/de  

 garanterede indhold af mikronæringsstoffer som følger:
 Stk. 4.  Alle indhold anføres i vægtprocent af  

 gødningen, med een decimal for de i bilag 1, litra D, anførte gødninger, og  

 med det antal decimaler, der er anført i bilag 6, under mindste indhold, for  

 den pågældende gødningstype, og/eller det pågældende brugsområde.  

 Nærignsstofferne nævnes med navn og kemiske symbol.
 Stk. 5.  Når et mikronæringsstof er helt eller delvist  

 bundet til et specifikt organisk molekyle, tilføjes følgende til  

 typebetegnelsen: »Chelateret med . . .« eller »Kompleksbundet  

 med . . .« efterfulgt af chelateringsmidlets navn eller forkortelse,  

 eller kompleksdannerens navn eller forkortelse, i overensstemmelse med listen  

 i bilag 3.
 Stk. 6.  Kun chelateringsmidler eller kompleksdannere,  

 der er optaget i bilag 3 må anvendes.
Stk. 7.  Gødninger, der er anført i bilag 1, litra D  

 eller blandinger af disse gødninger, må kun markedsføres i emballeret form.  

 Etiketten eller følgesedlen for sådanne gødninger skal påføres følgende  

 sætninger: »Gødningen må kun anvendes ved konstateret behov.
De behørige  

 doser må ikke overskrides.« Stk. 8.  Deklarationen for det enkelte næringsstof skal  

 omfatte dettes mængde i vægtprocent af gødningen i foreliggende tilstand, og  

 i øvrigt således hvor gødningen ikke er nævnt i bilag 1:
 Stk. 9.  En kvælstofform, der udgør mindre end 1 pct.,  

 må ikke deklareres.
 Stk. 10.  For gødninger med typebetegnelsen  

 »organisk gødning« med mindre end 10 pct. vandopløseligt kvælstof  

 (N) deklareres for kvælstof kun totalkvælstof (N) og vandopløseligt kvælstof  

 (N).
 Stk. 11.  Deklarationen af det i stk. 8 nævnte  

 citratopløselige fosfor (P) skal omfatte den mængde, der er opløselig i  

 neutralt ammoniumcitrat ved 65 grader C.
 Stk. 12.  Indholdet af de enkelte hovednæringsstoffer  

 skal deklareres med een decimal.
 Stk. 13.  For flydende gødninger kan  

 næringssofindholdet, som supplement til vægtprocent, deklareres som vægtenhed  

 pr. rumfangsenhed (gram/liter), ligesom den rekvirerede mængde, som  

 supplement til vægtenhed, kan angives i rumfangsenhed (liter eller m3).
Stk. 14.  Kun gødninger, der højst indeholder 2 pct.  

 chlor (Cl), må betegnes som »chlorfattig«.
Det er tilladt at  

 garantere et maksimalt indhold af chlor.
 Stk. 15.  Hvis en gødning har tillægsbetegnelsen  

 »væksthusgødning«, skal det maksimale indhold af chlor (Cl) og  

 fluor (F) deklareres.
 Stk. 16.  Urea-(urinstof)-holdige gødninger må højst  

 indeholde biuret, C2 O2 N3 H5 i mængder svarende til (Urea-N%) x 0,026.
 Stk. 17.  Hvis en gødning angives at have en  

 neutraliserende virkning (kalkvirkning), skal denne bestemmes og deklareres  

 efter de for jordforbedringsmidler fastsatte regler.
 Stk. 18.  Indeholder en gødning et eller flere  

 næringsstoffer i en form eller på en sådan måde, at de frigives langsomt,  

 skal dette anføres på emballagen eller følgesedlen ved angivelse af kemisk  

 forbindelse eller fysisk princip for den langsomme frigivelsesproces.  

 Tidsrummet, hvori gødningen frigiver hovedparten af næringsstofferne, kan  

 anføres.
 Stk. 19.  Plantedirektoratet kan efter ansøgning  

 tillade, at der deklareres et mindre indhold af andre næringsstoffer end  

 nævnt i bilag 6 når gødningens brugsområde gør dette nødvendigt.
 § 15.  For gødninger der kan betegnes EØF-gødning  

 efter § 10, stk. 4, gælder de indholdstolerancer for næringsstoffer, der er  

 anført i bilag 2.
 Stk. 2.  For gødninger, der ikke kan betegnes  

 EØF-gødning gælder følgende tolerancer:
 § 16.  I denne bekendtgørelse forstås ved »ren  

 ammoniumnitratgødning«: fast gødning, der ad kemisk vej er fremstillet  

 på basis af ammoniumnitrat, og som har et kvælstofindhold (N) på over 28  

 vægtprocent, og som kan indeholde uorganiske tilsætningsstoffer eller  

 uvirksomme stoffer som f.eks. formalet kalk- eller dolomitgrus,  

 calciumsulfat, magnesiumsulfat og kiserit.
 Stk. 2.  Andre stoffer end de i stk. 1 omhandlede  

 uorganiske tilsætningsstoffer og uvirksomme stoffer, der indgår i  

 gødningssammensætningen, må hverken forøge varmefølsomheden eller  

 detonationsevnen.
 Stk. 3.  Såfremt ren ammoniumnitratgødning markedsføres,  

 skal gødningen opfylde de karakteristika og de krav til grænseværdier, der er  

 anført i bilag 4.
Stk. 4.  Ren ammoniumnitratgødning må kun tilbydes den  

 endelige forbruger i emballeret stand.
Dette gælder, selv om gødningen er  

 blandet med andre gødninger, jf. § 13.
Stk. 5.  Ud over de i gødningslovens § 4 nævnte  

 oplysninger skal producenter og importører af et parti ren  

 ammoniumnitratgødning meddele Plantedirektoratet oplysninger om partiets  

 transporttilstand og adressen for partiets opbevaring.
Anmeldelsen skal ske  

 inden eller senest samtidig med gødningens ankomst til landet.
 Stk. 6.  Plantedirektoratet kan lade udtage prøver af  

 ren ammoniumnitratgødning til gennemførelse af en detonerbarhedsprøve, som  

 anført i bilag 5.
Stk. 7.  Hvis en eller flere af detonerbarhedsprøverne  

 udført på et bestemt parti ren ammoniumnitratgødning ikke bestås, jf. bilag  

 5, kan antallet af prøver fordobles.
Såfremt en ren ammoniumnitratgødning  

 ikke består de i bilag 4 eller bilag 5 angivne prøver, må varen ikke sælges  

 som gødning.
Komposteringspræparater § 17.  Den, der udbyder et komposteringspræparat til  

 salg, skal på forlangende give Plantedirektoratet oplysning om de  

 analysemetoder, der er anvendt til bestemmelse af de virksomme stoffer, der  

 deklareres indeholdt i komposteringspræparatet, og som ikke er  

 plantenæringsstoffer.
Jordforbedringsmidler § 18.  Jordbrugskalktyper produceret af danske  

 råmaterialer, skal for hver vares vedkommende deklareres i en af følgende  

 findelingsgrader:
Stk. 2.  Findelingsgrader skal i hvert enkelt tilfælde  

 godkendes af Plantedirektoratet, under hensyntagen til varens hårdhed.
Sidste  

 tal i benævnelsen angiver største partikelstørrelse for kvaliteten, bestemt  

 ved gennemgang af et sold med kvadratiske masker med nævnte vidde.
For de tre  

 sidst nævnte kvaliteter skal 40 vægtprocent partikler kunne passere et sold  

 med 1 mm maskevidde.
 Stk. 3.  Dolomitkalktyper, d.v.s.,  

 magnesiumcalciumcarbonater med mindst 6 vægtprocent magnesium (Mg) i  

 foreliggende tilstand, må kun sælges, hvis følgende krav til findeling er  

 opfyldt:
Stk. 4.  For andre kalkningsmidler end de i stk. 1 og 2  

 nævnte kan Plantedirektoratet under hensyntagen til kalkningsmidlets struktur  

 og hårdhed bestemme i hvilken findelingsgrad, varen må sælges.
Kravene hertil  

 kan ligge ud over det i stk. 1 og 2 nævnte.
 Stk. 5.  Plantedirektoratet kan tillade, at  

 kalkningsmidler af forskellig geologisk oprindelse sælges i blandet tilstand.  

 Ansøgning herom skal indeholde udførlig beskrivelse af det pågældende  

 produkt.
 Stk. 6.  Hvis et kalkningsmiddel, bortset fra mergel, i  

 markedsført tilstand indeholder over 20 pct. vand, skal vandindholdet  

 deklareres i procent med det hele tal, der ligger nærmest over det med een  

 decimal bestemte analyseresultat.
 § 19.  Hvis et jordforbedringsmiddel, der sælges efter  

 vægt, deklareres med et indhold af plantenæringsstoffer, skal indholdet heraf  

 bestemmes efter de for gødninger fastsatte analysemetoder.
 Stk. 2.  Deklarationen for plantenæringsstoffer i et  

 jordforbedringsmiddel, der sælges efter vægt, skal være som for gødninger.
Stk. 3.  Deklareres et jordforbedringsmiddel, der sælges  

 efter vægt, med et indhold af andre næringsstoffer eller mikronæringsstoffer,  

 er disse næringsstoffer omfattet af de i § 15, stk. 2, nr. 4 nævnte  

 tolerancer.
Hvis der deklareres et indhold af et eller flere  

 hovednæringsstoffer, er tolerancen 1/20 for hvert af de deklarerede indhold.
 § 20.  Ved salg af sphagnum skal sælgeren give  

 følgende oplysninger:
Stk. 2.  Ved salg af andre tørveprodukter end sphagnum  

 skal sælgeren oplyse varens produktionssted og typebetegnelse (højmosetørv,  

 lavmosetørv m.v.). Angivelsen af produktionsstedet skal ske i umiddelbar  

 tilknytning til typebetegnelsen.
Endvidere skal sælgeren give de i stk. 1,  

 nr. 2-7, anførte oplysninger.
 Stk. 3.  Hvis et tørveprodukt sælges emballeret i  

 rammer, betragtes varen som uemballeret, og de påbudte oplysninger skal gives  

 på følgesedler.
Stk. 4.  Betegnelsen fin må kun anvendes for  

 tørveprodukter, der ved fremstillingen har passeret en sigte med en  

 maskevidde på 20 mm.
Betegnelsen mellemfin må kun anvendes for  

 tørveprodukter, der ved fremstillingen er blevet tilbageholdt af en sigte med  

 en maskevidde på 20 mm og har passeret en sigte med en maskevidde på 40 mm.  

 Betegnelsen grov skal anvendes for tørveprodukter, der ved fremstillingen er  

 blevet tilbageholdt af en sigte med en maskevidde på 40 mm.
Betegnelsen  

 usorteret skal anvendes for tørveprodukter, der ikke betegnes som foran  

 anført.
 Stk. 5.  Indhold af plantenæringsstoffer i og egenskaber  

 ved et tørveprodukt skal bestemmes efter de i § 24, stk. 2, anførte metoder.
Stk. 6.  Såfremt et organisk jordforbedringsmiddel er  

 tilsat et kalkningsmiddel, skal dettes form (f.eks. hydratkalk) eller  

 geologiske oprindelse (f.eks. dolomitkalk, skrivekridt) angives.
Den tilsatte  

 mængde skal angives i kg. pr. m3 af produktet i upresset tilstand, med een  

 decimal.
§ 21.  I denne bekendtgørelse forstås ved kompost et  

 stabiliseret produkt, der er fremstillet udfra jordbrugets affaldsprodukter,  

 husholdningsaffald eller andet egnet organisk materiale, og som har været  

 underkastet en biologisk-teknisk behandling, hvorved det har mistet sin  

 oprindelige karakter.
Er saltkoncentrationen i produktet af en sådan  

 størrelsesorden, og produktet af en sådan fysisk karakter, at det kan  

 anvendes til direkte iplantning, kan det henføres til voksemedierne, jf. §  

 23.
 Stk. 2.  Ved salg af kompost skal sælgeren give følgende  

 oplysninger:
 Stk. 3.  Der kan gives oplysninger om en komposts  

 indhold af andre næringsstoffer og af mikronæringsstoffer udtrykt i g eller  

 mg pr. liter produkt.
 § 22.  Ved salg af jordforbedringsmidler, som ikke er  

 kalkningsmidler, og som ikke er omfattet af § 20, stk. 1 eller stk. 2, og §  

 21, skal de i gødningslovens § 14, stk. 1 anførte oplysninger gives.  

 Plantedirektoratet kan derudover bestemme, hvad der skal deklareres.
Voksemedier § 23.  Den i gødningslovens § 17, stk. 1, nævnte  

 tilføjelse om et voksemedies art skal angive voksemediets hovedbestanddel.
 Stk. 2.  Ved salg af voksemedium, der er baseret på  

 sphagnum, skal sælgeren, udover de i gødningslovens § 17, stk. 1 og 2 krævede  

 oplysninger, give følgende oplysninger:
Enhed Stk. 3.  Ved salg af voksemedier, der er baseret på  

 andet organisk materiale end sphagnum, skal sælgeren, udover det i  

 gødningslovens § 17, stk. 1 og 2 anførte, give de i stk. 2, nr. 1a, 1b, 2, 3  

 og 5 til 9 anførte oplysninger.
Hidrører et indhold af mikronæringsstoffer  

 naturligt fra voksemediets grundbestanddele, skal mængderne af disse  

 bestemmes efter Fælles arbejdsmetoder for jordbundsanalyser.
De således  

 bestemte indhold skal deklareres i stedet for de foran under nr. 8 nævnte.
Stk. 4.  Såfremt et voksemedium er tilsat et  

 kalkningsmiddel, skal dettes form (f.eks. hydratkalk) eller geologisk  

 oprindelse (f.eks. dolomitkalk eller skrivekridt) angives.
Den tilsatte  

 mængde skal angives i kg. pr. m3 af produktet i upresset tilstand, med een  

 decimal.
Stk. 5.  Ved salg af voksemedier, der er baseret på  

 andre stoffer end de i stk. 2 og 3 nævnte, skal de i gødningslovens § 17,  

 stk. 1 og 2, anførte oplysninger gives.
Plantedirektoratet kan derudover  

 bestemme, hvad der skal deklareres.
 Stk. 6.  Et produkt må kun sælges som voksemedium, når  

 ledningsværdien (Lv) er mindre end 7. Er ledningsværdien højere end 7  

 henføres produktet under reglerne i § 21 eller § 22.
 Stk. 7.  Den måde og den form, hvorpå  

 hovednæringsstoffer, andre næringsstoffer og mikronæringsstoffer er tilført,  

 skal anføres, (eksempelvis »Påsprøjtet som gødningsopløsning« eller  

 »Iblandet som fast gødning«).
Analysemetoder og autoriserede laboratorier § 24.  Bestemmelsen af indhold i og egenskaber ved de  

 af gødningsloven omfattede varer, skal ske efter de af Plantedirektoratet  

 autoriserede metoder.
Stk. 2.  Fælles arbejdsmetoder for jordbundsanalyser  

 skal anvendes for så vidt angår de i § 20, stk. 1, nr. 5, § 21, stk. 2, nr.  

 12 og 13 og § 23, stk. 2, nr. 5, 6, 7 og 9, og stk. 3, 2. og 3. punktum,  

 nævnte egenskaber eller indhold.
Hvor en kulturkontrolmetode for gartnerijord  

 findes, skal denne anvendes.
Stk. 3.  Metoderne til bestemmelse af om de i bilag 4  

 fastsatte karakteristika og grænseværdier for ren ammoniumnitratgødning med  

 højt kvælstofindhold er overholdt, fastsættes af Plantedirektoratet.
Analyse  

 af karakteristiska og grænser i henhold til bilag 4 kan alene foretages af  

 Plantedirektoratet.
Gennemførelse af den i bilag 5 nævnte detonationsprøve  

 kan alene foretages på foranledning af Plantedirektoratet.
Stk. 4.  Hvor kemisk-tekniske forhold taler derfor, kan  

 Plantedirektoratet tillade anvendelse af andre analyseforskrifter end de  

 under stk. 1 og 2 nævnte.
Ansøgning herom indsendes til Plantedirektoratet  

 indeholdende en udførlig begrundelse for ansøgningen.
Eksemplar af de således  

 godkendte metoder kan rekvireres hos Plantedirektoratet.
 § 25.  Tilsynet med de autoriserede laboratorier  

 forestås af Landbrugsministeriets Tilsynsudvalg vedrørende de Autoriserede  

 Laboratorier.
 Stk. 2.  Tilsynet udøves af en af udvalgets formand på  

 dettes vegne antaget tilsynsførende efter derom af landbrugsministeren  

 fastsatte regler.
 Tilsyn m.v.
§ 26.  Udtagning af prøver, som en køber ønsker  

 undersøgt til konstatering af, om de af sælgeren givne oplysninger om varens  

 indhold er rigtige, skal foregå efter de regler, der er angivet i et særligt  

 skema til denne prøveudtagning.
Skemaet kan fås hos Plantedirektoratet.  

 Undersøgelsen skal foregå på et af de i henhold til gødningslovens § 19  

 autoriserede laboratorier.
§ 27.  Plantedirektoratet har mod legitimation adgang  

 til virksomheder, der importerer, fremstiller eller sælger de af loven  

 omfattede varer, og er berettiget til hos importør, producent, sælger eller  

 forbruger at åbne emballager og udtage og til nærmere undersøgelse medtage  

 prøver af varer, der er omfattet af loven.
Hvor hele pakninger medtages, sker  

 dette for producentens eller importørens regning.
Der skal ydes  

 Plantedirektoratet al fornøden oplysning og bistand ved dets tilsyn og  

 prøveudtagning.
 Stk. 2.  Prøver, der udtages af Plantedirektoratet som  

 led i kontrollen med lovens overholdelse, skal udtages efter metoder, der  

 fastsættes af Plantedirektoratetet.
 § 28.  Udgifterne ved det i gødningslovens § 21, stk.  

 3, nævnte tilsyn dækkes ved afgifter, der af Plantedirektoratet for hvert  

 finansår pålignes producenter og importører af de af loven omfattede varer.
 Stk. 2.  Afgifterne, der erlægges for et finansår ad  

 gangen, fastsættes dels som en grundafgift på 1.000 kr. pr. anmeldt vare,  

 dels som en mængdeafgift beregnet på grundlag af størrelse af produktion og  

 import i det senest afsluttede gødningsår. (1. juli - 30. juni), jf. § 8.  

 Mængdeafgiften betales efter følgende takster, hvortil lægges almindelig  

 omsætningsafgift:
 Stk. 3.  Omkostningerne ved gennemførelse af de i § 16,  

 stk. 6 og 7, nævnte detonerbarhedsprøver kan af Plantedirektoratet pålægges  

 importøren eller producenten efter følgende skala:
 Stk. 4.  De i stk. 2 anførte mængdeafgifter skal dog  

 ikke betales af en her i landet fremstillet vare i det omfang, der allerede  

 er betalt afgift af varernes enkelte bestanddele.
Stk. 5.  Såfremt Plantedirektoratets udgifter i det  

 enkelte finansår ikke dækkes af de i stk. 2 og stk. 7 nævnte afgifter,  

 fordeles det manglende beløb forholdsmæssigt på de afgiftspligtige  

 virksomheder efter de i henhold til reglerne i stk. 2 pålignede beløb.
Et  

 eventuelt overskydende beløb fordeles tilsvarende.
Afgiftsbeløbene forfalder  

 til betaling den 1. december.
 Stk. 6.  Producenter, der i henhold til § 7, stk. 2, er  

 fritaget for anmeldelsespligt, er ikke omfattet af den i nærværende paragraf  

 omtalte afgiftspligt.
 Stk. 7.  Producenter eller importører, der vil påbegynde  

 markedsføring af en vare, der er omfattet af gødningslovens bestemmelser,  

 skal samtidig med den i lovens § 8 forskrevne anmeldelse indbetale en  

 anmeldelsesafgift på 1.000 kr.
Straffebestemmelser § 29.  Overtrædelse af § 6, stk. 2, 3 og stk. 4, § 7,  

 stk. 1, § 8, stk. 1, § 9, stk. 5, § 10, stk. 1 og 2, stk. 4, sidste punktum,  

 stk. 6-11, §§ 11-14, §§ 16 og 17, § 18, stk. 1, 3 og stk. 6, §§ 19 og 20, §  

 21, stk. 2, § 23, § 24, stk. 1 og 2, og § 27, stk. 1, 3. punktum, straffes  

 med bøde.
 Stk. 2.  På samme måde straffes den, der undlader at  

 efterkomme påbud, der udstedes i medfør af denne bekendtgørelse.
 Ikrafttrædelse m.v.
 § 30.  Denne bekendtgørelse træder i kraft den 18.  

 januar 1991.
 Stk. 2.  Samtidig ophæves bekendtgørelse nr. 867 af 20.  

 december 1988.
Plantedirektoratet, den 10. januar 1991 Erik Madsen / Susanne Rydeng Bilag 1 Typeliste for gødninger Bilag 1 Typeliste for gødning A.
Gødninger, som kun indeholder eet hovednæringsstof.
1. Kvælstofgødninger A.
Gødninger, som kun indeholder eet hovednæringsstof.
 2. Fosforgødninger.
 Med hensyn til gødninger, som sælges i granuleret form, og hvis  

 fosforkomponenter indebærer et formalingskriterium (gødning nr. 1, 3, 4, 6 og  

 7), er kriteriet for formalingsgraden af grundbestanddele fastlagt efter en  

 passende analysemetode.
D.
Mikronæringsstoffer For mikronæringsstoffer i alle gødninger er tolerancen 1/5 af den  

 deklarerede værdi, dog med et maksimum, der for alle stoffer er 0,4  

 vægtprocent.
Bilag 3 LISTE OVER ORGANISKE STOFFER DER TILLADES TIL CHELATERING OG  

 KOMPLEKSDANNELSE MED MIKRONÆRINGSSTOFFER Definition af kompleksbundne mikronæringsstoffer:
Ved chelaterede og kompleksbundne mikronæringsstoffer forstås  

 forbindelser, hvor metallet foreligger som - et chelat - et kompleks.
 Følgende produkter er tilladt til anvendelse som:
Samt natrium-, kalium- og ammoniumsalte heraf - Bilag 4 KARAKTERISTIKA OG GRÆNSER FOR REN AMMONIUMNITRATGØDNING MED HØJT NITROGENINDHOLD Absorptionen af olie i gødningen, som forinden skal have gennemgået to  

 varmecykler ved en temperatur på 25-50 grader C, må ikke overstige 4  

 vægtprocent.
 Indholdet af brændbart materiale målt som kulstof må ikke overstige 0,2  

 procent i gødning med et nitrogenindhold på 31,5 vægtprocent eller derover og  

 må ikke overstige 0,4 procent i gødning med et nitrogenindhold på 28  

 vægtprocent eller derover, men under 3l,5 vægtprocent.
 En opløsning indeholdende 10 g gødning i 100 ml vand skal have en pH-værdi  

 på 4,5 eller derover.
 Ikke mere end 5 vægtprocent af gødningen må kunne gå igennem et sold med 1  

 mm maskevidde og ikke mere end 3 vægtprocent igennem et 0,5 mm sold.
 Gødningens chlorindhold må højst udgøre 0,02 vægtprocent.
Maksimum-indhold af kobber (Cu) 10 mg/kg Bilag 5 BESKRIVELSE AF DETONERBARHEDSPRØVE Prøven udføres på en repræsentativ gødningsprøve.
Inden gennemførelsen af  

 detonerbarhedsprøven underkastes hele prøvemassen fem varmecykler.
 Gødningen underkastes en detonerbarhedsprøve i et vandret stålrør under  

 følgende betingelser:
anbragt med 150 mm's mellemrum til vandret understøtning af røret.
Prøven  

 udføres to gange.
 Såfremt der for hver af de to prøver er mindst een blycylinder, der er  

 sammentrykket mindre end 5%, har gødningsprøven bestået detonerbarhedsprøven,  

 og kan dermed markedsføres som gødning.
