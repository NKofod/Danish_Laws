Cirkulære om anmeldelse og godkendelse  

 af statslige myndigheders elektroniske arkivsystemer (til samtlige ministerier) I medfør af § 3, stk. 2, § 5, stk. 3 og  

 § 6, stk. 1, i bekendtgørelse nr. 919 af 28. november 1997  

 om offentlige arkivalier og om offentlige arkivers virksomhed  

 fastsættes:
I.
Område § 1. Bestemmelserne i dette cirkulære  

 gælder for statslige myndigheder og domstolene (herefter benævnt  

 myndigheder).
§ 2. Bestemmelserne i dette cirkulære  

 gælder for elektroniske systemer, som anvendes til opsamling og  

 arkivering af oplysninger, som fremkommer i forbindelse med myndighedernes  

 virksomhed, herunder 1)	edb-registre (databaser), dvs. systemer uden elektronisk  

 registrering af sager og dokumenter 2)	systemer med elektronisk registrering af sager og dokumenter og  

 arkivering af alle dokumenter på papir (elektroniske  

 journalsystemer) 3)	systemer med elektronisk registrering af sager og dokumenter og  

 arkivering af dokumenter både på papir og i elektronisk form  

 (elektroniske sags- og dokumenthåndteringssystemer (ESDH-systemer))  

 samt 4)	systemer med elektronisk registrering af sager og dokumenter og  

 elektronisk arkivering af alle dokumenter (elektroniske sags- og  

 dokumenthåndteringssystemer (ESDH-systemer)) Stk. 2. Bestemmelserne i §§ 5-13 gælder alene for  

 systemer nævnt i § 2, nr. 2-4.
II.
Anmeldelse § 3. Myndigheder skal anmelde nye systemer som  

 nævnt i § 2 til Statens Arkiver.
 Stk. 2. Anmeldelse skal for så vidt angår systemer  

 som nævnt i § 2, nr. 1, foretages senest 2 uger inden de tages i  

 brug, og for så vidt angår systemer som nævnt i § 2,  

 nr. 2-4, senest 3 måneder inden de tages i brug.
Stk. 3. Anmeldelse skal endvidere foretages i forbindelse  

 med 1)	væsentlig ændring af den overordnede  

 registreringssystematik 2)	væsentlig ændring af systemets  

 anvendelsesområde 3)	væsentlig ændring af registreringsdelens struktur og  

 indhold 4)	hel eller delvis overgang til elektronisk arkivering af  

 dokumenter.
 Stk. 4. Systemer, der skal anvendes af flere myndigheder, skal  

 anmeldes af den myndighed, som forestår indførelse, udvikling og  

 vedligeholdelse af systemerne.
 § 4. Anmeldelse skal foretages på Statens  

 Arkivers anmeldelsesskema.
 Stk. 2. For systemer som nævnt i § 2, nr. 2-4 skal  

 anmeldelsen vedlægges:
1)	journalplan eller liste over kontrollerede indekstermer, 2)	udkast til instruks for anvendelsen af systemet, 3)	teknisk dokumentation af systemets logiske opbygning.
 Stk. 3. Hvis systemet ikke implementeres som en relationel  

 database, skal anmeldelsen desuden indeholde en redegørelse for,  

 hvordan en arkiveringsversion i form af en relationel database kan  

 produceres.
III.
Godkendelse § 5. Et system, som nævnt i § 2, nr.  

 2-4, må ikke tages i brug, før Statens Arkivers godkendelse  

 foreligger.
IV.
Afgrænsning § 6. Anvendelsesområdet for en myndigheds  

 elektroniske arkivsystemer skal være organisatorisk og  

 emnemæssigt afgrænset.
 § 7. Med henblik på aflevering af  

 arkiveringsversioner skal myndigheden i forbindelse med  

 anmeldelsen foretage tidsmæssig afgrænsning af
elektroniske arkivsystemer i form af arkivperioder på ca. 5  

 år.
 Stk. 2. Hvis arkivperioderne fastlægges til at  

 være længere end 5 år, skal der i forbindelse med  

 anmeldelsen træffes særlig aftale med Statens Arkiver om  

 produktion af arkiveringsversion.
 Stk. 3. For et elektronisk arkivsystem, som nævnt i  

 § 2, nr. 3, skal følgende krav desuden opfyldes:
1)	der skal være en klar organisatorisk eller emnemæssig  

 afgrænsning af de områder, hvor der anvendes papirarkivering, og  

 af de områder, hvor der anvendes elektronisk arkivering, 2)	overgangen fra papirarkivering til elektronisk arkivering skal  

 gælde alle dokumenter og sager indenfor det pågældende  

 område og ske på samme dato.
§ 8. Der skal foretages periodeskift i et  

 elektronisk arkivsystem når 1)	arkivperioden udløber, jf. § 7, stk. 1, 2)	der sker væsentlig ændring af den overordnede  

 registreringssystematik, 3)	der sker væsentlig ændring af systemets  

 anvendelsesområde, eller 4)	der sker væsentlig ændring af registreringsdelens  

 struktur og indhold.
V.
Indretning og drift § 9. I et elektronisk arkivsystem skal der
om hver sag registreres 1)	entydig identifikation 2)	tilknytning til en saggruppe i journalplanen og/eller en eller flere  

 kontrollerede indextermer 3)	myndighedsidentifikation, hvor flere myndigheder anvender samme  

 system, samt 4)	kontoridentifikation, hvor der skal dannes særskilte  

 kontorarkiver, i systemer, som nævnt i § 2, nr. 2-3.
 § 10. Der skal være én journalplan  

 eller én liste over kontrollerede indextermer, som beskriver hele det  

 område, som det elektroniske arkivsystem dækker.
 § 11. Der må ikke inden for arkivperioden  

 foretages betydningsmæssige ændringer af allerede oprettede  

 saggrupper i journalplanen og/eller kontrollerede indextermer.
§ 12. Der skal om hvert dokument registreres  

 oplysninger, der muliggør identifikation og fremfinding,  

 herunder 1)	titel 2)	dato 3)	relation til sager 4)	afsender/modtager samt 5)	i systemer, som nævnt i § 2, nr. 3-4,  

 lagringsform § 13. Myndigheden skal udarbejde en instruks for  

 anvendelse af hvert elektronisk arkivsystem, der benyttes af  

 myndigheden.
Stk. 2. Instruksen skal bidrage til at sikre myndighedens  

 varetagelse af arkivmæssige hensyn og skal bl.a. indeholde A: for samtlige systemer:
1)	regler for sagsdannelse i systemet, 2)	regler for registrering af sager og dokumenter i systemet, 3)	regler for opdatering af myndighedsoplysninger, hvis flere  

 myndigheder anvender det samme system, 4)	beskrivelse af journalplan og/eller lister over kontrollerede  

 indextermer, 5)	regler for brug af journalplan og/eller lister over kontrollerede  

 indextermer, 6)	regler for vedligeholdelse af journalplan og/eller lister over  

 kontrollerede indextermer, B: for systemer som nævnt i § 2, nr. 2,  

 tillige:
1)	procedure for arkivering af sager, C: for systemer som nævnt i § 2, nr. 3-4,  

 tillige:
1)	beskrivelse af indskanningsprocedure, 2)	beskrivelse af procedure for registrering og arkivering af  

 dokumenter, som ikke indskannes eller kun indskannes delvist, 3)	beskrivelse af, hvilke dokumentformater der arkiveres i systemet,  

 samt 4)	beskrivelse af procedure for konvertering af dokumenter til  

 arkiveringsversionens dokumentformat, herunder beskrivelse af procedure for  

 umiddelbar konvertering til og lagring i arkiveringsversionens  

 dokumentformat, hvor dette til sikring af bevaring er  

 nødvendigt.
VI.
Ikrafttrædelse § 14. Bestemmelserne i dette cirkulære  

 træder i kraft den 1. februar 2000.
 Stk. 2. I forbindelse med periodeskift skal elektroniske  

 arkivsystemer, der før ikrafttrædelsen af dette cirkulære  

 er blevet godkendt af Statens Arkiver, anmeldes og godkendes efter  

 bestemmelserne i dette cirkulære.
 Stk. 3. Cirkulære nr. 180 af 23. november 1995 om  

 elektronisk arkivering hos statslige myndigheder ophæves.
