Nr LSF 116 Forslag til Lov om ændring af forskellige skattelove (Skattereformen) Fremsat af skatteministeren (Fogh Rasmussen).
den 28. januar 1988 Vedtaget ved tredjebehandling den 28. januar 1988 Lov nr 36 af 29/01/1988 § 1 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
 september 1987, foretages følgende ændringer:
 1. § 4, stk. 1, nr. 5, affattes således:
»5) skattepligtig fortjeneste eller skattepligtige afståelsessummer efter aktieavancebeskatningslovens §§ 2 og 2 a eller ligningslovens § 16 B,».
2. I § 4, stk. 1, nr. 9, ændres »§ 3, stk. 1 og 2,» til:  

 »§§ 3 og 4,».
 3. I § 4, stk. 3, indsættes som 3. pkt.:
»Endvidere medregnes i den personlige indkomst gevinster og tab på fordringer, som omfattes af § 4 i lov om skattemæssig behandling af gevinst og tab på fordringer og gæld.« 4. I § 8 indsættes som stk. 3 og stk. 4:
»Stk. 3. Dør en gift person, der levede sammen med sin ægtefælle ved dødsfaldet, indrømmes der to fradrag efter stk. 1 ved beregningen af afdødes skat, når afdøde er omfattet af kildeskattelovens § 14, stk. 1-9. Den længstlevende ægtefælle er i samme tilfælde berettiget til to fradrag efter stk. 1 ved beregningen af skatten for dødsåret, medmindre længstlevende lever sammen med en ny ægtefælle ved udgangen af dødsåret.
Overførsel af uudnyttede fradrag mellem afdødes og ægtefællens ansættelser foretages ikke.
Stk. 4. Hvis der efter kildeskattelovens §§ 13 eller 20 C, stk. 1, 2. pkt., foretages en ansættelse af afdødes og længstlevendes indkomst i dødsåret, kan et eventuelt uudnyttet fradrag efter stk. 1 overføres til forhøjelse af den anden ægtefælles fradrag efter stk. 1. Det er en forudsætning, at ægtefællerne var samlevende ved dødsfaldet, og at den længstlevende ægtefælle ikke lever sammen med en ny ægtefælle ved udgangen af dødsåret.« 5. I § 19 ophæves stk. 3 og 4, og i stedet indsættes:
» Stk. 3. Når gifte personer er samlevende i hele indkomståret  

 og dette omfatter en periode af et helt år, opgøres en særlig indkomst (skatteloftsindkomsten) hos den ægtefælle, der har den største personlige indkomst.
Opgørelsen af skatteloftsindkomsten sker på grundlag af den skattepligtige indkomst, idet der ses bort fra underskud, der er overført fra ægtefællen, og fra underskud, der er fremført fra tidligere indkomstår.
Ved opgørelsen af skatteloftsindkomsten forhøjes den skattepligtige indkomst med den anden ægtefælles positive kapitalindkomst eller nedsættes med dennes negative kapitalindkomst.
Stk. 4. Ved beregning af nedsættelsen efter stk. 2 for ægtefæller omfattet af stk. 3 benyttes følgende skattebeløb:
 1) Ægtefællernes samlede formueskat.
2) Almindelig indkomstskat til staten samt kommunal og amtskommunal indkomstskat beregnet af skatteloftsindkomsten.
Er ægtefællernes samlede skattepligtige indkomst mindre end skatteloftsindkomsten, beregnes de nævnte skatter af ægtefællernes samlede skattepligtige indkomst.
3) Skat efter § 7 beregnet af den personlige indkomst hos den ægtefælle, der har den største personlige indkomst.
4) Skat efter § 8 beregnet med eet bundfradrag af den personlige indkomst hos den ægtefælle, der har den største personlige indkomst, med tillæg af ægtefællernes samlede positive nettokapitalindkomst.
5) Er skatteloftsindkomsten negativ, modregnes skatteværdien af det negative beløb i de i nr. 3 og 4 nævnte skattebeløb.
 6) De i nr. 2-5 nævnte indkomstskattebeløb nedsættes dels efter stk.
 1, dels med skatteværdien af eet personfradrag.
 Stk. 5. Udgør de indkomst- og formueskatter, der beregnes efter stk.
4, mere end 78 pct. af skatteloftsindkomsten, der opgøres efter stk. 3, nedsættes ægtefællernes samlede formueskat og indkomstskat til staten med det overskydende beløb.
Er ægtefællernes samlede skattepligtige indkomst mindre end skatteloftsindkomsten, nedsættes de nævnte skatter dog med det beløb, hvormed indkomst- og formueskatterne overstiger 78 pct. af ægtefællernes samlede skattepligtige indkomst.
Først nedsættes formueskatten, dog højst med 60 pct., og derefter nedsættes indkomstskatten til staten.
Det samlede nedslag kan ikke overstige ægtefællernes samlede formueskat.
Nedsættelserne i formueskatten og statsindkomstskatten fordeles mellem ægtefællerne efter forholdet mellem deres skattepligtige formuer.
Uudnyttet nedslag i statsindkomstskatten hos den ene ægtefælle nedsætter den anden ægtefælles statsindkomstskat.
Stk. 6. Hvis ægtefæller, der er omfattet af stk. 3, har lige store personlige indkomster, anses den af ægtefællerne for at have den største personlige indkomst, som har de største udgifter af den art, der fradrages ved opgørelsen af den skattepligtige indkomst, men ikke ved opgørelsen af personlig indkomst og kapitalindkomst.« Stk. 5 bliver herefter stk. 7.
 6. I § 23 affattes stk. 4 således:
» Stk. 4. Er ægtefællerne samlevende i hele indkomståret, og omfatter dette en periode af et helt år, beregnes skatten efter § 7 således:
1) For den ægtefælle, hvis personlige indkomst nedsat efter § 24 er størst (ægtefælle A), beregnes skatten af denne indkomst reguleret med overskydende positiv eller negativ kapitalindkomst (beregningsmæssig personlig indkomst).
2) For den anden ægtefælle (ægtefælle B) beregnes skatten som nedenfor anført, idet den samlede skat udgør det efter a) beregnede beløb med tillæg af det efter b) eller fradrag af det efter c) beregnede beløb:
a) Skat af den personlige indkomst nedsat efter § 24, men uden regulering for overskydende kapitalindkomst.
b)Skat af positiv overskydende kapitalindkomst beregnet som den stigning i skatten efter § 7, der fremkommer, når ægtefælle A's beregningsgrundlag forhøjes med ægtefælle B's overskydende kapitalindkomst.
Ved denne beregning ses der bort fra den del af positiv overskydende kapitalindkomst, der modsvares af ægtefælle B's negative personlige indkomst nedsat efter § 24.
c)Skatteværdien af negativ overskydende kapitalindkomst beregnet som den nedsættelse af skatten efter § 7, der fremkommer, når ægtefælle A's beregningsgrundlag nedsættes med ægtefælle B's negative overskydende kapitalindkomst.
Dog medregnes kun den del af den negative overskydende kapitalindkomst, der modsvares af positiv personlige indkomst nedsat efter § 24.« 7. I § 23 indsættes som stk. 7:
»Stk. 7. Ved nedsættelse af indkomst- og formueskat efter § 19 gælder de nedenfor anførte særlige regler:
1) Ved anvendelsen af § 19, stk. 1, træder den beregningsmæssige personlige indkomst i stedet for den personlige indkomst.
2) Ved anvendelsen af § 19, stk. 4, nr. 3, beregnes skat efter § 7 af den beregningsmæssige personlige indkomst hos den ægtefælle, der har den største personlige indkomst.
Hertil lægges den anden ægtefælles positive overskydende kapitalindkomst bortset fra den del af denne, der modsvares af negativ personlig indkomst nedsat efter § 24. Er den anden ægtefælles overskydende kapitalindkomst negativ, fratrækkes denne, dog højst med et beløb svarende til denne ægtefælles personlige indkomst nedsat efter § 24.
3) Ved anvendelsen af § 19, stk. 4, nr. 4, beregnes skat efter § 8 af den beregningsmæssige personlige indkomst opgjort som anført under nr. 2 og forhøjet med ægtefællernes samlede positive beregningsmæssige nettokapitalindkomst.
Beregningsgrundlaget nedsættes med eet bundfradrag.« 8. § 27, stk. 2, affattes således:
» Stk. 2. Skatteministeren kan fastsætte nærmere regler om overførsel af fradrag efter § 8, stk. 4, og om overførsel af personfradrag efter § 10, stk. 8.« § 2 I lov om påligningen af indkomst- og formueskat til staten (ligningsloven), jf. lovbekendtgørelse nr. 829 af 19. november 1987, som ændret ved lov nr. 835, 837 og 839 af 18. december 1987, foretages følgende ændringer:
 1. § 7, litra p, affattes således:
»p.
Børnetilskud, forskudsvis udbetaling af børnebidrag og af særlige bidrag som nævnt i § 10, stk. 1, 5. pkt., og § 11, 4.
pkt., samt overgangsbeløb efter § 28 i lov om børnetilskud og forskudsvis udbetaling af børnebidrag.« 2. I § 8 F, 4. pkt., ændres »efter, at« til: »,  

 før«.
 3. I § 9 indsættes efter stk. 5 som nyt stykke:
»Stk. 6. Reglerne i stk. 5 finder tilsvarende anvendelse på rejse- og befordringsgodtgørelser, der udbetales til medlemmer af eller medhjælpere for bestyrelser, udvalg, kommissioner, råd og lignende.« Stk. 6 og 7 bliver herefter stk. 7 og 8.
 4. § 9, stk. 7, som bliver stk. 8, affattes således:
»Stk. 8. Ved opgørelsen af den skattepligtige indkomst medregnes ikke dagpenge og rejsegodtgørelser, der udbetales i forbindelse med udførelsen af offentligt hverv, der gør det nødvendigt for den skattepligtige at tage ophold uden for hjemstedskommunen, jf.
statsskattelovens § 5, litra d.
Statsskattelovens § 5, litra d, anvendes dog kun på udbetalinger fra staten, danske kommuner og De Europæiske Fællesskaber.« 5. Efter § 9, stk. 7, som bliver stk. 8, indsættes som nyt stykke:
»Stk. 9. Reglerne i stk. 8 anvendes tillige på dagpenge og rejsegodtgørelser, som Kommunernes Landsforening eller Amtsrådsforeningen i Danmark udbetaler til bestyrelsesmedlemmer for udførelse af deres hverv som bestyrelsesmedlemmer i disse foreninger.
Disse dagpenge og rejsegodtgørelser kan dog ikke overstige beløb, som bestyrelsesmedlemmet har krav på for tilsvarende hverv som kommunalbestyrelsesmedlem eller amtsrådsmedlem.« 6. I § 9 indsættes som stk. 10:
»Stk. 10. Godtgørelse, der ydes for udgifter til kost og logi i forbindelse med døgnpleje omfattet af §§ 65 og 66 i lov om social bistand, medregnes ikke ved indkomstopgørelsen.
Dette gælder dog kun den del af godtgørelsen, der ikke overstiger satser, som fastsættes efter lovens § 66, stk. 5. Udgifter, der er godtgjort efter 1. pkt., kan ikke fradrages ved indkomstopgørelsen.
Reglerne i 1.-3. pkt. finder ikke anvendelse, hvis døgnplejen udøves som selvstændig erhvervsvirksomhed.« 7. Efter § 9 D indsættes:
» § 9 F.
Personer, der er skattepligtige efter  

 kildeskattelovens § 2, stk. 1, litra a, og som er gift ved udløbet af indkomståret, kan fradrage et grundbeløb på 27.100 kr. ved opgørelsen af den skattepligtige indkomst.
Beløbet reguleres efter personskattelovens § 20. Fradraget gives kun i indkomst efter kildeskattelovens § 2, stk. 1, litra a, og kan ikke overstige sådan indkomst.
Stk. 2. Det er en betingelse, at den skattepligtige er samlevende med ægtefællen ved udgangen af indkomståret, og at ægtefællen ikke for dette år har opnået skattenedsættelse gennem personfradrag efter personskattelovens § 10.« 8. § 10, stk. 1, 3. pkt., ophæves, og i stedet indsættes:
»Bidragene til underhold af den anden ægtefælle medregnes til denne ægtefælles skattepligtige indkomst.
Bidragene til underhold af et barn medregnes til barnets skattepligtige indkomst for den del af bidragene, der overstiger det af socialministeren fastsatte normalbidrag.
Særlige bidrag til barnets dåb og bidrag i anledning af, at barnet når konfirmationsalderen, medregnes dog ikke til barnets skattepligtige indkomst, i det omfang bidragene ikke overstiger for dåb 1 gang det månedlige normalbidrag og for bidrag i anledning af, at barnet når konfirmationsalderen, 3 gange det månedlige normalbidrag.« 9. § 11, 3. pkt., ophæves, og i stedet indsættes:
»Bidragene medregnes til barnets skattepligtige indkomst for den del af bidragene, der overstiger det af socialministeren fastsatte normalbidrag.
Særlige bidrag til barnets dåb og bidrag i anledning af, at barnet når konfirmationsalderen, medregnes dog ikke til barnets skattepligtige indkomst, i det omfang bidragene ikke overstiger for dåb 1 gang det månedlige normalbidrag og for bidrag i anledning af, at barnet når konfirmationsalderen, 3 gange det månedlige normalbidrag.« 10. § 33 B, stk. 4, affattes således:
» Stk. 4. Det fradrag, der er nævnt i stk. 3, træder i stedet  

 for de fradrag, der er nævnt i § 9, stk. 1, §§ 9 B-9 D og § 13 og i pensionsbeskatningslovens § 49, stk. 1.« § 3 I lov om beskatning af fortjeneste ved afståelse af aktier m.v.
(aktieavancebeskatningsloven), jf. lovbekendtgørelse nr. 698 af 5. november 1987, foretages følgende ændringer:
 1. I § 2 b, stk. 1, ændres »indkomstår« til:  

 »kalenderår«.
2. I § 4, stk. 5, 1. pkt., indsættes efter  

 »anpartsselskaber«: », Statsanstalten for Livsforsikring«.
 3. I § 6, stk. 1, 1. pkt., ændres »stk. 2-8« til:  

 »stk. 2-9«.
§ 4 I lov om opkrævning af indkomst- og formueskat for personer m.v.
(kildeskat), jf. lovbekendtgørelse nr. 892 af 22. november 1987, foretages følgende ændringer:
 1. § 5, stk. 4, affattes således:
» Stk. 4. Til et barns indtægt medregnes ikke, hvad forældre, stedforældre eller plejeforældre har ydet barnet i helt eller delvis underhold, medmindre det udgør vederlag for arbejde i en af forældrenes erhvervsvirksomhed og kan fradrages i yderens skattepligtige indkomst eller ydes i form af underholdsbidrag, jf. dog ligningslovens §§ 10 og 11.« 2. § 65 A, stk. 2, affattes således:
»Stk. 2. En person eller et dødsbo, som er skattepligtig efter § 2, stk. 1, litra f, og et selskab m.v., som er skattepligtigt efter selskabsskattelovens § 2, stk. 1, litra c, betaler en endelig skat på 30 pct. af udbytter, der omfattes af ligningslovens § 16 A, stk. 1, men som ikke omfattes af indeholdelsespligten i § 65, samt af afståelsessummer, der er omfattet af ligningslovens § 16 B, stk. 2 eller 5.« § 5 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1, nr. 1-4 og 8, og § 2, nr. 2, 3, 5-7 og 10, har virkning fra og med indkomståret 1987. For så vidt angår kursgevinster og -tab, jf. § 1, nr. 3, der er realiseret før den 1. januar 1988, kan den skattepligtige dog vælge at medregne nettokursgevinsten eller nettokurstabet ved opgørelsen af kapitalindkomsten.
 Stk. 3. § 1, nr. 5-7, har virkning fra og med indkomståret 1988.
Stk. 4. § 2, nr. 1, 8 og 9, samt § 4, nr. 1, har virkning for underholdsbidrag til børn og forskudsvis udbetaling af underholdsbidrag til børn, der vedrører tiden fra og med den 1.
januar 1987. For tiden fra den 1. januar 1987 til den 30. juni 1987 er normalbidraget, som er nævnt i bestemmelserne i 1. pkt., det af socialministeren fastsatte normalbidrag for mænd.
Stk. 5. § 2, nr. 1, har for så vidt angår børnetilskud og overgangsbeløb efter loven om børnetilskud og forskudsvis udbetaling af børnebidrag virkning fra den 1. juli 1987.
 Stk. 6. § 3, nr. 2, har virkning fra den 1. januar 1988.
 Stk. 7. § 2, nr. 4, har virkning fra og med indkomståret 1989.
 Oprindeligt fremsat forslag.
§ 1 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
 september 1987, foretages følgende ændringer:
 1. § 4, stk. 1, nr. 5, affattes således:
»5) skattepligtig fortjeneste eller skattepligtige afståelsessummer efter aktieavancebeskatningslovens §§ 2 og 2 a eller ligningslovens § 16 B,».
2. I § 4, stk. 1, nr. 9, ændres »§ 3, stk. 1 og 2,» til:  

 »§§ 3 og 4,».
 3. I § 4, stk. 3, indsættes som 3. pkt.:
»Endvidere medregnes i den personlige indkomst gevinster og tab på fordringer, som omfattes af § 4 i lov om skattemæssig behandling af gevinst og tab på fordringer og gæld.«.
 4. I § 8 indsættes som stk. 3 og stk. 4:
»Stk. 3. Dør en gift person, der levede sammen med sin ægtefælle ved dødsfaldet, indrømmes der to fradrag efter stk. 1 ved beregningen af afdødes skat, når afdøde er omfattet af kildeskattelovens § 14, stk. 1-9. Den længstlevende ægtefælle er i samme tilfælde berettiget til to fradrag efter stk. 1 ved beregningen af skatten for dødsåret, medmindre længstlevende lever sammen med en ny ægtefælle ved udgangen af dødsåret.
Overførsel af uudnyttede fradrag mellem afdødes og ægtefællens ansættelser foretages ikke.
Stk. 4. Hvis der efter kildeskattelovens §§ 13 eller 20 C, stk. 1, 2. pkt., foretages en ansættelse af afdødes og længstlevendes indkomst i dødsåret, kan et eventuelt uudnyttet fradrag efter stk. 1 overføres til forhøjelse af den anden ægtefælles fradrag efter stk. 1. Det er en forudsætning, at ægtefællerne var samlevende ved dødsfaldet, og at den længstlevende ægtefælle ikke lever sammen med en ny ægtefælle ved udgangen af dødsåret.".
 5. I § 19 ophæves stk. 3 og 4, og i stedet indsættes:
»Stk. 3. Når gifte personer er samlevende i hele indkomståret, og dette omfatter en periode af et helt år, opgøres en særlig indkomst (skatteloftsindkomsten) hos den ægtefælle, der har den største personlige indkomst.
Opgørelsen af skatteloftsindkomsten sker på grundlag af den skattepligtige indkomst, idet der ses bort fra underskud, der er overført fra ægtefællen, og fra underskud, der er fremført fra tidligere indkomstår.
Ved opgørelsen af skatteloftsindkomsten forhøjes den skattepligtige indkomst med den anden ægtefælles positive kapitalindkomst eller nedsættes med dennes negative kapitalindkomst.
Stk. 4. Ved beregning af nedsættelsen efter stk. 2 for ægtefæller omfattet af stk. 3. benyttes følgende skattebeløb:
 1) Ægtefællernes samlede formueskat.
2) Almindelig indkomstskat til staten samt kommunal og amtskommunal indkomstskat beregnet af skatteloftsindkomsten.
Er ægtefællernes samlede skattepligtige indkomst mindre end skatteloftsindkomsten, beregnes de nævnte skatter af ægtefællernes samlede skattepligtige indkomst.
3) Skat efter § 7 beregnet af den personlige indkomst hos den ægtefælle, der har den største personlige indkomst.
4) Skat efter § 8 beregnet med eet bundfradrag af den personlige indkomst hos den ægtefælle, der har den største personlige indkomst, med tillæg af ægtefællernes samlede positive nettokapitalindkomst.
5) Er skatteloftsindkomsten negativ, modregnes skatteværdien af det negative beløb i de i nr. 3 og 4 nævnte skattebeløb.
 6) De i nr. 2-5 nævnte indkomstskattebeløb nedsættes dels efter stk.
 1, dels med skatteværdien af eet personfradrag.
 Stk. 5. Udgør de indkomst- og formueskatter, der beregnes efter stk.
4, mere end 78 pct. af skatteloftsindkomsten, der opgøres efter stk. 3, nedsættes ægtefællernes samlede formueskat og indkomstskat til staten med det overskydende beløb.
Er ægtefællernes samlede skattepligtige indkomst mindre end skatteloftsindkomsten, nedsættes de nævnte skatter dog med det beløb, hvormed indkomst- og formueskatterne, overstiger 78 pct.
af ægtefællernes samlede skattepligtige indkomst.
Først nedsættes formueskatten, dog højst med 60 pct., og derefter nedsættes indkomstskatten til staten.
Det samlede nedslag kan ikke overstige ægtefællernes samlede formueskat.
Nedsættelserne i formueskatten og statsindkomstskatten fordeles mellem ægtefællerne efter forholdet mellem deres skattepligtige formuer.
Uudnyttet nedslag i statsindkomstskatten hos den ene ægtefælle nedsætter den anden ægtefælles statsindkomstskat.
Stk. 6. Hvis ægtefæller, der er omfattet af stk. 3, har lige store personlige indkomster, anses den af ægtefællerne for at have den største personlige indkomst, som har de største udgifter af den art, der fradrages ved opgørelsen af den skattepligtige indkomst, men ikke ved opgørelsen af personlig indkomst og kapitalindkomst.«.
 Stk. 5 bliver herefter stk. 7.
 6. I § 23 affattes stk. 4 således:
»Stk. 4. Er ægtefællerne samlevende i hele indkomståret, og omfatter dette en periode af et helt år, beregnes skatten efter § 7 således:
1) For den ægtefælle, hvis personlige indkomst nedsat efter § 24 er størst (ægtefælle A), beregnes skatten af denne indkomst reguleret med overskydende positiv eller negativ kapitalindkomst (beregningsmæssig personlig indkomst).
2) For den anden ægtefælle (ægtefælle B) beregnes skatten som nedenfor anført, idet den samlede skat udgør det efter a) beregnede beløb med tillæg af det efter b) eller fradrag af det efter c) beregnede beløb:
a) Skat af den personlige indkomst nedsat efter § 24, men uden regulering for overskydende kapitalindkomst.
b)Skat af positiv overskydende kapitalindkomst, beregnet som den stigning i skatten efter § 7, der fremkommer, når ægtefælle A's beregningsgrundlag forhøjes med ægtefælle B's overskydende kapitalindkomst.
Ved denne beregning ses der bort fra den del af positiv overskydende kapitalindkomst, der modsvares af ægtefælle B's negative personlige indkomst nedsat efter § 24.
c)Skatteværdien af negativ overskydende kapitalindkomst beregnet som den nedsættelse af skatten efter § 7, der fremkommer, når ægtefælle A's beregningsgrundlag nedsættes med ægtefælle B's negative overskydende kapitalindkomst.
Dog medregnes kun den del af den negative overskydende kapitalindkomst, der medsvares af positiv personlige indkomst nedsat efter § 24.«.
 7. I § 23 indsættes som stk. 7:
»Stk. 7. Ved nedsættelse af indkomst- og formueskat efter § 19 gælder de neden for anførte særlige regler:
1) Ved anvendelsen af § 19, stk. 1, træder den beregningsmæssige personlige indkomst i stedet for den personlige indkomst.
2) Ved anvendelsen af § 19, stk. 4, nr. 3, beregnes skat efter § 7 af den beregningsmæssige personlige indkomst hos den ægtefælle, der har den største personlige indkomst.
Hertil lægges den anden ægtefælles positive overskydende kapitalindkomst, bortset fra den del af denne, der modsvares af negativ personlig indkomst nedsat efter § 24. Er den anden ægtefælles overskydende kapitalindkomst negativ, fratrækkes denne, dog højst med et beløb svarende til denne ægtefælles personlige indkomst nedsat efter § 24.
3) Ved anvendelsen af § 19, stk. 4, nr. 4, beregnes skat efter § 8 af den beregningsmæssige personlige indkomst opgjort som anført under nr. 2 og forhøjet med ægtefællernes samlede positive beregningsmæssige nettokapitalindkomst.
Beregningsgrundlaget nedsættes med eet bundfradrag.«.
 8. § 27, stk. 2, affattes således:
»Stk. 2. Skatteministeren kan fastsætte nærmere regler om overførsel af fradrag efter § 8, stk. 4, og om overførsel af personfradrag efter § 10, stk. 8.«.
§ 2 I lov om påligningen af indkomst- og formueskat til staten (ligningsloven), jf. lovbekendtgørelse nr. 659 af 22. september 1986, som ændret senest ved lov nr. 361 af 10. juni 1987 foretages følgende ændringer:
 1. § 7, litra p, affattes således:
»p.
Børnetilskud, forskudsvis udbetaling af børnebidrag og af særlige bidrag som nævnt i § 10, stk. 1, 5. pkt., og § 11, 4.
pkt., samt overgangsbeløb efter § 28 i lov om børnetilskud og forskudsvis udbetaling af børnebidrag.«.
 2. I § 8 F, 4. pkt., ændres »efter, at« til: », før«.
 3. I § 9 indsættes som stk. 7:
»Stk. 7. Godtgørelse, der ydes for udgifter til kost og logi i forbindelse med døgnpleje omfattet af §§ 65 og 66 i lov om social bistand, medregnes ikke ved indkomstopgørelsen.
Dette gælder dog kun den del af godtgørelsen, der ikke overstiger satser, som fastsættes efter lovens § 66, stk. 5. Udgifter, der er godtgjort efter 1. pkt., kan ikke fradrages ved indkomstopgørelsen.
Reglerne i 1.-3. pkt. finder ikke anvendelse, hvis døgnplejen udøves som selvstændig erhvervsvirksomhed.«.
 4. Efter § 9 D indsættes:
»§ 9 F.
Personer, der er skattepligtige efter kildeskattelovens § 2, stk. 1, litra a, og som er gift ved udløbet af indkomståret, kan fradrage et grundbeløb på 27.100 kr. ved opgørelsen af den skattepligtige indkomst.
Beløbet reguleres efter personskattelovens § 20. Fradraget gives kun i indkomst efter kildeskattelovens § 2, stk. 1, litra a, og kan ikke overstige sådan indkomst.
Stk. 2. Det er en betingelse, at den skattepligtige er samlevende med ægtefællen ved udgangen af indkomståret, og at ægtefællen ikke for dette år har opnået skattenedsættelse gennem personfradrag efter personskattelovens § 10.«.
 5. § 10, stk. 1, 3. pkt., ophæves, og i stedet indsættes:
»Bidragene til underhold af den anden ægtefælle medregnes til denne ægtefælles skattepligtige indkomst.
Bidragene til underhold af et barn medregnes til barnets skattepligtige indkomst for den del af bidragene, der overstiger det af socialministeren fastsatte normalbidrag.
Særlige bidrag til barnets dåb og bidrag i anledning af, at barnet når konfirmationsalderen, medregnes dog ikke til barnets skattepligtige indkomst, i det omfang bidragene ikke overstiger, for dåb 1 gang det månedlige normalbidrag, og for bidrag i anledning af, at barnet når konfirmationsalderen, 3 gange det månedlige normalbidrag.«.
 6. § 11, 3. pkt., ophæves, og i stedet indsættes:
»Bidragene medregnes til barnets skattepligtige indkomst for den del af bidragene, der overstiger det af socialministeren fastsatte normalbidrag.
Særlige bidrag til barnets dåb og bidrag i anledning af, at barnet når konfirmationsalderen, medregnes dog ikke til barnets skattepligtige indkomst, i det omfang bidragene ikke overstiger, for dåb 1 gang det månedlige normalbidrag, og for bidrag i anledning af, at barnet når konfirmationsalderen, 3 gange det månedlige normalbidrag.«.
 7. § 33 B, stk. 4, affattes således:
»Stk. 4. Det fradrag, der er nævnt i stk. 3, træder i stedet for de fradrag, der er nævnt i § 9, stk. 1, §§ 9 B-9 D og § 13 og i pensionsbeskatningslovens § 49, stk. 1.«.
§ 3 I lov om beskatning af fortjeneste ved afståelse af aktier m.v.
(aktieavancebeskatningsloven), jf. lovbekendtgørelse nr. 698 af 5. november 1987, foretages følgende ændringer:
 1. I § 2 b, stk. 1, ændres »indkomstår« til:  

 »kalenderår«.
2. I § 4, stk. 5, 1. pkt., indsættes efter »anpartsselskaber«:  

 », Statsanstalten for Livsforsikring«.
 3. I § 6, stk. 1, 1. pkt., ændres »stk. 2-8« til: »stk.  

 2-9«.
§ 4 I lov om opkrævning af indkomst- og formueskat for personer m.v.
(kildeskat), jf. lovbekendtgørelse nr. 676 af 1. oktober 1986, som ændret senest ved lov nr. 312 af 25. maj 1987 foretages følgende ændringer:
 1. § 5, stk. 4, affattes således:
»Stk. 4. Til et barns indtægt medregnes ikke, hvad forældre, stedforældre eller plejeforældre har ydet barnet i helt eller delvis underhold, medmindre det udgør vederlag for arbejde i en af forældrenes erhvervsvirksomhed og kan fradrages i yderens skattepligtige indkomst eller ydes i form af underholdsbidrag, jf. dog ligningslovens §§ 10 og 11.«.
 2. § 65A, stk. 2, affattes således:
»En person eller et dødsbo, som er skattepligtig efter § 2, stk. 1, litra f, og et selskab m.v., som er skattepligtig efter selskabsskattelovens § 2, stk. 1, litra c, betaler en endelig skat på 30 pct. af udbytter, der omfattes af ligningslovens § 16A, stk. 1, men som ikke omfattes af indeholdelsespligten i § 65, samt af afståelsessummer, der er omfattet af ligningslovens § 16 B, stk. 2 eller 5.«.
§ 5 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1, nr. 1-4 og 8, og § 2, nr. 2-4 og 7, har virkning fra og med indkomståret 1987. For så vidt angår kursgevinster og tab, jf. § 1, nr. 3, der er realiseret før den 1. januar 1988, kan den skattepligtige dog vælge at medregne nettokursgevinsten eller nettokurstabet ved opgørelsen af kapitalindkomsten.
 Stk. 3. § 1, nr. 5-7, har virkning fra og med indkomståret 1988.
Stk. 4. § 2, nr. 1, 5, 6, samt § 4, nr. 1, har virkning for underholdsbidrag til børn og forskudsvis udbetaling af underholdsbidrag til børn, der vedrører tiden fra og med den 1.
januar 1987. For tiden fra den 1. januar 1987 til den 30. juni 1987 er normalbidraget, som er nævnt i bestemmelserne i 1. pkt., det af socialministeren fastsatte normalbidrag for mænd.
Stk. 5. § 2, nr. 1, har for så vidt angår børnetilskud og overgangsbeløb efter loven om børnetilskud og forskudsvis udbetaling af børnebidrag virkning fra den 1. juli 1987.
 Stk. 6. § 3, nr. 2, har virkning fra den 1. januar 1988.
Bemærkninger til lovforslaget Lovforslaget indeholder nogle ændringer til personskatteloven, ligningsloven, aktieavancebeskatningsloven samt kildeskatteloven.
 Ændringerne skal ses som led i skattereformen.
Ændringerne i lovforslagets § 1, nr. 1 og 2, er redaktionelle ændringer af henvisninger til aktieavancebeskatningsloven og rentenedslagsloven.
Efter § 1, nr. 3, skal kursgevinster og tab på fordringer, der er erhvervet som vederlag i næring, medregnes ved opgørelsen af den personlige indkomst.
Lovforslagets § 1, nr. 4 og 8, præciserer behandlingen af 130.000 kr.'s bundfradraget ved beregningen af 6 pct.'s-skatten for en afdød og dennes ægtefælle i dødsåret.
§ 1, nr. 5 og 7, indeholder nogle bestemmelser vedrørende formueskatteloftet (det såkaldte vandrette skatteloft) og § 1, nr. 6, ændrer den særlige ægtefælleberegningsregel i overgangsperioden.
§ 2, nr. 1, 5 og 6, samt § 4, nr. 1, indeholder ændringer af beskatningen af bidrag til børns underhold, forskudsvis udbetaling af børnebidrag og visse særlige bidrag.
Disse bidrag fritages ifølge forslaget for beskatning, såfremt bidragene ikke overstiger normalbidraget.
Endvidere foreslås overgangsbeløbet i forbindelse med ophævelsen af ungdomsydelsen efter § 28 i børnetilskudsloven skattefritaget.
§ 2, nr. 2, præciserer beregningen af 3 pct.'s-fradraget, således at beregningen af fradraget foretages før den personlige indkomst eventuelt er reguleret efter personskattelovens underskudsregler og uden hensyntagen til overgangsreglerne.
I § 2, nr. 3, foreslås en skattefritagelse for plejeforældres omkostningsgodtgørelse.
Der opnås dog kun skattefrihed for den del af godtgørelsen, der ikke overstiger satser fastsat efter bistandslovens § 66, stk. 5.
I § 2, nr. 4, foreslås det, at visse begrænset skattepligtige får et særligt ligningsmæssigt fradrag.
§ 2, nr. 7, angår en ændring af ligningslovens § 33 B om det særlige sømandsfradrag. Ændringen er en konsekvens af ophævelsen af bestemmelsen om det faste lønmodtagerfradrag i forbindelse med skattereformen.
De foreslåede ændringer til aktieavancebeskatningsloven under § 3, nr. 1, 2 og 3, samt ændringerne til kildeskatteloven under § 4, nr. 2, er alene af redaktionel karakter.
Provenumæssige og administrative konsekvenser Ændringerne i lovforslagets § 1, nr. 1 og 2, er redaktionelle og har ikke provenumæssige virkninger.
Ændringsforslaget i § 1, nr. 3, har alene betydning for de selvstændige erhvervsdrivende, der ikke benytter virksomhedsordningen.
Disse erhvervsdrivende har nok fortrinsvis sådanne indkomst- og fradragsforhold, at det sjældent vil have større skattemæssig betydning, om de omhandlede kursgevinster eller -tab beskattes som personlig indkomst eller som kapitalindkomst.
Provenutabet i forbindelse med gennemførelse af lovforslaget må derfor antages at være særdeles beskedent, omend der ikke findes statistiske oplysninger til underbygning af denne antagelse.
Ved gennemførelsen af skattereformen blev det forudsat, at der ved beregningen af 6 pct.'s-skatten for en afdød og dennes ægtefælle i dødsåret var overførselsret af uudnyttet 130.000 kr.'s bundfradrag.
Det har vist sig, at det er nødvendigt at præcisere denne overførselsadgang, jf. lovforslagets § 1, nr. 4 og 8. Ved uændret lovgivning skønnes det, at der vil fremkomme et merprovenu i størrelsesordenen ca. 10 mill. kr. for 1987, hvis overførselsadgangen ikke tillades.
Dette provenu har ikke været tilsigtet, og det bortfalder med gennemførelsen af lovforslaget.
Forslagene vedrørende formueskatteloftet (det såkaldte vandrette skatteloft) i lovforslagets § 1, nr. 5 og 7, samt ændringen af den særlige ægtefælleberegningsregel i overgangsperioden i lovforslagets § 1, nr. 6, foreslås at skulle træde i kraft med virkning fra og med indkomståret 1988.
Det er en meget begrænset personkreds af helårssamlevende ægtefæller, der berøres af disse ændringer.
De to sæt regler vil kun medføre mærkbare skattemæssige ændringer for nogle få tusinde personer.
Ændringerne kan i nogle tilfælde medføre højere skatter og i nogle tilfælde lavere skatter for ægtefællerne.
I de fleste tilfælde vil det dog dreje sig om forholdsvis små beløb.
I det omfang, der for visse ægtepar er tale om, at gældende regler ikke virker neutrale i relation til fordelingen af deres kapitalindkomster, må det formodes, at der i vidt omfang er blevet taget hensyn hertil ved fordelingen af de selvangivne indkomster.
Hvor der kan blive tale om ikke ubetydelige skatteændringer, har ægtefællerne således formentlig selvangivet kapitalindkomsten med henblik på at opnå den lavest mulige skat.
I lyset heraf skønnes det, at forslagene medfører et beskedent provenutab, der ikke vil overstige et beløb i størrelsesordenen 2-5 mill. kr. for indkomståret 1988.
I bilag 1 og 2 er vist et eksempel på de foreslåede regler vedrørende formueskatteloftet og den særlige ægtefælleberegningsregel efter skattereformens overgangsregler i personskattelovens § 23, stk. 4.
Angående ændringerne i lovforslagets § 2, nr. 1, 5, 6, samt i § 4, nr. 1, om skattefritagelse for normalbidraget til børn kan det oplyses, at de tilgængelige oplysninger i skattestatistikken ikke gør det muligt at udskille børnebidragene fra børnenes øvrige indtægter.
Udgangspunktet må tages i den personkreds, der omfatter børn og unge med skattepligtig indkomst over personfradragsgrænsen, og hvor der samtidig indgår B-indkomst i den skattepligtige indkomst.
Det kan herefter med nogen usikkerhed skønnes, at skattefrihed hos barnet for normalbidraget vil medføre et årligt provenutab på ca.
40 mill. kr.
Heraf ca. 25 mill. kr. for kommunerne.
Forslaget må forventes at give kommunerne et vist merarbejde i 1988 som følge af anmodninger om ændrede skattekort for børn, der modtager underholdsbidrag.
I § 2, nr. 1, foreslås tillige skattefritagelse for de særlige overgangsbeløb som kompensation til visse familier for bortfald af ungdomsydelsen.
Pr. 1. juli 1987 udbetales overgangsbeløbet til familier til ca. 16.500 børn.
I skattereformens provenuvirkning er ikke indregnet, at overgangsbeløb efter § 28 i loven om børnetilskud og forskudsvis udbetaling af børnebidrag er skattepligtige.
Med gældende lovgivning skønnes det, at der vil fremkomme et provenu på ca. 10 mill. kr. i 1987, 15 mill. kr. i 1988 og knap 5 mill.
kr. i 1989 fra de berørte familier, hvis skattepligten af overgangsbeløbene ikke ophæves.
Dette provenu har ikke været tilsigtet, og det bortfalder med gennemførelsen af lovforslaget.
Ændringerne i lovforslagets § 2, nr. 2 og 7, angående beregningen af 3 pct.'s-fradraget og sømandsfradraget er redaktionelle og har ingen provenumæssige virkninger.
 Ved at gøre omkostningsgodtgørelsen til plejeforældre skattefri, jf.
§ 2, nr. 3,vil der opstå et provenutab svarende til skatten af den del af omkostningsgodtgørelsen, der efter gældende regler er blevet beskattet med en højere skatteprocent end ca. 51 pct.
Provenutabet skønnes at være 20-30 mill. kr. årligt og vedrører staten.
Den foreslåede ændring antages ikke at have nævneværdige administrative konsekvenser.
Ændringsforslaget om et ligningsmæssigt fradrag med et grundbeløb på 27.100 kr. til visse begrænset skattepligtige, jf. forslagets § 2, nr. 4, foreslås at skulle træde i kraft med virkning fra og med indkomståret 1987.
Den foreslåede ændring antages ikke at have administrative konsekvenser af betydning.
Skønsmæssigt kan det anslås, at provenutabet ved denne del af lovforslaget vil være af størrelsesordenen 10 mill. kr. årligt.
 Ændringerne til aktieavancebeskatningsloven, jf. forslagets § 3, nr.
1-3, og til kildeskatteloven, jf. forslagets § 4, nr. 2, er redaktionelle og medfører ikke provenumæssige konsekvenser.
Nedenfor er vist en samlet oversigt over de årlige provenuændringer, der skønnes at være forbundet med lovforslaget.
Lovforslagets enkelte elementer vedrører udestående spørsmål omfattet af skattereformaftalen mellem de fire regeringspartier, Socialdemokratiet og Det Radikale Venstre, og provenuændringerne skal derfor ses som led i skattereformens gennemførelse.
Samlet  

 provenuoversigt for lovforslaget Bemærkninger til de enkelte bestemmelser Til § 1 Til nr. 1 og 2 Forslaget til nr. 1 indeholder en redaktionel tydeliggørelse.
Forslaget til nr. 2 indeholder en ajourføring af henvisningerne til rentenedslagsloven.
Til nr. 3 Efter personskatteloven skal indkomst ved selvstændig erhvervsvirksomhed beskattes som personlig indkomst.
Driftsudgifter m.v. fratrækkes ved opgørelsen af den personlige indkomst.
Efter forslaget skal kursgevinster og tab på fordringer, der er erhvervet som vederlag for varer, tjenesteydelser m.v. (vederlagsnæring) medregnes ved opgørelsen af den personlige indkomst.
Til nr. 4 og 8 Forslaget vedrører fradraget på 130.000 kr. ved beregningen af 6 pct.'s skatten for en afdød og dennes ægtefælle for dødsåret.
Forslaget har sin baggrund i personskattelovens regler om personfradrag i dødsåret.
Efter personskatteloven overføres uudnyttede personfradrag ikke fra afdødes til længslevendes ansættelse i dødsåret eller omvendt, når dødsboet efter afdøde skiftes.
Det har den fordel, at boet efter afdøde kan afsluttes uden at afvente skatteligningen af længstlevende.
Til gengæld har såvel længstlevende som afdøde to personfradrag hver i deres ansættelse for at modvirke skatteskærpelser som følge af den manglende overførselsadgang.
Når boet efter afdøde udleveres til længstlevende til hensidden i uskiftet bo, beskattes længstlevende af både afdødes og længstlevendes indkomst i dødsåret, og der er ikke noget behov for at afskære overførsel af personfradrag mellem ansættelserne eller forhøje antallet af personfradrag i hver ansættelse til to.
Personskattelovens regler om personfradrag er udformet i overensstemmelse med de regler i kildeskatteloven om personfradrag, som de har afløst, og som har været gældende siden kildeskattens indførelse.
Ligesom for personfradraget gælder, at 130.000 kr.'s fradraget kan overføres mellem ægtefæller, der er samlevende ved indkomstårets udgang.
Forslaget går ud på at præcisere, at 130.000 kr.'s fradraget skal behandles ligesom personfradraget for dødsåret.
Ved skifte skal 130.000 kr.'s fradraget derfor ikke kunne overføres mellem længstlevendes og afdødes ansættelser, men til gengæld gives to fradrag i hver ansættelse.
Ved uskiftet bo foreslås, at der gives adgang til overførsel af en uudnyttet del af 130.000 kr.'s fradraget.
Skatteministeren kan fastsætte nærmere regler om overførsel af uudnyttet personfradrag ved hensidden i uskiftet bo.
Denne bemyndigelse foreslås udvidet til også at omfatte overførsel af uudnyttet 130.000 kr.'s fradrag for dødsåret.
Til nr. 5 og 7 Lovforslaget vedrører nedslagsberegningen efter det »vandrette« skatteloft for ægtefæller, der er samlevende i hele indkomståret, når dette omfatter et helt år.
De foreslåede ændringer vedrører først og fremmest reglerne om, hvem af ægtefællerne, der skal have medregnet hele sin skattepligtige indkomst, og hvem der skal have medregnet kapitalindkomsten.
Endvidere sker der i lovforslaget en præcisering af, hvorledes overgangsreglerne skal behandles i relation til det vandrette skatteloft.
Det vandrette skatteloft eller formueskatteloftet på 78 pct. af den skattepligtige indkomst begrænser skattebetalingen for formueskatteydere, der har en lav indkomst i forhold til deres formue.
I disse tilfælde vil den samlede indkomst- og formueskat kunne overstige 78 pct. af indkomsten.
Disse personer omfattes af reglerne om det vandrette skatteloft og får beregnet et nedslag i skatten.
Nedslaget beregnes således, at personens samlede skattebetaling så vidt muligt kommer til at udgøre 78 pct. af indkomsten.
Nedslaget gives i indtil 60 pct. af formueskatten og herefter i hele indkomstskatten til staten.
Det samlede nedslag kan dog ikke overstige den samlede formueskat.
Den skattepligtige skal således i alle tilfælde betale kommunal- og amtskommunal indkomstskat samt 40 pct. af formueskatten.
 Medlemmer af folkekirken skal tillige betale kirkelige afgifter.
Begrænsningerne på nedslaget medfører i visse tilfælde, at den samlede skattebetaling efter nedslag udgør mere end 78 pct. af indkomsten.
For ægtefæller, der er samlevende i et helt indkomstår på 12 måneder, beregnes formueskatten under eet af deres samlede skattepligtige formue.
Ved opgørelsen af den indkomst samt indkomstskat, der sammen med deres formueskat skal indgå i nedslagsberegningen, gælder et særligt regelsæt.
Før ægtefællebeskatningsreglerne indførtes fra og med indkomståret 1983, pålignedes formue og formueindkomst manden, og det vandrette skatteloft beregnedes således alene under hensyntagen til mandens indkomstforhold.
Efter 1983, hvor hustruen beskattedes af sin egen formue og formueindkomst, bevaredes princippet i skatteloftsberegningen, således at det kun var den ene ægtefælles arbejdsindkomst og ægtefællernes samlede formueindkomst, der medtoges i nedslagsberegningen.
Efter skattereformens indførelse bevares det vandrette skatteloft i princippet uændret.
Det er således stadig den ene ægtefælles personlige indkomst samt ægtefællernes samlede kapitalindkomst, der indgår i nedslagsberegningen.
Forslaget vedrører et område af skatteberegningen, der har betydning for en meget begrænset personkreds.
Regelsættet om det vandrette skatteloft berører mindre end en halv snes tusinde personer, og heraf er kun en del helårssamlevende ægtefæller.
Lovforslaget skønnes at have betydning for nogle få tusinde personer.
Efter gældende regler udgør skatteloftet 78 pct. af den ene ægtefælles skattepligtige indkomst med tillæg af den anden ægtefælles kapitalindkomst.
De skattebeløb, der indgår i nedslagsberegningen, omfatter ægtefællernes samlede formueskat samt en beregnet indkomstskat (ekskl. kirkelige afgifter) af summen af den ene ægtefælles skattepligtige indkomst og den anden ægtefælles kapitalindkomst.
Efter de gældende regler er det ægtefællen med den største skattepligtige indkomst, der skal have medregnet hele sin skattepligtige indkomst og den anden ægtefælle kun kapitalindkomsten.
Dette har imidlertid vist sig mindre hensigtsmæssigt.
Valget mellem ægtefællerne ud fra størrelsen af deres skattepligtige indkomster giver ægtefællerne mulighed for at øve indflydelse på, hvor stort et nedslag det "vandrette" skatteloft vil medføre.
De kan nemlig ved at overføre kapitalindkomst fra den ene ægtefælle til den anden i vidt omfang selv bestemme, hvem der skal have den største skattepligtige indkomst og dermed blive den beregningsmæssige hovedperson.
Denne valgmulighed bortfalder, hvis man som nu foreslået medtager hele den skattepligtige indkomst fra den ægtefælle, der har den største personlige indkomst, og den anden ægtefælles kapitalindkomst.
De personlige indkomster, der her foreslås opgjort uden eventuel regulering med overskydende kapitalindkomst og overskydende fradragsberettigede udgifter efter overgangsreglerne, ændres nemlig ikke, fordi ægtefællerne flytter om på deres kapitalindkomster.
I de tilfælde, hvor ægtefællernes personlige indkomster er lige store, foreslås det, at den ægtefælle, der har de største fradragsberettigede udgifter, skal have medregnet hele sin skattepligtige indkomst og den anden ægtefælle sin kapitalindkomst.
Det drejer sig her om de udgifter, der fradrages ved opgørelsen af den skattepligtige indkomst, men ikke ved opgørelsen af den personlige indkomst og kapitalindkomst.
 I det følgende redegøres der nærmere for de foreslåede ændringer.
Summen af den skattepligtige indkomst hos den af ægtefællerne, der har den største personlige indkomst (ægtefælle A) med tillæg eller fradrag af den anden ægtefælles kapitalindkomst (ægtefælle B), benævnes skatteloftsindkomsten.
Indkomstbeløbene, der indgår i skatteloftsindkomsten, er indkomstårets skattepligtige indkomst fra ægtefælle A opgjort før fradrag for underskud, der efter personskatteloven overføres fra ægtefælle B eller fra tidligere indkomstår med tillæg eller fradrag for ægtefælle B's kapitalindkomst.
Ved at opgøre indkomstbeløbene før underskud sikres, at det også i situationer med underskud er uden betydning for nedslagsberegningen, hvorledes kapitalindkomsten fordeles mellem ægtefællerne.
Indkomstskatten, der indgår i nedslagsberegningen, udgør summen af den almindelige indkomstskat, 12 pct.'s- og 6 pct.'s-skatter til staten samt indkomstskatten til amtskommune og kommune beregnet af skatteloftsindkomsten.
Det beregnede skattebeløb nedsættes med skatteværdien af eet personfradrag og med nedslag ifølge det skrå skatteloft.
Ved beregningen af 6 pct.'s-skatten efter § 8 benyttes eet bundfradrag.
Almindelig indkomstskat til stat, amt og kommune beregnes af skatteloftsindkomsten med de skatteprocenter, der er gældende i den kommune, hvor ægtefællen med den største personlige indkomst beskattes.
Kirkelige afgifter indgår som hidtil ikke i skatteloftsberegningen.
Udgør skatteloftsindkomsten et negativt beløb, beregnes skatteværdien heraf (eksklusive kirkeskat) til modregning i eventuelle 12 pct.'s- og 6 pct.'s-skatter.
Beregningsgrundlagene for 12 pct.'s- og 6 pct.'s- skatterne opgøres under hensyntagen til overgangsreglerne for ægtefæller efter §§ 21-24 og underskudsreglerne for negativ personlig indkomst efter § 13, stk. 4.
12 pct.'s-skatten efter § 7 beregnes af ægtefælle A's personlige indkomst.
Medfører overgangsreglerne, at ægtefællerne får overskydende kapitalindkomst, skal denne medregnes til beskatningsgrundlaget, der i så fald bliver ægtefælle A's beregningsmæssige personlige indkomst forhøjet med ægtefælle B's positive overskydende kapitalindkomst eller nedsat med dennes negative overskydende kapitalindkomst.
I begge tilfælde skal ægtefælle B's overskydende kapitalindkomst efter forslaget opgøres som efter de nu foreslåede regler i § 23, stk. 4.
Er ægtefælle B's overskydende kapitalindkomst positiv, tillægges højst et beløb svarende til ægtefælle B's beregningsmæssige personlige indkomst.
Er denne indkomst negativ, tillægges intet.
Er ægtefælle B's overskydende kapitalindkomst negativ, fradrages højst et beløb svarende til ægtefælle B's personlige indkomst nedsat med overskydende fradragsberettigede udgifter efter § 24.
 Er denne indkomst negativ, fradrages intet.
Dette beregningsgrundlag svarer til beregningsgrundlaget for 12 pct.'s-skatten efter § 23, stk. 4.
Grundlaget for 6 pct.'s-skatten efter § 8 svarer til ovennævnte grundlag for 12 pct.'s-skatten med tillæg af begge ægtefællers samlede positive beregningsmæssige kapitalindkomst.
Der gives eet 130.000 kr.'s fradrag ved beregningen af 6 pct.'s-skatten.
Er skatteloftsindkomsten negativ, skal der efter forslaget beregnes negativ skatteværdi heraf (eksklusiv kirkeskat). Den foreslås modregnet i eventuel 12 pct.'s- og 6 pct.'s-skat på samme måde som underskud, der modregnes efter personskattelovens § 13, stk.
 1., 1. pkt.
De således beregnede skattebeløb nedsættes dels efter § 19, stk. 1, der omhandler det skrå skatteloft, dels med skatteværdien af eet personfradrag.
Dette sidste fastsættes efter § 10 for ægtefællen med den største personlige indkomst.
Bliver summen af de beregnede indkomstskatter negativ, sættes skattebeløbet til nul.
Ligeledes sættes skatteloftsindkomsten til nul, hvis denne er negativ.
Selve nedslaget i indkomst- og formueskatterne foreslås som hovedregel beregnet som et beløb, der højst kan udgøre den del af de beregnede skattebeløb, der overstiger 78 pct. af skatteloftsindkomsten.
Nedslaget gives i indtil 60 pct. af formueskatten og derefter i statsindkomstskatterne.
Det samlede nedslag kan som hidtil ikke overstige den samlede formueskat, og nedslaget i statsindkomstskatterne kan ikke overstige ægtefællernes samlede statsindkomstskatter.
Nedslaget i formueskatten og statsindkomstskatterne fordeles mellem ægtefællerne i forhold til deres skattepligtige formuer.
Overstiger nedslaget i statsindkomstskatten den ene ægtefælles statsindkomstskatter, fragår det overskydende beløb i den anden ægtefælles statsindkomstskatter.
Som foran nævnt ses der ved opgørelsen af den foreslåede skatteloftsindkomst helt bort fra eventuelle underskudsbeløb, der efter personskatteloven er overført fra den anden ægtefælle (ægtefælle B) eller fra tidligere indkomstår.
Derved forøges skatteloftsindkomsten og de deraf beregnede indkomstskatter, mens ægtefællernes formueskat ikke påvirkes af, at de nævnte underskudsbeløb udelades ved beregningen af nedslagsbeløbet.
Dette kan i nogle tilfælde, hvor de udeladte underskudsbeløb er forholdsvis store, føre til mindre rimelige resultater.
Det kan således forekomme, at udeladelsen af underskudsbeløbene forøger skatteloftsindkomsten så meget, at de 78 pct. af denne bringes op i nærheden af det beregnede samlede skattebeløb eller overstiger dette, således at nedslagsbeløbet beskæres mærkbart eller endog helt bortfalder.
Ved at udelade store underskudsbeløb ved opgørelsen af skatteloftsindkomsten kan det også forekomme, at de indkomstskattebeløb, der beregnes af skatteloftsindkomsten og indgår i opgørelsen af nedslagsbeløbet, bliver uforholdsmæssigt meget større end de skattebeløb, der beregnes på basis af skatteyderens indkomstansættelse.
Det vil i nogle tilfælde bevirke, at nedslagsbeløbet bliver så stort i forhold til de skattebeløb, der skal nedsættes, at resultatet bliver en indkomst- og formuebeskatning, der er langt mindre end det tilsigtede niveau på omkring 78 pct. af den skattepligtige indkomst.
For så vidt muligt at undgå sådanne mindre rimelige resultater, indeholder forslaget en undtagelsesbestemmelse, der skal anvendes af de ægtepar, hvis sammenlagte skattepligtige indkomster er mindre end skatteloftsindkomsten.
I disse tilfælde ændres beregningen af nedslagsbeløbet således, at der ved opgørelsen af skattebeløbene beregnes almindelig indkomstskat til staten og indkomstskat til kommune og amtskommune af ægtefællernes samlede skattepligtige indkomst i stedet for af skatteloftsindkomsten.
Desuden beregnes selve 78 pct.'s grænsen af ægtefællernes samlede skattepligtige indkomst og ikke af skatteloftsindkomsten.
Disse undtagelsesbestemmelser vil sikre, at det beregnede nedslagsbeløb vil være stort nok til at bringe ægtefællernes samlede skat ned til de 78 pct. af deres samlede skattepligtige indkomst, medmindre dette hindres af de foran nævnte almindelige begrænsninger i nedslagsbeløbet, hvorefter dette ikke kan overstige hverken summen af indkomstskatten til staten og 60 pct.
af formueskatten eller den samlede formueskat.
Endvidere vil undtagelsesbestemmelserne normalt sikre, at nedslaget ikke bringer ægtefællernes samlede skat ned under ca. 78 pct. af deres samlede skattepligtige indkomst.
Dog vil bestemmelsen om, at der ved udregningen af de skattebeløb, der skal benyttes ved beregningen af nedslagsbeløbet, kun regnes med et enkelt personfradrag og eet 130.000 kr.'s bundbeløb ved udregningen af 6 pct.'s-skatten, i nogle tilfælde bevirke, at de samlede skatter efter nedslag bliver lavere end 78 pct. af ægtefællernes samlede skattepligtige indkomst.
De foreslåede regler vil bevirke, at skatten i nogle tilfælde bliver højere, i andre tilfælde noget lavere end efter de gældende regler.
Til nr. 6 Personskattelovens § 23, stk. 4, indeholder reglerne om, hvorledes den del af kapitalindkomsten, der i en overgangsperiode skal beskattes sammen med den personlige indkomst, den såkaldte overskydende kapitalindkomst, skal beskattes hos samlevende ægtefæller.
Den gældende formulering af bestemmelsen tilsigter, at den beregnede skat for ægtefællerne set under eet bliver den samme uafhængigt af, hvorledes de har delt og selvangivet kapitalindkomsten imellem sig (ægtefælleneutralitet).
Imidlertid har nærmere analyser af beregninger vist, at det efter den gældende formulering ikke i alle tilfælde er uden betydning for ægtefællernes samlede skat, hvorledes kapitalindkomsten er fordelt mellem ægtefællerne.
Dette åbner også mulighed for, at ægtepar kan ændre deres samlede skat ved at overføre kapitalindkomst fra den ene ægtefælle til den anden.
Forslaget er udformet således, at ægtefællernes samlede skat ikke påvirkes af, hvorledes kapitalindkomsten fordeles mellem ægtefællerne.
Efter den nu foreslåede formulering skal 12 pct.'s skatten af overskydende kapitalindkomst hos den ægtefælle, der har den mindste personlige indkomst, fortsat beregnes "på toppen" af den beregningsmæssige personlige indkomst hos ægtefællen med den største personlige indkomst.
Dog skal positiv overskydende kapitalindkomst efter forslaget i visse tilfælde nedsættes forinden 12 pct.'s skatten beregnes.
Denne skat beregnes nemlig af den personlige indkomst med tillæg af positiv overskydende kapitalindkomst, og hvis den personlige indkomst er negativ, f.eks. på grund af underskud i en erhvervsvirksomhed, skal beregningsgrundlaget efter forslaget nedsættes med den negative personlige indkomst, før 12 pct.'s skatten beregnes.
Er den overskydende kapitalindkomst negativ, skal 12 pct.'s skatten efter forslaget kun nedsættes med skatteværdien af den del af den negative overskydende kapitalindkomst, der modsvares af positiv personlig indkomst.
Dette skyldes, at den del af den negative overskydende kapitalindkomst, der overstiger den positive personlige indkomst, efter overgangsreglerne skal behandles som negativ personlig indkomst, der overføres til den anden ægtefælle og fragår i dennes personlige indkomst eller kapitalindkomst efter underskudsreglerne i § 13, stk. 4.
Endvidere foreslås det, at reglerne om beregning af 6 pct.'s skatten helt udgår af § 23, stk. 4. Herefter skal 6 pct.'s skatten beregnes efter de almindelige regler i personskatteloven.
 Beregningsgrundlagene opgøres således efter §§ 21, 22, 23, stk.
1-3 og § 24, for hver ægtefælle for sig, og skattebeløbene beregnes efter § 8.
Til § 2 Til nr. 1, 5 og 6 Forslaget i nr. 1, 5 og 6 har til formål at gøre den del af underholdsbidraget til børn, der ikke overstiger normalbidraget for underholdsbidrag, skattefrit for barnet.
Forslaget indebærer, at børn af enlige forsørgere bliver stillet skattemæssigt bedre end efter de gældende regler.
Underholdsbidrag til børn beskattes efter de gældende regler fuldt ud hos barnet.
Barnets personfradrag reduceres i realiteten med bidragsbeløbets størrelse, og barnet får herved et mindre personfradrag end børn af samlevende forældre.
Det betyder, at barnet ikke vil kunne tjene så store skattefri beløb som disse børn.
Lovforslaget vil derfor i skattemæssig henseende skabe ligestilling mellem børn, der modtager underholdsbidrag, og børn, der bor hos begge deres forældre.
Forslaget ændrer ikke de gældende regler om den bidragspligtiges fradragsret for ydede underholdsbidrag.
Efter de gældende regler skal det fulde børnebidrag beskattes hos barnet.
Efter forslaget vil den del af underholdsbidraget, der ikke overstiger det af socialministeren fastsatte normalbidrag for underholdsbidrag til børn, blive gjort skattefrit for barnet.
 Normalbidraget for løbende underholdsbidrag til børn udgør fra 1.
juli 1987 7.176 kr. årligt.
Bidraget betales halvårsvis forud, medmindre andet er bestemt.
Ud over de løbende underholdsbidrag kan den bidragspligtige blive pålagt at udrede særlige bidrag til barnet i medfør af § 15 i lov om børns retsstilling.
Disse bidrag kan pålægges den bidragspligtige i anledning af omkostninger ved barnets dåb, konfirmation, sygdom og begravelse eller i anden særlig anledning.
Bidrag til dåb udgør normalt 1 gang det pr. 1. januar gældende månedlige normalbidrag, og bidrag til konfirmation udgør normalt 3 til 5 gange det månedlige normalbidrag.
I tilfælde, hvor barnet ikke skal konfirmeres, kan der i stedet pålægges den bidragspligtige at udrede et "udstyrsbidrag" til barnet.
Dette bidrag udmåles på samme måde som konfirmationsbidraget.
De øvrige særlige bidrag, det vil sige til barnets sygdom, begravelse eller i anden særlig anledning, udmåles ikke takstmæssigt.
I praksis gives der bidragydere fradrag for dåbs- og konfirmationsbidrag, selv om der ikke er tale om løbende underholdsbidrag.
Bidragene betragtes således som en del af underholdsbidraget til børn.
Det forudsættes, at denne praksis opretholdes.
I konsekvens heraf foreslås, at barnet ud over normalbidraget for de løbende underholdsbidrag også fritages for beskatning for bidrag i anledning af dåb og bidrag i anledning af, at barnet når konfirmationsalderen (konfirmations- og udstyrsbidrag).
Skattefritagelsen kan dog kun ske for den del af bidragene, der ikke overstiger henholdsvis 1 og 3 gange det månedlige normalbidrag.
Særlige bidrag i anledning af barnets sygdom fastsættes sjældent i praksis.
I stedet gives der indehaveren af forældremyndigheden et særligt tilskud efter bistandsloven til dækning af udgifterne i forbindelse med barnets sygdom.
På den baggrund findes det ikke hensigtsmæssigt at ændre i den skattemæssige behandling af særlige bidrag i anledning af barnets sygdom.
Det samme gælder særlige bidrag til barnets begravelse eller i anden særlig anledning.
Disse bidrag vil derfor fortsat være skattepligtige for barnet.
I konsekvens af at normalbidraget gøres skattefrit, foreslås det i § 2, nr. 1, at den forskudsvise udbetaling af underholdsbidrag til børn fra det offentlige efter § 14 i loven om børnetilskud og forskudsvis udbetaling af børnebidrag ligeledes gøres skattefri.
Når et underholdsbidrag, der er fastsat efter lov om børns retsstilling, ikke er betalt på forfaldsdagen, kan bidraget under visse nærmere betingelser kræves udbetalt fra det offentlige, dog højst med normalbidraget.
Bidraget kan udbetales forskudsvis, indtil barnet fylder 18 år.
Når et bidrag udbetales forskudsvis, indtræder det offentlige i retten til at indkræve bidraget fra den bidragsskyldige.
Særlige bidrag, som efter lov om børns retsstilling er pålagt i anledning af barnets dåb, konfirmation, sygdom eller begravelse eller i anden særlig anledning, kan efter § 15, stk. 2, i børnetilskudsloven ligeledes udbetales forskudsvis af det offentlige.
Som nævnt ovenfor angår den foreslåede skattefritagelse både normalbidraget for de løbende underholdsbidrag til børn samt de særlige bidrag, der kan pålægges den bidragspligtige efter lov om børns retsstilling til afholdelse af omkostninger i forbindelse med barnets dåb og udgifter i anledning af, at barnet har nået konfirmationsalderen.
I konsekvens heraf foreslås det, at de forskudsvise udbetalinger af de særlige bidrag til barnets dåb og i anledning af, at barnet har nået konfirmationsalderen, ligeledes gøres skattefrie, i det omfang disse bidrag ikke overstiger henholdsvis 1 og 3 gange det månedlige normalbidrag.
Efter den gældende bestemmelse i ligningslovens § 7, litra p, skal ungdomsydelsen efter loven om børnetilskud og andre familieydelser ikke medregnes til den skattepligtige indkomst.
Ungdomsydelsen blev ophævet den 1. juli 1987, hvor reglerne i loven om børnetilskud og forskudsvis udbetaling af børnebidrag trådte i kraft.
For modtagere af ungdomsydelsen indeholder børnetilskudsloven en overgangsordning i § 28. Herefter kan der ydes overgangsbeløb til visse familier, som den 30. juni 1987 modtager ungdomsydelsen, og som ikke vil være berettiget til det ordinære børnetilskud.
Det foreslås i lovforslagets § 2, nr. 1, at dette overgangsbeløb gøres skattefrit for modtagerne.
Til nr. 2 3 pct.'s fradraget beregnes efter den gældende lovgivning af den personlige indkomst uden hensyntagen til personskattelovens overgangsregler (personskattelovens §§ 21-24), men efter at den personlige indkomst eventuelt er reguleret efter personskattelovens underskudsregler (personskattelovens § 13).
Personskattelovens underskudsregler påvirker imidlertid overgangsreglerne, idet den negative personlige indkomst, der omfattes af personskattelovens underskudsregler i § 13, stk. 3 og 4, er den beregningsmæssige personlige indkomst, der netop reguleres efter overgangsreglerne.
Det er således ikke, som angivet i loven, muligt at foretage beregningen af 3 pct.'s fradraget, efter at den personlige indkomst eventuelt er reguleret efter personskattelovens underskudsregler, uden at der tages hensyn til virkningen af overgangsreglerne.
Det foreslås derfor, at 3 pct.'s fradraget beregnes før modregning af evt. underskud i personlig indkomst efter personskattelovens § 13, stk. 3 og 4.
3 pct.'s fradraget beregnes herefter af indkomstårets positive personlige indkomst, før der foretages regulering efter overgangsreglerne i §§ 21-24 og før modregning og overførsel af underskud efter § 13, stk. 3 og 4.
Til nr. 3 Efter ligningslovens § 9, stk. 5, 1. pkt., er godtgørelse, der udbetales af arbejdsgiveren for udgifter, lønmodtageren påføres som følge af arbejdet, skattepligtige.
Dette gælder dog ikke godtgørelse for rejse- og befordringsudgifter, såfremt godtgørelsen ikke overstiger satser, der fastsættes af Ligningsrådet.
Som en yderligere undtagelse foreslås det, at godtgørelse for udgifter til kost og logi (inklusive beklædning til børn under 12 år), der ydes i forbindelse med døgnpleje omfattet af bistandslovens §§ 65 og 66, ikke skal medregnes ved indkomstopgørelsen.
Der opnås dog kun skattefrihed for den del af godtgørelsen, der ikke overstiger de satser vedrørende kost og logi, som fastsættes efter bistandslovens § 66, stk. 5.
Baggrunden for forslaget er, at det har vist sig, at den omlægning af lønmodtagernes fradragsberettigede udgifter, der er sket som led i skattereformen, har ramt plejeforældrene utilsigtet hårdt.
Plejeforældre, hos hvem børn og unge er anbragt i døgnpleje under medvirken af det sociale udvalg, modtager efter bistandslovens § 66, stk. 5, betaling for opholdet.
Det sociale udvalg yder en særskilt godtgørelse til dækning af merudgifter til kost og logi for plejebarnet.
På årsbasis udgør omkostningsgodtgørelsen omkring 30.000 kr. pr. barn.
I langt de fleste tilfælde er plejeforældrene lønmodtagere, og den godtgørelse, de modtager for udgifter til kost og logi for plejebarnet, er efter de gældende regler personlig indkomst for plejetilladelsens indehaver (§ 65)/den godkendte familieplejer (§ 66). Den tilsvarende udgift kan kun fratrækkes ved opgørelsen af den skattepligtige indkomst.
Den personlige indkomst indgår i beregningsgrundlaget for 12 pct.'s-skatten og 6 pct.'s-skatten efter personskatteloven.
De nævnte udgifter fragår derimod ikke ved beregningen af 12 pct.'s-skatten og 6 pct.'s-skatten.
Dette betyder, at godtgørelsen vil kunne blive beskattet med op til 68 pct., mens der maksimalt kan opnås en skatteværdi på ca. 51 pct. af det tilsvarende fradrag.
Efter forslaget er godtgørelser for udgifter til kost og logi, der ikke overstiger de fastsatte satser, og som udbetales til personer, der har plejetilladelse eller godkendelse, skattefri.
Skattefriheden forudsætter altså, at der foreligger en tilladelse efter bistandslovens § 65 (privat familiepleje), eller en godkendelse efter bistandslovens § 66 (formidlet døgnophold).
Ved omlægningen fra en fradragsordning til skattefrihed undgår disse plejeforældre tillige fradragsbegrænsningen for lønmodtagerudgifter.
Efter ligningslovens § 9, stk. 1, kan lønmodtageres udgifter kun fradrages med det beløb, hvormed de samlede fradragsberettigede udgifter overstiger et grundbeløb på 3.000 kr.
Forslaget tager alene sigte på lønmodtagere.
De plejeforældre, der udøver døgnplejen som selvstændig erhvervsvirksomhed, er ikke omfattet af forslaget.
Det skyldes, at selvstændige erhvervsdrivende kan fradrage udgifterne til kost og logi i den personlige indkomst, og at de kan benytte virksomhedsordningen.
Der kan ikke foretages fradrag for udgifter til kost og logi i det omfang, der er modtaget skattefri godtgørelse herfor.
Er de fradragsberettigede udgifter, som godtgørelsen tilsigter at dække, større end godtgørelsen, kan forskellen mellem de fradragsberettigede udgifter og den udbetalte godtgørelse fradrages ved opgørelsen af den skattepligtige indkomst, dvs. med ca. 51 pct.'s skatteværdi.
Der må i den situation kræves dokumentation for samtlige udgifter, der er afholdt i forbindelse med plejeforholdet.
Hvis godtgørelsen overstiger Socialstyrelsens satser, skal det overskydende beløb medregnes ved opgørelsen af modtagerens skattepligtige almindelige indkomst og den personlige indkomst.
Hvis plejeforældre får refunderet udgifter i forbindelse med plejeforholdet mod dokumentation ved eksterne udgiftsbilag (udlæg efter regning), holdes refusionen og udgifterne helt uden for indkomstopgørelsen og påvirker derfor ikke skatteberegningen.
Til nr. 4 Lovforslaget tilsigter at lempe beskatningen for gifte lønmodtagere, der er bosat i udlandet og har erhvervet lønindkomst ved arbejde i Danmark.
Der har gennem de seneste år fundet en skærpelse sted af beskatningen af begrænset skattepligtige personer ved forhøjelser af den kommunale indkomstskat og af statsskatten.
Folkepensionsbidraget og dagpengebidraget blev som led i skattereformen indregnet i statsskattesatsen på de 22 pct. med den virkning, at også begrænset skattepligtige skal betale disse bidrag.
Hertil kommer, at det som led i gennemførelsen af skattereformen blev bestemt, at overførsel af uudnyttet personfradrag mellem ægtefæller forudsætter, at begge ægtefæller er fuldt skattepligtige her til landet.
Den tidligere gældende regel om, at begrænset skattepligtige får yderligere et personfradrag, hvis de er gift, og ægtefællen ikke har fået skattenedsættelse med personfradraget, blev ophævet.
Det er forbundet med visse ulemper af økonomisk og social karakter at bo i et land og erhverve lønindtægt i et andet.
På det økonomiske område kan det f.eks. nævnes, at renter af gæld i eget hus ikke kan fratrækkes i den lønindkomst, der er erhvervet i et andet land, og som ofte udgør den væsentligste indtægtskilde for familien.
Det er navnlig gifte lønmodtagere, der bor i udlandet og har lønindkomst her i landet, som i de senere år har mærket den ændrede beskatning.
Det foreslås derfor, at der gives et ligningsmæssigt fradrag med et grundbeløb på 27.100 kr. til den gifte person A, der er begrænset skattepligtig efter kildeskattelovens § 2, stk. 1, litra a, jf. § 43, stk. 1, og som ved indkomstårets udløb er samlevende med ægtefælle B.
Det drejer sig om personer, bosat i udlandet, der erhverver indkomst hidrørende fra arbejde udført her i landet.
Er ægtefælle B begrænset skattepligtig til Danmark, er den pågældende berettiget til personfradrag ved skatteberegningen efter de særlige regler, som gælder for begrænset skattepligtige personer.
Har ægtefælle B ingen indkomst, der er omfattet af den begrænsede skattepligt, kan det uudnyttede personfradrag efter de gældende regler ikke overføres til den skattepligtige ægtefælle A.
Som kompensation herfor kan ægtefælle A efter forslaget fratrække et grundbeløb på 27.100 kr. (1987-niveau) ved opgørelsen af den skattepligtige indkomst.
Fradraget svarer til personfradraget efter personskattelovens § 10, stk. 1, og reguleres efter personskattelovens § 20. For indkomståret 1988 udgør fradragsbeløbet 28.200 kr.
Til nr. 7 Efter ligningslovens § 33 B kan danske sømænd på udenlandske skibe få et særligt fradrag ved indkomstopgørelsen.
Fradraget træder i stedet for det faste lønmodtagerfradrag.
Forslaget er en konsekvens af ophævelsen af bestemmelserne om det faste lønmodtagerfradrag i kildeskatteloven i forbindelse med skattereformen.
Det foreslås, at der i bestemmelsen henvises direkte til de fradrag i ligningsloven og pensionsbeskatningsloven, som fradraget træder i stedet for.
Det drejer sig om fradrag for forskellige lønmodtagerudgifter, jf.
 ligningslovens § 9, stk. 1, fradrag for befordringsudgifter, jf.
ligningslovens §§ 9 B-9 D, fradrag for udgifter til faglige kontingenter, jf. ligningslovens § 13, samt fradrag for udgifter til arbejdsløshedsforsikring efter § 49, stk. 1, i pensionsbeskatningsloven.
Til § 3 Lov om beskatning af fortjeneste ved afståelse af aktier m.v. er senest ændret ved lov nr. 311 af 25. maj 1987, jf.
Folketingstidende 1986/87; sp. 8275, 8929, 11611, 12281; tillæg A, sp. 4571; tillæg B, sp. 1679, 2369.
 De foreslåede ændringer er af redaktionel karakter.
Den under nr. 1 foreslåede ændring skyldes, at der i forbindelse med gennemførelsen af § 2 b, der blev indsat i aktieavancebeskatningsloven ved lov nr. 311 af 25. maj 1987, ved en skrivefejl blev anvendt ordet "indkomstår" i stedet for ordet "kalenderår". Det fremgår af bemærkningerne til lovforslaget  

 samt af bestemmelsens sammenhæng med ligningslovens § 16 A, stk. 2, og aktieavancebeskatningslovens § 1, stk. 3, at det relevante begreb er "kalenderår".
Den under nr. 2 foreslåede genindsættelse af Statsanstalten for Livsforsikring i § 4, stk. 5, 1. pkt., betyder, at Statsanstalten ligesom aktieselskaber m.v. ikke beskattes efter hovedaktionærreglerne, selv om Statsanstalten i øvrigt opfylder betingelserne for at være hovedaktionær f.eks. ved at eje mindst 25 pct. af aktiekapitalen i det pågældende selskab.
 Den foreslåede ændring blev vedtaget ved § 4 i lov nr. 146 af 25.
marts 1987, men udgik ved en redaktionel fejl ved lov nr. 310 af 25. maj 1987.
Den under nr. 3 foreslåede ændring skyldes, at henvisningen i § 6, stk. 1, til stk. 2-8 ved en fejl ikke blev ændret, da stk. 9 blev indsat i § 6 ved lov nr. 310 af 25. maj 1987.
Til § 4 Til nr. 1 Forslaget er en konsekvensændring som følge af, at underholdsbidrag til børn gøres skattefrit for barnet for den del af bidragene, der ikke overstiger det af socialministeren fastsatte normalbidrag.
Til nr. 2 Den ændrede affattelse af kildeskattelovens § 65 A, stk. 2, er alene af redaktionel karakter.
§ 65 A, stk. 2, blev indsat ved lov nr. 309 af 25. maj 1987. Loven udgjorde en del af den såkaldte skatteflugtspakke.
Der er rejst tvivl om, hvorvidt en almindelig sproglig forståelse af § 65 A, stk. 2, dækker den rette forståelse af bestemmelsen, således som det er kommet til udtryk i bemærkningerne til bestemmelsen, nemlig at den endelige beskatning med 30 pct. kun gælder for begrænset skattepligtige.
Ved forslaget præciseres denne forståelse af reglen.
De to tekster kan sammenlignes i parallelteksten til dette ændringsforslag.
Til § 5 Forslagets § 1, nr. 1-4 og 8, § 2, nr. 2-4 og 7, samt § 4, nr. 2, foreslås at skulle have virkning fra og med indkomståret 1987.
For så vidt angår kursgevinster og tab, jf. forslagets § 1, nr. 3, der er realiseret før den 1. januar 1988, kan den skattepligtige dog vælge at medregne nettokursgevinsten eller nettokurstabet ved opgørelsen af kapitalindkomsten.
De foreslåede regler om det vandrette skatteloft og overgangsreglerne for ægtefæller foreslås først at skulle have virkning fra og med indkomståret 1988 (forslagets § 1, nr. 5-7).
Forslagets bestemmelser om underholdsbidrag til børn og forskudsvis udbetaling af børnebidrag foreslås at få virkning for bidrag, der vedrører tiden fra og med den 1. januar 1987. Såfremt et bidragsbeløb er blevet ydet for en periode, der både angår indkomståret 1986 og indkomståret 1987, skal der således foretages en periodisering af beløbet ved barnets indkomstopgørelse.
Det vil sige, at den del af bidraget, der forholdsmæssigt vedrører perioden frem til 31. december 1986 medregnes ved barnets indkomstopgørelse for indkomståret 1986.
Den del af bidraget, der vedrører tiden efter 31. december 1986, medregnes ved barnets indkomstopgørelse for indkomståret 1987.
Indtil den 1. juli 1987 har en moders normalbidrag i henhold til en bestående bidragsforpligtelse været lavere end normalbidraget for mænd.
Fra den 1. juli 1987 er mænds og kvinders normalbidrag af samme størrelse.
For tiden 1. januar - 30. juni 1987 foreslås det, at et beløb, som svarer til normalbidraget for mænd, gøres skattefrit for barnet.
Efter den gældende bestemmelse i ligningslovens § 7, litra p, skattefritages børnetilskud og ungdomsydelsen efter lov om børnetilskud og andre familieydelser.
 Loven om børnetilskud og andre familieydelser blev ophævet den 1.
juli 1987, hvor loven om børnetilskud og forskudsvis udbetaling af børnebidrag trådte i kraft.
Det foreslås på den baggrund, at børnetilskud og overgangsbeløb, som ydes efter den nye børnetilskudslov skattefritages med virkning fra den 1. juli 1987. Indtil dette tidspunkt skattefritages de børnetilskud og ungdomsydelser, der er blevet ydet efter den tidligere børnetilskudslov, efter den gældende bestemmelse i ligningslovens § 7, litra p. (§ 2, nr. 1, 5 og 6 samt § 4, nr. 1).
§ 3, nr. 2, har virkning fra den 1. januar 1988. Baggrunden herfor er, at lov nr. 146 af 25. marts 1987, hvorved Statsanstalten for Livsforsikring skattemæssigt blev ligestillet med aktieselskaber, har virkning fra den 1. januar 1988.
 Bilag 1.
Eksempel til ændringsforslagets § 1, nr. 5, ad personskattelovens § 19.
 Det vandrette skatteloft i personskatteloven.
Følgende eksempel viser, hvorledes et ægtepar efter de gældende regler i personskatteloven kan påvirke nedslaget i skatten efter det "vandrette" formueskatteloft ved at ændre kapitalindkomstens fordeling mellem ægtefællerne.
Skatteloftet udgør 78 pct. af den ene ægtefælles skattepligtige indkomst ( 1) med tillæg af den anden ægtefælles ( 2) kapitalindkomst.
I eksemplet er  1 ægtefællen med den største skattepligtige indkomst.
 Ægtefællernes personlige indkomster er de samme i de to eksempler.
Ægteparrets samlede kapitalindkomst er den samme (71.000 kr.) i de to eksempler, men ved at flytte 1.000 kr. kapitalindkomst over til hustruen reduceres ægteparrets skat i eksempel II med 10.140 kr.
I eksempel I har manden den største skattepligtige indkomst og beregningsgrundlaget for 78 pct.-loftet er hans skattepligtige indkomst (291.000 kr.) + hustruens kapitalindkomst (70.000 kr.), dvs. i alt 361.000 kr.
I eksempel II har hustruen den største skattepligtige indkomst, og beregningsgrundlaget for 78 pct.- loftet er nu hendes skattepligtige indkomst (291.000 kr.) + mandens kapitalindkomst, der er 0, dvs. 291.000 kr.
Efter ændringsforslaget bliver ægtefællernes skat den samme uanset fordelingen af kapitalindkomsten.
Bilag 2 Eksempel til ændringsforslagets § 1, nr. 6, ad personskattelovens § 23, stk. 4.
Positiv overskydende kapitalindkomst hos ægtefællen med den mindste personlige indkomst (ægtefælle B).
 Ægtefælle B's personlige indkomst er negativ.
 Kommuneskat m.v. 28 pct.
Forskel (ægteparret) - 4.800 a) Nedgangen i ægteparrets samlede skat på 4.800 kr. skyldes, at ægtefælle B's negative personlige indkomst efter gældende regler ikke modregnes i ægtefælle B's overskydende kapitalindkomst ved opgørelsen af grundlaget for 12 pct.'s-skatten.
Efter lovforslaget skal der foretages en sådan modregning.
Herved falder skatten med 4.800 kr., svarende til 12 pct. af 40.000 kr.
b) Hvis kapitalindkomsten på de 110.000 kr. i stedet var placeret hos ægtefælle A, bliver ægteparrets skat efter loven 179.404 kr., dvs. ligesom ændringsforslaget.
Nu bliver ægtefælle B's beregningsmæssige personlige indkomst - 40.000 kr., og dette underskud modregnes efter underskudsreglerne i ægtefælle A's beregningsmæssige personlige indkomst.
Efter ændringsforslaget er ægteparrets skat uafhængig af kapitalindkomstens fordeling mellem ægtefællerne, dvs. fortsat 179.404 kr.
Bilag 3 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
 september 1987, foretages følgende ændringer:
 1. § 4, stk. 1, nr. 5, affattes således:
»5) skattepligtig fortjeneste eller skattepligtige afståelsessummer efter aktieavancebeskatningslovens §§ 2 og 2 a eller ligningslovens § 16 B,».
2. I § 4, stk. 1, nr. 9, ændres »§ 3, stk. 1 og 2,» til:  

 »§§ 3 og 4,».
 3. I § 4, stk. 3, indsættes som 3. pkt.:
»Endvidere medregnes i den personlige indkomst gevinster og tab på fordringer, som omfattes af § 4 i lov om skattemæssig behandling af gevinst og tab på fordringer og gæld.«.
§ 4. Kapitalindkomst omfatter det samlede nettobeløb af 1) renteindtægter og renteudgifter, 2) skattepligtige kursgevinster og fradragsberettigede kurstab efter lov om skattemæssig behandling af gevinst og tab på fordringer og gæld, 3) beregnet kapitalafkast i selvstændig erhvervsvirksomhed efter virksomhedsskattelovens § 7, 4) aktieudbytte og skattegodtgørelse efter ligningslovens § 16A og selskabsskattelovens § 17A, 5) skattepligtig fortjeneste ved afståelse af aktier m.v. efter aktieavancebeskatningslovens §§ 2 og 2 a eller ligningslovens § 16 B, 5a) skattepligtig fortjeneste og fradragsberettiget tab ved udlodning af likvidationsprovenu og afståelse af andelsbeviser m.v. efter aktieavancebeskatningslovens § 2 b, 6) overskud eller underskud af en- eller tofamilieshuse m.v., fritidshuse, ejerlejligheder, grunde og lignende, jf.
ligningslovens § 15A, 7) de i ligningslovens § 8, stk. 3, omhandlede provisioner m.v., 8) beløb efter virksomhedsskattelovens § 11, stk. 4, sidste pkt., 9) nedslag efter lov om nedslag i skatteansættelsen for renteindtægter m.v. § 3, stk. 1 og 2, 10) indkomst ved selvstændig skibsvirksomhed, når denne virksomhed er den skattepligtiges bierhverv.
Stk. 2. Omkostninger, der i årets løb er anvendt til at erhverve, sikre og vedligeholde kapitalindkomst, fradrages ved opgørelsen af denne.
Stk. 3. Personer skal medregne indtægter og udgifter som nævnt i stk. 1-2 ved opgørelsen af den personlige indkomst, hvis de driver virksomhed som bankiere eller vekselerere og indtægterne og udgifterne hidrører fra denne virksomhed.
Det samme gælder, hvis de i øvrigt udøver næring ved køb og salg af fordringer eller driver næringsvirksomhed ved finansiering.
 4. I § 8 indsættes som stk. 3 og stk. 4:
»Stk. 3. Dør en gift person, der levede sammen med sin ægtefælle ved dødsfaldet, indrømmes der to fradrag efter stk. 1 ved beregningen af afdødes skat, når afdøde er omfattet af kildeskattelovens § 14, stk. 1-9. Den længstlevende ægtefælle er i samme tilfælde berettiget til to fradrag efter stk. 1 ved beregningen af skatten for dødsåret, medmindre længstlevende lever sammen med en ny ægtefælle ved udgangen af dødsåret.
Overførsel af uudnyttede fradrag mellem afdødes og ægtefællens ansættelser foretages ikke.
Stk. 4. Hvis der efter kildeskattelovens §§ 13 eller 20 C, stk. 1, 2. pkt., foretages en ansættelse af afdødes og længstlevendes indkomst i dødsåret, kan et eventuelt uudnyttet fradrag efter stk. 1 overføres til forhøjelse af den anden ægtefælles fradrag efter stk. 1. Det er en forudsætning, at ægtefællerne var samlevende ved dødsfaldet, og at den længstlevende ægtefælle ikke lever sammen med en ny ægtefælle ved udgangen af dødsåret.".
§ 8. Skatten efter § 5, nr. 3, beregnes med 6 pct. af den personlige indkomst med tillæg af positiv kapitalindkomst, i det omfang denne sum overstiger et bundfradrag på 130.000 kr.
Bundfradraget reguleres efter § 20.
Stk. 2. Hvis en gift persons personlige indkomst med tillæg af positiv kapitalindkomst er lavere end det i stk. 1 nævnte bundfradrag, forhøjes den anden ægtefælles bundfradrag med forskelsbeløbet.
Forhøjelsen kan dog højst udgøre et til bundfradraget svarende beløb.
Er kapitalindkomsten negativ, fragår den i den anden ægtefælles positive kapitalindkomst ved beregningen af skat efter § 5, nr. 3. Det er en forudsætning, at ægtefællerne er samlevende ved indkomstårets udløb.
 5. I § 19 ophæves stk. 3 og 4, og i stedet indsættes:
»Stk. 3. Når gifte personer er samlevende i hele indkomståret, og dette omfatter en periode af et helt år, opgøres en særlig indkomst (skatteloftsindkomsten) hos den ægtefælle, der har den største personlige indkomst.
Opgørelsen af skatteloftsindkomsten sker på grundlag af den skattepligtige indkomst, idet der ses bort fra underskud, der er overført fra ægtefællen, og fra underskud, der er fremført fra tidligere indkomstår.
Ved opgørelsen af skatteloftsindkomsten forhøjes den skattepligtige indkomst med den anden ægtefælles positive kapitalindkomst eller nedsættes med dennes negative kapitalindkomst.
Stk. 4. Ved beregning af nedsættelsen efter stk. 2 for ægtefæller omfattet af stk. 3. benyttes følgende skattebeløb:
 1) Ægtefællernes samlede formueskat.
2) Almindelig indkomstskat til staten samt kommunal og amtskommunal indkomstskat beregnet af skatteloftsindkomsten.
Er ægtefællernes samlede skattepligtige indkomst mindre end skatteloftsindkomsten, beregnes de nævnte skatter af ægtefællernes samlede skattepligtige indkomst.
3) Skat efter § 7 beregnet af den personlige indkomst hos den ægtefælle, der har den største personlige indkomst.
4) Skat efter § 8 beregnet med eet bundfradrag af den personlige indkomst hos den ægtefælle, der har den største personlige indkomst, med tillæg af ægtefællernes samlede positive nettokapitalindkomst.
5) Er skatteloftsindkomsten negativ, modregnes skatteværdien af det negative beløb i de i nr. 3 og 4 nævnte skattebeløb.
 6) De i nr. 2-5 nævnte indkomstskattebeløb nedsættes dels efter stk.
 1, dels med skatteværdien af eet personfradrag.
 Stk. 5. Udgør de indkomst- og formueskatter, der beregnes efter stk.
4, mere end 78 pct. af skatteloftsindkomsten, der opgøres efter stk. 3, nedsættes ægtefællernes samlede formueskat og indkomstskat til staten med det overskydende beløb.
Er ægtefællernes samlede skattepligtige indkomst mindre end skatteloftsindkomsten, nedsættes de nævnte skatter dog med det beløb, hvormed indkomst- og formueskatterne overstiger 78 pct. af ægtefællernes samlede skattepligtige indkomst.
Først nedsættes formueskatten, dog højst med 60 pct., og derefter nedsættes indkomstskatten til staten.
Det samlede nedslag kan ikke overstige ægtefællernes samlede formueskat.
Nedsættelserne i formueskatten og statsindkomstskatten fordeles mellem ægtefællerne efter forholdet mellem deres skattepligtige formuer.
Uudnyttet nedslag i statsindkomstskatten hos den ene ægtefælle nedsætter den anden ægtefælles statsindkomstskat.
Stk. 6. Hvis ægtefæller, der er omfattet af stk. 3, har lige store personlige indkomster, anses den af ægtefællerne for at have den største personlige indkomst, som har de største udgifter af den art, der fradrages ved opgørelsen af den skattepligtige indkomst, men ikke ved opgørelsen af personlig indkomst og kapitalindkomst.«.
 Stk. 5 bliver herefter stk. 7.
§ 19. Hvis en skatteyders indkomstskat til staten, kommunale indkomstskat og amtskommunale indkomstskat tilsammen beregnes med mere end 68 pct. af en del af den personlige indkomst, nedsættes indkomstskatten til staten med det overskydende beløb.
Ved beregningen af de nævnte indkomstskatter betragtes den øverste del af beskatningsgrundlagene som personlig indkomst, og der ses bort fra skattenedsættelse efter stk. 2-5.
Stk. 2. Såfremt de i stk. 1 nævnte indkomstskatter m.v. nedsat efter stk. 1 og § 9 samt med tillæg af formueskat overstiger 78 pct. af skatteyderens skattepligtige indkomst, nedsættes skatten.
Først nedsættes formueskatten og herefter indkomstskatten til staten, således at det samlede skattebeløb udgør 78 pct. af den skattepligtige indkomst.
Formueskatten kan dog højst nedsættes med 60 pct.
Det samlede nedslag i formueskatten og indkomstskatten til staten kan ikke overstige den samlede formueskat.
Stk. 3. For gifte personer, der er samlevende i hele indkomståret, og dette omfatter en periode af et helt år, beregnes nedsættelsen efter stk. 2 på grundlag af summen af følgende skatter:
 1) Ægtefællernes samlede formueskat.
2) De i stk. 1 nævnte indkomstskatter nedsat efter stk. 1 og § 9, der beregnes for den af ægtefællerne, der har den største skattepligtige indkomst.
3) Almindelig indkomstskat til staten efter § 6, kommunal indkomstskat og amtskommunal indkomstskat af den anden ægtefælles positive kapitalindkomst, dog højst af beløb svarende til den del af den skattepligtige indkomst, der overstiger personfradragene.
Er kapitalindkomsten negativ, nedsættes skatterne med skatteværdien af den negative kapitalindkomst.
Hvis den skattepligtige indkomst er mindre end personfradragene, beregnes der dog kun skatteværdi af den del af den negative kapitalindkomst, der overstiger et beløb svarende til forskellen mellem personfradragene og den positive eller negative skattepligtige indkomst.
Har den anden ægtefælle positiv kapitalindkomst, tillægges endvidere den del af denne ægtefælles eventuelle indkomstskat efter § 8, der svarer til forholdet mellem på den ene side den positive kapitalindkomst og på den anden side summen af personlig indkomst og positiv kapitalindkomst, som indkomstskat af positiv kapitalindkomst.
Stk. 4. De efter stk. 3 beregnede skatter nedsættes efter stk. 2 i det omfang, de overstiger 78 pct. af summen af den skattepligtige indkomst for den af ægtefællerne, der har den største skattepligtige indkomst, og den anden ægtefælles kapitalindkomst.
Nedsættelserne i formueskatten og statsindkomstskatten fordeles mellem ægtefællerne efter forholdet mellem deres skattepligtige formue.
Eventuelt uudnyttet nedslag i statsindkomstskatten hos den ene ægtefælle nedsætter den anden ægtefælles statsindkomstskat.
Stk. 5. Ved beregning af skattenedsættelse efter stk. 2-4 ses der bort fra opsparet overskud og virksomhedsskat heraf efter virksomhedsskattelovens § 10. Dette gælder, uanset om virksomhedsskatten opkræves eller tilbagebetales.
 6. I § 23 affattes stk. 4 således:
»Stk. 4. Er ægtefællerne samlevende i hele indkomståret, og omfatter dette en periode af et helt år, beregnes skatten efter § 7, således:
1) For den ægtefælle, hvis personlige indkomst nedsat efter § 24 er størst (ægtefælle A), beregnes skatten af denne indkomst reguleret med overskydende positiv eller negativ kapitalindkomst (beregningsmæssig personlig indkomst).
2) For den anden ægtefælle (ægtefælle B) beregnes skatten som nedenfor anført, idet den samlede skat udgør det efter a) beregnede beløb med tillæg af det efter b) eller fradrag af det efter c) beregnede beløb:
a) Skat af den personlige indkomst nedsat efter § 24, men uden regulering for overskydende kapitalindkomst.
b)Skat af positiv overskydende kapitalindkomst, beregnet som den stigning i skatten efter § 7, der fremkommer, når ægtefælle A's beregningsgrundlag forhøjes med ægtefælle B's overskydende kapitalindkomst.
Ved denne beregning ses der bort fra den del af positiv overskydende kapitalindkomst, der modsvares af ægtefælle B's negative personlige indkomst nedsat efter § 24.
c)Skatteværdien af negativ overskydende kapitalindkomst beregnet som den nedsættelse af skatten efter § 7, der fremkommer, når ægtefælle A's beregningsgrundlag nedsættes med ægtefælle B's negative overskydende kapitalindkomst.
Dog medregnes kun den del af den negative overskydende kapitalindkomst, der modsvares af positiv personlig indkomst nedsat efter § 24.«.
 7. I § 23 indsættes som stk. 7:
»Stk. 7. Ved nedsættelse af indkomst- og formueskat efter § 19 gælder de neden for anførte særlige regler:
1) Ved anvendelsen af § 19, stk. 1, træder den beregningsmæssige personlige indkomst i stedet for den personlige indkomst.
2) Ved anvendelsen af § 19, stk. 4, nr. 3, beregnes skat efter § 7 af den beregningsmæssige personlige indkomst hos den ægtefælle, der har den største personlige indkomst.
Hertil lægges den anden ægtefælles positive overskydende kapitalindkomst, bortset fra den del af denne, der modsvares af negativ personlig indkomst nedsat efter § 24. Er den anden ægtefælles overskydende kapitalindkomst negativ, fratrækkes denne, dog højst med et beløb svarende til denne ægtefælles personlige indkomst nedsat efter § 24.
3) Ved anvendelsen af § 19, stk. 4, nr. 4, beregnes skat efter § 8 af den beregningsmæssige personlige indkomst opgjort som anført under nr. 2 og forhøjet med ægtefællernes samlede positive beregningsmæssige nettokapitalindkomst.
Beregningsgrundlaget nedsættes med eet bundfradrag.«.
§ 23. For ægtefæller, der er samlevende ved udgangen af indkomståret, opgøres overskydende positiv eller negativ kapitalindkomst samt den beregningsmæssige positive kapitalindkomst efter §§ 21 og 22 på grundlag af ægtefællernes samlede kapitalindkomst og personlige indkomst.
Stk. 2. Har den ene ægtefælle positiv og den anden negativ kapitalindkomst, henføres ægtefællernes samlede nettokapitalindkomst til den ægtefælle, hvis kapitalindkomst udgør det største positive eller negative beløb.
I det omfang positiv kapitalindkomst hos den ene ægtefælle ved opgørelsen af ægtefællernes samlede kapitalindkomst modsvares af negativ kapitalindkomst hos den anden ægtefælle, medregnes disse beløb ikke ved opgørelsen af den overskydende positive eller negative kapitalindkomst og den beregningsmæssige positive kapitalindkomst.
Stk. 3. Har begge ægtefæller enten positiv eller negativ kapitalindkomst, opdeles ægtefællernes samlede kapitalindkomst efter § 21 eller § 22 i overskydende kapitalindkomst og beregningsmæssig kapitalindkomst.
Begge disse beløb fordeles mellem ægtefællerne i forhold til deres kapitalindkomst.
Er den ene ægtefælles samlede kapitalindkomst mindre end halvdelen af begge ægtefællers beregningsmæssige kapitalindkomst, medregnes hele denne ægtefælles kapitalindkomst til den beregningsmæssige kapitalindkomst.
Den del af den anden ægtefælles kapitalindkomst, der skal medregnes til den beregningsmæssige kapitalindkomst, nedsættes tilsvarende.
Stk. 4. Er ægtefællerne samlevende i hele indkomståret, og omfatter dette en periode af et helt år, beregnes skatterne efter §§ 7-8 således:
1) For den ægtefælle, hvis personlige indkomst nedsat efter § 24 er størst, reguleres denne indkomst med overskydende positiv eller negativ kapitalindkomst (beregningsmæssig personlig indkomst).
Ved beregning af skat efter § 8 forøges den beregningsmæssige personlige indkomst med positiv beregningsmæssig kapitalindkomst.
2) For den anden ægtefælle beregnes skatterne efter §§ 7-8 først af den personlige indkomst uden regulering for overskydende kapitalindkomst.
Ved beregning af skat efter § 8 forøges den personlige indkomst med positiv beregningsmæssig kapitalindkomst.
De således beregnede skattebeløb forhøjes eller nedsættes med de positive eller negative skatter efter §§ 7-8 af overskydende kapitalindkomst.
Disse skattebeløb beregnes som forskellen mellem på den ene side skatterne efter §§ 7-8 af de under nr. 1 nævnte beregningsgrundlag reguleret med ægtefællens positive eller negative overskydende kapitalindkomst og på den anden side de tilsvarende skattebeløb beregnet af de under nr. 1 nævnte beregningsgrundlag.
Stk. 5. Hvis ægtefæller, der er omfattet af stk. 4, har lige store personlige indkomster nedsat efter § 24, skal den ægtefælle, hvis overskydende kapitalindkomst udgør det største positive eller negative beløb, beskattes efter stk. 4, nr. 1, og den anden ægtefælle efter stk. 4, nr. 2.
Stk. 6. Bliver den samlede indkomstskat efter stk. 4, nr. 2, og § 6 negativ, fragår beløbet i den anden ægtefælles indkomstskat.
 8. § 27, stk. 2, affattes således:
»Stk. 2. Skatteministeren kan fastsætte nærmere regler om overførsel af fradrag efter § 8, stk. 4, og om overførsel af personfradrag efter § 10, stk. 8.«.
§ 27. Skatteministeren fastsætter de nærmere regler, der er nødvendige til lovens gennemførelse og administration.
Stk. 2. Skatteministeren kan fastsætte nærmere regler om overførsel af personfradrag efter § 10, stk. 8.
§ 2 I lov om påligningen af indkomst- og formueskat til staten (ligningsloven), jf. lovbekendtgørelse nr. 659 af 22. september 1986, som ændret senest ved lov nr. 361 af 10. juni 1987 foretages følgende ændringer:
 1. § 7, litra p, affattes således:
»p.
Børnetilskud, forskudsvis udbetaling af børnebidrag og af særlige bidrag som nævnt i § 10, stk. 1, 5. pkt., og § 11, 4.
pkt., samt overgangsbeløb efter § 28 i lov om børnetilskud og forskudsvis udbetaling af børnebidrag.«.
§ 7. Til den skattepligtige indkomst medregnes ikke; a.-o. - - - p.
Børnetilskud og ungdomsydelsen efter loven om børnetilskud og andre familieydelser.
r.-y. - - - 2. I § 8 F, 4. pkt., ændres »efter, at« til: », før«.
§ 8 F.
Ved opgørelsen af den skattepligtige indkomst kan fradrages 3 pct. af den personlige indkomst, dog højst 3.200 kr.
Omfatter indkomstansættelsen en kortere periode end 1 år, er fradraget højst 1/12 af 3.200 kr. for hver måned, ved hvis begyndelse skattepligt foreligger.
Beløbene på 3.200 kr. reguleres efter § 20 i lov om indkomstskat og formueskat for personer m.v.
(personskatteloven). Fradraget beregnes efter, at den personlige indkomst eventuelt er reguleret efter § 13 i nævnte lov.
 3. I § 9 indsættes som stk. 7:
»Stk. 7. Godtgørelse, der ydes for udgifter til kost og logi i forbindelse med døgnpleje omfattet af §§ 65 og 66 i lov om social bistand, medregnes ikke ved indkomstopgørelsen.
Dette gælder dog kun den del af godtgørelsen, der ikke overstiger satser, som fastsættes efter lovens § 66, stk. 5. Udgifter, der er godtgjort efter 1. pkt., kan ikke fradrages ved indkomstopgørelsen.
Reglerne i 1.-3. pkt. finder ikke anvendelse, hvis døgnplejen udøves som selvstændig erhvervsvirksomhed.«.
§ 9. Ved opgørelsen af den skattepligtige indkomst for lønmodtagere fradrages udgifter i forbindelse med udførelsen af det indtægtsgivende arbejde i det omfang, de samlede fradragsberettigede udgifter overstiger et grundbeløb på 3.000 kr.
Grundbeløbet på 3.000 kr. reguleres efter personskattelovens § 20.
Stk. 2. Begrænsningen af fradraget efter stk. 1 omfatter ikke udgifter, som lønmodtagere kan fradrage efter §§ 9 B-9 D, § 13 i denne lov eller § 49, stk. 1, i lov om beskatningen af pensionsordninger m.v.
Stk. 3. Ved opgørelsen af den skattepligtige indkomst fradrages udgifter til repræsentation dog kun med et beløb svarende til 25 pct. af de afholdte udgifter.
Stk. 4. Udgifter, der efter ligningsrådets anvisning kan fradrages uden dokumentation for størrelsen, kan indgå i opgørelsen af de samlede udgifter efter stk. 1 med de af ligningsrådet fastsatte satser.
Stk. 5. Godtgørelse, der udbetales af arbejdsgiveren, for udgifter, lønmodtageren påføres som følge af arbejdet, medregnes ved indkomstopgørelsen.
Dette gælder dog ikke godtgørelse for rejse- og befordringsudgifter, såfremt godtgørelsen ikke overstiger satser, der fastsættes af ligningsrådet.
Rejse- og befordringsudgifter kan ikke fradrages ved indkomstopgørelsen i det omfang, de er godtgjort efter 2. pkt.
Stk. 6. Ved indkomstopgørelsen medregnes ikke dagpenge og rejsegodtgørelser ved udførelse af offentligt hverv, der gør det nødvendigt for lønmodtageren at tage ophold uden for hjemstedskommunen, jf. statsskattelovens § 5, litra d.
 4. Efter § 9 D indsættes:
»§ 9 F.
Personer, der er skattepligtige efter kildeskattelovens § 2, stk. 1, litra a, og som er gift ved udløbet af indkomståret, kan fradrage et grundbeløb på 27.100 kr. ved opgørelsen af den skattepligtige indkomst.
Beløbet reguleres efter personskattelovens § 20. Fradraget gives kun i indkomst efter kildeskattelovens § 2, stk. 1, litra a, og kan ikke overstige sådan indkomst.
Stk. 2. Det er en betingelse, at den skattepligtige er samlevende med ægtefællen ved udgangen af indkomståret, og at ægtefællen ikke for dette år har opnået skattenedsættelse gennem personfradrag efter personskattelovens § 10.«.
 5. § 10, stk. 1, 3. pkt., ophæves, og i stedet indsættes:
»Bidragene til underhold af den anden ægtefælle medregnes til denne ægtefælles skattepligtige indkomst.
Bidragene til underhold af et barn medregnes til barnets skattepligtige indkomst for den del af bidragene, der overstiger det af socialministeren fastsatte normalbidrag.
Særlige bidrag til barnets dåb og bidrag i anledning af, at barnet når konfirmationsalderen, medregnes dog ikke til barnets skattepligtige indkomst, i det omfang bidragene ikke overstiger, for dåb 1 gang det månedlige normalbidrag, og for bidrag i anledning af, at barnet når konfirmationsalderen, 3 gange det månedlige normalbidrag.«.
§ 10. Bidrag, som i anledning af skilsmisse eller separation udredes af den ene af ægtefællerne til underhold af den anden ægtefælle eller af børn, der ikke opholder sig hos bidragyderen, kan fradrages i bidragyderens skattepligtige indkomst.
Fradragsretten for de nævnte bidrag til underhold af børn er betinget af, at bidragyderen har forsørgerpligt over for det offentlige for barnet, og kun bidrag for tiden indtil barnets fyldte 18. år kan fradrages.
Bidragene medregnes til bidragnyderens skattepligtige indkomst.
Stk. 2. Bestemmelserne i stk. 1 finder tillige anvendelse på underholdsbidrag fra den ene ægtefælle til den anden ægtefælle og til børn, der ikke opholder sig hos bidragyderen, når ægtefællerne på grund af faktisk adskillelse er ansat selvstændigt til statsskat, og bidraget er fastsat eller godkendt af det offentlige.
Stk. 3. Bestemmelserne i stk. 1 finder, for så vidt angår bidrag i anledning af separation, kun anvendelse på bidrag, hvis størrelse er fastsat eller ændret efter ikrafttrædelsen af lov nr. 517 af 19. december 1942. Med hensyn til bidrag i anledning af skilsmisse finder bestemmelserne kun anvendelse på bidrag, der er fastsat eller ændret efter ikrafttrædelsen af lov nr. 538 af 22.
 december 1941.
 6. § 11, 3. pkt., ophæves, og i stedet indsættes:
»Bidragene medregnes til barnets skattepligtige indkomst for den del af bidragene, der overstiger det af socialministeren fastsatte normalbidrag.
Særlige bidrag til barnets dåb og bidrag i anledning af, at barnet når konfirmationsalderen, medregnes dog ikke til barnets skattepligtige indkomst, i det omfang bidragene ikke overstiger, for dåb 1 gang det månedlige normalbidrag, og for bidrag i anledning af, at barnet når konfirmationsalderen, 3 gange det månedlige normalbidrag.«.
§ 11. Ved opgørelsen af den skattepligtige indkomst kan fratrækkes underholdsbidrag til børn uden for ægteskab, med hensyn til hvilke der påhviler den skattepligtige forsørger- eller bidragspligt over for det offentlige, og som ikke opholder sig hos bidragyderen.
Kun bidrag for tiden indtil barnets fyldte 18.
år kan fradrages.
Bidragene medregnes til barnets skattepligtige indkomst.
 7. § 33 B, stk. 4, affattes således:
»Stk. 4. Det fradrag, der er nævnt i stk. 3, træder i stedet for de fradrag, der er nævnt i § 9, stk. 1, §§ 9 B - 9 D og § 13 og i pensionsbeskatningslovens § 49, stk. 1.«.
§ 33 B.
En sømand kan opnå fradrag efter stk. 3, hvis han ikke er omfattet af sømandsskatteordningerne i Danmark, Finland, Norge eller Sverige, og hvis han har erhvervet lønindkomst ved tjeneste om bord på visse udenlandske skibe i udenrigsfart, jf. stk. 2.
Det samme gælder for personer, der ikke er omfattet af sømandsskatteordningen, og som har lønindkomst ved tjeneste om bord på fartøjer og installationer, der anvendes i tilknytning til efterforskning og udnyttelse af kulbrinteforekomster uden for dansk søterritorium og dansk kontinentalsokkelområde.
Stk. 2. Det er en betingelse for anvendelse af stk. 1, 1. pkt., at lønindkomsten er erhvervet ved tjeneste om bord på et skib, der, såfremt alene dets bruttotonnage er målt, har en bruttotonnage på 100 eller derover og i andre tilfælde har en bruttoregistertonnage på 100 BRT eller derover, og som udelukkende anvendes til erhvervsmæssig befordring af personer eller gods eller som bjærgningsfartøj.
Det er endvidere en betingelse, at skibet ikke anses som dansk skib efter § 2, nr. 1, i lov om sømandsskat.
Om et skib sejler i udenrigsfart, afgøres efter sømandsskattelovgivningens regler herom.
Stk. 3. Personer, der er omfattet af stk. 1, kan ved opgørelsen af den skattepligtige indkomst fradrage et beløb på 22.000 kr. med tillæg af 15 pct. af den lønindkomst, der er nævnt i stk. 1. Har den pågældende kun haft lønindkomst som nævnt i en del af indkomståret, nedsættes 22.000 kr.'s fradraget forholdsmæssigt.
Procentfradraget kan for hvert indkomstår højst beregnes af en lønindkomst, der omregnet til helårsindkomst udgør 200.000 kr.
Stk. 4. Hvis fradrag foretages efter stk. 3, kan udgifter i forbindelse med den lønindkomst, der er nævnt i stk. 1, ikke fradrages efter kildeskattelovens §§ 24 eller 25.
§ 3 I lov om beskatning af fortjeneste ved afståelse af aktier m.v.
(aktieavancebeskatningsloven), jf. lovbekendtgørelse nr. 698 af 5. november 1987, foretages følgende ændringer:
 1. I § 2 b, stk. 1, ændres »indkomstår« til:  

 »kalenderår«.
§ 2 b.
Ved opgørelse af den skattepligtige indkomst medregnes fortjeneste eller tab ved udlodning af likvidationsprovenu i andelsselskaber omfattet af selskabsskattelovens § 1, stk. 1, nr.
3 a eller 4, og i foreninger omfattet af selskabsskattelovens § 1, stk. 1, nr. 6, hvis formål er at fremme medlemmernes fælles erhvervsmæssige interesser gennem deres deltagelse i foreningens virksomhed som aftagere, leverandører eller på anden, lignende måde, når udlodningen finder sted i det indkomstår, hvori andelsselskabet eller foreningen endeligt opløses.
Stk. 2-5 - - - 2. I § 4, stk. 5, 1. pkt., indsættes efter »anpartsselskaber«:  

 », Statsanstalten for Livsforsikring«.
 § 4, stk. 1-4 . . . .
Stk. 5. Stk. 1, 1. pkt., og stk. 2-4 finder ikke anvendelse på aktieselskaber, anpartsselskaber og skattepligtige efter fondsbeskatningsloven.
Stk. 1-4 finder ikke anvendelse på de i § 3 nævnte tilfælde eller i de tilfælde, hvor gevinst eller tab på konvertible obligationer medregnes ved opgørelsen af den skattepligtige indkomst efter kursgevinstlovens § 6, stk. 3, eller § 7, stk. 7.
 3. I § 6, stk. 1, 1. pkt., ændres »stk. 2-8« til: »stk.  

 2-9«.
§ 6. Hvis den skattepligtige på noget tidspunkt inden for de seneste 5 år forud for afståelsen selv eller sammen med den i § 4, stk.
3, angivne kreds af personer m.v. har ejet aktier eller rådet over stemmeværdien som angivet i § 4, stk. 2 og 3, opgøres fortjeneste eller tab ved afståelse af aktier efter reglerne i stk. 2-8. Dette gælder, hvad enten fortjenesten indgår i skattepligtig almindelig indkomst efter §§ 2 og 2 a eller særlig indkomst efter § 4.
 Stk. 2-9 - - - .
§ 4 I lov om opkrævning af indkomst- og formueskat for personer m.v.
(kildeskat), jf. lovbekendtgørelse nr. 676 af 1. oktober 1986, som ændret senest ved lov nr. 312 af 25. maj 1987 foretages følgende ændringer:
 1. § 5, stk. 4, affattes således:
»Stk. 4. Til et barns indtægt medregnes ikke, hvad forældre, stedforældre eller plejeforældre har ydet barnet i helt eller delvis underhold, medmindre det udgør vederlag for arbejde i en af forældrenes erhvervsvirksomhed og kan fradrages i yderens skattepligtige indkomst eller ydes i form af underholdsbidrag, jf. dog ligningslovens §§ 10 og 11.«.
 § 5. Børn ansættes selvstændigt til skat.
Stk. 2. Har barnet modtaget en indtægtsnydelse eller formue som gave fra sine forældre, stedforældre eller plejeforældre, beskattes indtægtsnydelsen eller formuen og dennes afkast hos giveren, hvis denne er fuldt skattepligtig her til landet.
Dette gælder dog kun til udløbet af det kalanderår, i hvilket barnet fylder 18 år, eller til barnet indgår ægteskab.
Har barnet modtaget gaven før den 1. januar 1969, og var barnet ved modtagelsen af gaven selvstændigt skattepligtig som følge af, at det forinden havde modtaget en formue ved arv eller gave fra andre end forældrene, sker beskatningen fortsat hos barnet.
Stk. 3. Hvis et barn, der ved begyndelsen af indkomståret ikke er fyldt 15 år, har arbejde i en erhvervsvirksomhed, der drives af dets forældre, stedforældre eller plejeforældre, kan disse ikke fradrage lønnen til barnet ved opgørelsen af den skattepligtige indkomst, og lønnen skal ikke medregnes ved opgørelsen af barnets skattepligtige indkomst.
Stk. 4. Til et barns indtægt medregnes ikke, hvad forældre, stedforældre eller plejeforældre har ydet barnet i helt eller delvis underhold, medmindre det ydes i form af underholdsbidrag, eller det udgør vederlag for arbejde i en af forældrenes erhvervsvirksomhed og kan fradrages i yderens skattepligtige indkomst.
Stk. 5. Beløb, der i henhold til lov om uddannelsesopsparing er indsat på en uddannelseskonto eller i henhold til lov om boligsparekontrakter er opsparet i henhold til en boligsparekontrakt, samt renter heraf medregnes alene ved opgørelsen af barnets skattepligtige formue og indkomst.
Stk. 2 finder dog tilsvarende anvendelse på indskud og renter heraf, der i henhold til §§ 7 og 11 i lov om uddannelsesopsparing og i henhold til §§ 6 og 7 i lov om boligsparekontrakter frigives uden præmie.
 2. § 65 A, stk. 2, affattes således:
»En person eller et dødsbo, som er skattepligtig efter § 2, stk. 1, litra f, og et selskab m.v., som er skattepligtig efter selskabsskattelovens § 2, stk. 1, litra c, betaler en endelig skat på 30 pct. af udbytter, der omfattes af ligningslovens § 16 A, stk. 1, men som ikke omfattes af indeholdelsespligten i § 65, samt af afståelsessummer, der er omfattet af ligningslovens § 16 B, stk. 2 eller 5.«.
§ 65 A.
Af skattegodtgørelse, jf. selskabsskattelovens § 17 A, der i henhold til en med en fremmed stat, Færøerne eller Grønland indgået overenskomst til undgåelse af dobbeltbeskatning ydes til en person eller et selskab i denne stat m.v., jf. § 2, stk. 1, litra g), og selskabsskattelovens § 2, stk. 1, litra d), svares der en skat på 30 pct.
Stk. 2. Af udbytter omfattet af ligningslovens § 16 A, stk. 1, som ikke omfattes af indeholdelsespligten i § 65, samt af afståelsessummer omfattet af ligningslovens § 16 B, stk. 2 eller 5, og som oppebæres af en person eller et dødsbo, som er skattepligtig efter § 2, stk. 1, litra f), eller af et selskab m.v., som er skattepligtigt efter selskabsskattelovens § 2, stk.
 1, litra c), betales der en endelig skat på 30 pct.
Stk. 3. Udgør den skattemæssige anskaffelsessum for aktierne eller anparterne opgjort efter virksomhedsomdannelseslovens § 4, stk.
2-4, et negativt beløb, forhøjes den i ligningslovens § 16 B nævnte afståelsessum med et beløb svarende til den negative værdi, når afståelsen er omfattet af § 2, stk. 1, litra f). Det samme gælder en i ligningslovens § 16 A nævnt udlodning, hvis udlodning sker i forbindelse med en nedsættelse af aktie- eller anpartskapitalen.
 Efter 2. behandling den 26. januar 1988.
§ 1 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
 september 1987, foretages følgende ændringer:
 1. § 4, stk. 1, nr. 5, affattes således:
»5) skattepligtig fortjeneste eller skattepligtige afståelsessummer efter aktieavancebeskatningslovens §§ 2 og 2 a eller ligningslovens § 16 B,».
2. I § 4, stk. 1, nr. 9, ændres »§ 3, stk. 1 og 2,» til:  

 »§§ 3 og 4,».
 3. I § 4, stk. 3, indsættes som 3. pkt.:
»Endvidere medregnes i den personlige indkomst gevinster og tab på fordringer, som omfattes af § 4 i lov om skattemæssig behandling af gevinst og tab på fordringer og gæld.« 4. I § 8 indsættes som stk. 3 og stk. 4:
»Stk. 3. Dør en gift person, der levede sammen med sin ægtefælle ved dødsfaldet, indrømmes der to fradrag efter stk. 1 ved beregningen af afdødes skat, når afdøde er omfattet af kildeskattelovens § 14, stk. 1-9. Den længstlevende ægtefælle er i samme tilfælde berettiget til to fradrag efter stk. 1 ved beregningen af skatten for dødsåret, medmindre længstlevende lever sammen med en ny ægtefælle ved udgangen af dødsåret.
Overførsel af uudnyttede fradrag mellem afdødes og ægtefællens ansættelser foretages ikke.
Stk. 4. Hvis der efter kildeskattelovens §§ 13 eller 20 C, stk. 1, 2. pkt., foretages en ansættelse af afdødes og længstlevendes indkomst i dødsåret, kan et eventuelt uudnyttet fradrag efter stk. 1 overføres til forhøjelse af den anden ægtefælles fradrag efter stk. 1. Det er en forudsætning, at ægtefællerne var samlevende ved dødsfaldet, og at den længstlevende ægtefælle ikke lever sammen med en ny ægtefælle ved udgangen af dødsåret.« 5. I § 19 ophæves stk. 3 og 4, og i stedet indsættes:
» Stk. 3. Når gifte personer er samlevende i hele indkomståret  

 og dette omfatter en periode af et helt år, opgøres en særlig indkomst (skatteloftsindkomsten) hos den ægtefælle, der har den største personlige indkomst.
Opgørelsen af skatteloftsindkomsten sker på grundlag af den skattepligtige indkomst, idet der ses bort fra underskud, der er overført fra ægtefællen, og fra underskud, der er fremført fra tidligere indkomstår.
Ved opgørelsen af skatteloftsindkomsten forhøjes den skattepligtige indkomst med den anden ægtefælles positive kapitalindkomst eller nedsættes med dennes negative kapitalindkomst.
Stk. 4. Ved beregning af nedsættelsen efter stk. 2 for ægtefæller omfattet af stk. 3 benyttes følgende skattebeløb:
 1) Ægtefællernes samlede formueskat.
2) Almindelig indkomstskat til staten samt kommunal og amtskommunal indkomstskat beregnet af skatteloftsindkomsten.
Er ægtefællernes samlede skattepligtige indkomst mindre end skatteloftsindkomsten, beregnes de nævnte skatter af ægtefællernes samlede skattepligtige indkomst.
3) Skat efter § 7 beregnet af den personlige indkomst hos den ægtefælle, der har den største personlige indkomst.
4) Skat efter § 8 beregnet med eet bundfradrag af den personlige indkomst hos den ægtefælle, der har den største personlige indkomst, med tillæg af ægtefællernes samlede positive nettokapitalindkomst.
5) Er skatteloftsindkomsten negativ, modregnes skatteværdien af det negative beløb i de i nr. 3 og 4 nævnte skattebeløb.
 6) De i nr. 2-5 nævnte indkomstskattebeløb nedsættes dels efter stk.
 1, dels med skatteværdien af eet personfradrag.
 Stk. 5. Udgør de indkomst- og formueskatter, der beregnes efter stk.
4, mere end 78 pct. af skatteloftsindkomsten, der opgøres efter stk. 3, nedsættes ægtefællernes samlede formueskat og indkomstskat til staten med det overskydende beløb.
Er ægtefællernes samlede skattepligtige indkomst mindre end skatteloftsindkomsten, nedsættes de nævnte skatter dog med det beløb, hvormed indkomst- og formueskatterne overstiger 78 pct. af ægtefællernes samlede skattepligtige indkomst.
Først nedsættes formueskatten, dog højst med 60 pct., og derefter nedsættes indkomstskatten til staten.
Det samlede nedslag kan ikke overstige ægtefællernes samlede formueskat.
Nedsættelserne i formueskatten og statsindkomstskatten fordeles mellem ægtefællerne efter forholdet mellem deres skattepligtige formuer.
Uudnyttet nedslag i statsindkomstskatten hos den ene ægtefælle nedsætter den anden ægtefælles statsindkomstskat.
Stk. 6. Hvis ægtefæller, der er omfattet af stk. 3, har lige store personlige indkomster, anses den af ægtefællerne for at have den største personlige indkomst, som har de største udgifter af den art, der fradrages ved opgørelsen af den skattepligtige indkomst, men ikke ved opgørelsen af personlig indkomst og kapitalindkomst.« Stk. 5 bliver herefter stk. 7.
 6. I § 23 affattes stk. 4 således:
» Stk. 4. Er ægtefællerne samlevende i hele indkomståret, og omfatter dette en periode af et helt år, beregnes skatten efter § 7 således:
1) For den ægtefælle, hvis personlige indkomst nedsat efter § 24 er størst (ægtefælle A), beregnes skatten af denne indkomst reguleret med overskydende positiv eller negativ kapitalindkomst (beregningsmæssig personlig indkomst).
2) For den anden ægtefælle (ægtefælle B) beregnes skatten som nedenfor anført, idet den samlede skat udgør det efter a) beregnede beløb med tillæg af det efter b) eller fradrag af det efter c) beregnede beløb:
a) Skat af den personlige indkomst nedsat efter § 24, men uden regulering for overskydende kapitalindkomst.
b)Skat af positiv overskydende kapitalindkomst beregnet som den stigning i skatten efter § 7, der fremkommer, når ægtefælle A's beregningsgrundlag forhøjes med ægtefælle B's overskydende kapitalindkomst.
Ved denne beregning ses der bort fra den del af positiv overskydende kapitalindkomst, der modsvares af ægtefælle B's negative personlige indkomst nedsat efter § 24.
c)Skatteværdien af negativ overskydende kapitalindkomst beregnet som den nedsættelse af skatten efter § 7, der fremkommer, når ægtefælle A's beregningsgrundlag nedsættes med ægtefælle B's negative overskydende kapitalindkomst.
Dog medregnes kun den del af den negative overskydende kapitalindkomst, der modsvares af positiv personlige indkomst nedsat efter § 24.« 7. I § 23 indsættes som stk. 7:
»Stk. 7. Ved nedsættelse af indkomst- og formueskat efter § 19 gælder de nedenfor anførte særlige regler:
1) Ved anvendelsen af § 19, stk. 1, træder den beregningsmæssige personlige indkomst i stedet for den personlige indkomst.
2) Ved anvendelsen af § 19, stk. 4, nr. 3, beregnes skat efter § 7 af den beregningsmæssige personlige indkomst hos den ægtefælle, der har den største personlige indkomst.
Hertil lægges den anden ægtefælles positive overskydende kapitalindkomst bortset fra den del af denne, der modsvares af negativ personlig indkomst nedsat efter § 24. Er den anden ægtefælles overskydende kapitalindkomst negativ, fratrækkes denne, dog højst med et beløb svarende til denne ægtefælles personlige indkomst nedsat efter § 24.
3) Ved anvendelsen af § 19, stk. 4, nr. 4, beregnes skat efter § 8 af den beregningsmæssige personlige indkomst opgjort som anført under nr. 2 og forhøjet med ægtefællernes samlede positive beregningsmæssige nettokapitalindkomst.
Beregningsgrundlaget nedsættes med eet bundfradrag.« 8. § 27, stk. 2, affattes således:
» Stk. 2. Skatteministeren kan fastsætte nærmere regler om overførsel af fradrag efter § 8, stk. 4, og om overførsel af personfradrag efter § 10, stk. 8.« § 2 I lov om påligningen af indkomst- og formueskat til staten (ligningsloven), jf. lovbekendtgørelse nr. 829 af 19. november 1987, som ændret ved lov nr. 835, 837 og 839 af 18. december 1987, foretages følgende ændringer:
 1. § 7, litra p, affattes således:
»p.
Børnetilskud, forskudsvis udbetaling af børnebidrag og af særlige bidrag som nævnt i § 10, stk. 1, 5. pkt., og § 11, 4.
pkt., samt overgangsbeløb efter § 28 i lov om børnetilskud og forskudsvis udbetaling af børnebidrag.« 2. I § 8 F, 4. pkt., ændres »efter, at« til: »,  

 før«.
 3. I § 9 indsættes efter stk. 5 som nyt stykke:
»Stk. 6. Reglerne i stk. 5 finder tilsvarende anvendelse på rejse- og befordringsgodtgørelser, der udbetales til medlemmer af eller medhjælpere for bestyrelser, udvalg, kommissioner, råd og lignende.« Stk. 6 og 7 bliver herefter stk. 7 og 8.
 4. § 9, stk. 7, som bliver stk. 8, affattes således:
»Stk. 8. Ved opgørelsen af den skattepligtige indkomst medregnes ikke dagpenge og rejsegodtgørelser, der udbetales i forbindelse med udførelsen af offentligt hverv, der gør det nødvendigt for den skattepligtige at tage ophold uden for hjemstedskommunen, jf.
statsskattelovens § 5, litra d.
Statsskattelovens § 5, litra d, anvendes dog kun på udbetalinger fra staten, danske kommuner og De Europæiske Fællesskaber.« 5. Efter § 9, stk. 7, som bliver stk. 8, indsættes som nyt stykke:
»Stk. 9. Reglerne i stk. 8 anvendes tillige på dagpenge og rejsegodtgørelser, som Kommunernes Landsforening eller Amtsrådsforeningen i Danmark udbetaler til bestyrelsesmedlemmer for udførelse af deres hverv som bestyrelsesmedlemmer i disse foreninger.
Disse dagpenge og rejsegodtgørelser kan dog ikke overstige beløb, som bestyrelsesmedlemmet har krav på for tilsvarende hverv som kommunalbestyrelsesmedlem eller amtsrådsmedlem.« 6. I § 9 indsættes som stk. 10:
»Stk. 10. Godtgørelse, der ydes for udgifter til kost og logi i forbindelse med døgnpleje omfattet af §§ 65 og 66 i lov om social bistand, medregnes ikke ved indkomstopgørelsen.
Dette gælder dog kun den del af godtgørelsen, der ikke overstiger satser, som fastsættes efter lovens § 66, stk. 5. Udgifter, der er godtgjort efter 1. pkt., kan ikke fradrages ved indkomstopgørelsen.
Reglerne i 1.-3. pkt. finder ikke anvendelse, hvis døgnplejen udøves som selvstændig erhvervsvirksomhed.« 7. Efter § 9 D indsættes:
» § 9 F.
Personer, der er skattepligtige efter  

 kildeskattelovens § 2, stk. 1, litra a, og som er gift ved udløbet af indkomståret, kan fradrage et grundbeløb på 27.100 kr. ved opgørelsen af den skattepligtige indkomst.
Beløbet reguleres efter personskattelovens § 20. Fradraget gives kun i indkomst efter kildeskattelovens § 2, stk. 1, litra a, og kan ikke overstige sådan indkomst.
Stk. 2. Det er en betingelse, at den skattepligtige er samlevende med ægtefællen ved udgangen af indkomståret, og at ægtefællen ikke for dette år har opnået skattenedsættelse gennem personfradrag efter personskattelovens § 10.« 8. § 10, stk. 1, 3. pkt., ophæves, og i stedet indsættes:
»Bidragene til underhold af den anden ægtefælle medregnes til denne ægtefælles skattepligtige indkomst.
Bidragene til underhold af et barn medregnes til barnets skattepligtige indkomst for den del af bidragene, der overstiger det af socialministeren fastsatte normalbidrag.
Særlige bidrag til barnets dåb og bidrag i anledning af, at barnet når konfirmationsalderen, medregnes dog ikke til barnets skattepligtige indkomst, i det omfang bidragene ikke overstiger for dåb 1 gang det månedlige normalbidrag og for bidrag i anledning af, at barnet når konfirmationsalderen, 3 gange det månedlige normalbidrag.« 9. § 11, 3. pkt., ophæves, og i stedet indsættes:
»Bidragene medregnes til barnets skattepligtige indkomst for den del af bidragene, der overstiger det af socialministeren fastsatte normalbidrag.
Særlige bidrag til barnets dåb og bidrag i anledning af, at barnet når konfirmationsalderen, medregnes dog ikke til barnets skattepligtige indkomst, i det omfang bidragene ikke overstiger for dåb 1 gang det månedlige normalbidrag og for bidrag i anledning af, at barnet når konfirmationsalderen, 3 gange det månedlige normalbidrag.« 10. § 33 B, stk. 4, affattes således:
» Stk. 4. Det fradrag, der er nævnt i stk. 3, træder i stedet  

 for de fradrag, der er nævnt i § 9, stk. 1, §§ 9 B-9 D og § 13 og i pensionsbeskatningslovens § 49, stk. 1.« § 3 I lov om beskatning af fortjeneste ved afståelse af aktier m.v.
(aktieavancebeskatningsloven), jf. lovbekendtgørelse nr. 698 af 5. november 1987, foretages følgende ændringer:
 1. I § 2 b, stk. 1, ændres »indkomstår« til:  

 »kalenderår«.
2. I § 4, stk. 5, 1. pkt., indsættes efter  

 »anpartsselskaber«: », Statsanstalten for Livsforsikring«.
 3. I § 6, stk. 1, 1. pkt., ændres »stk. 2-8« til:  

 »stk. 2-9«.
§ 4 I lov om opkrævning af indkomst- og formueskat for personer m.v.
(kildeskat), jf. lovbekendtgørelse nr. 892 af 22. november 1987, foretages følgende ændringer:
 1. § 5, stk. 4, affattes således:
» Stk. 4. Til et barns indtægt medregnes ikke, hvad forældre, stedforældre eller plejeforældre har ydet barnet i helt eller delvis underhold, medmindre det udgør vederlag for arbejde i en af forældrenes erhvervsvirksomhed og kan fradrages i yderens skattepligtige indkomst eller ydes i form af underholdsbidrag, jf. dog ligningslovens §§ 10 og 11.« 2. § 65 A, stk. 2, affattes således:
»Stk. 2. En person eller et dødsbo, som er skattepligtig efter § 2, stk. 1, litra f, og et selskab m.v., som er skattepligtigt efter selskabsskattelovens § 2, stk. 1, litra c, betaler en endelig skat på 30 pct. af udbytter, der omfattes af ligningslovens § 16 A, stk. 1, men som ikke omfattes af indeholdelsespligten i § 65, samt af afståelsessummer, der er omfattet af ligningslovens § 16 B, stk. 2 eller 5.« § 5 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1, nr. 1-4 og 8, og § 2, nr. 2, 3, 5-7 og 10, har virkning fra og med indkomståret 1987. For så vidt angår kursgevinster og -tab, jf. § 1, nr. 3, der er realiseret før den 1. januar 1988, kan den skattepligtige dog vælge at medregne nettokursgevinsten eller nettokurstabet ved opgørelsen af kapitalindkomsten.
 Stk. 3. § 1, nr. 5-7, har virkning fra og med indkomståret 1988.
Stk. 4. § 2, nr. 1, 8 og 9, samt § 4, nr. 1, har virkning for underholdsbidrag til børn og forskudsvis udbetaling af underholdsbidrag til børn, der vedrører tiden fra og med den 1.
januar 1987. For tiden fra den 1. januar 1987 til den 30. juni 1987 er normalbidraget, som er nævnt i bestemmelserne i 1. pkt., det af socialministeren fastsatte normalbidrag for mænd.
Stk. 5. § 2, nr. 1, har for så vidt angår børnetilskud og overgangsbeløb efter loven om børnetilskud og forskudsvis udbetaling af børnebidrag virkning fra den 1. juli 1987.
 Stk. 6. § 3, nr. 2, har virkning fra den 1. januar 1988.
 Stk. 7. § 2, nr. 4, har virkning fra og med indkomståret 1989.
