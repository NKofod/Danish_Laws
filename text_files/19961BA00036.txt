Nr BSF 36 Forslag til folketingsbeslutning om fuld omkostningsdækning af udgifter  

 til sagkyndig bistand i skattesager ved skatteankenævn, Landsskatteret,  

 landsret og Højesteret Fremsat af Gitte Seeberg (KF) Flemming Hansen (KF) Brian Mikkelsen (KF)  

 Peter Brixtofte (V) Svend Aage Jensby (V) Erling Oxdam (V) den 24. oktober 1996 Folketinget opfordrer regeringen til at fremsætte lovforslag om omkostningsdækning til sagkyndig bistand i skattesager, således at omkostningsdækningen udstrækkes til også at gælde sager ved skatteankenævn og dækningsgraden øges til 100 pct. i de tilfælde, hvor skatteyderen får helt eller delvist medhold.
Bemærkninger til forslaget  Efter de nuværende regler kan man kun  

 få dækket udgifter til bistand i forbindelse med skattesager ved  

 Landsskatteret, landsret og Højesteret.
Der finder ikke omkostningsdækning  

 sted ved bistand i forbindelse med sager ved skatteankenævn og ved de  

 kommunale forvaltninger.
For personer og dødsboer dækkes udgifterne med  

 aktuelt 44 pct.
Udgifter, der er betalt efter udgangen af kalenderåret 1997,  

 dækkes med 38 pct.
Omkostningsdækning ydes med 34 pct. for selskaber m.v.  

 Omkostningsdækningen ydes uanset om skatteyderen vinder eller taber den  

 pågældende sag.
Det foreslås, at omkostningsdækningen udstrækkes til også at gælde sager  

 ved skatteankenævn, og at dækningsgraden øges til 100 pct. i de tilfælde,  

 hvor skatteyderen får helt eller delvist medhold.
Sidstnævnte vil sikre, at  

 skatteyderen ikke vil have udgifter i de tilfælde, hvor skattemyndighederne  

 med urette har rejst en sag.
Skattesystemet er efterhånden så omfattende og kompliceret, at almindelige  

 skatteborgere ikke har mulighed for at gennemskue og forstå systemet.
Det  

 betyder, at de oftest er nødt til at anvende sagkyndig bistand i tvister med  

 skattemyndighederne.
Det gælder, uanset på hvilket niveau i systemet tvisten  

 opstår.
Det er derfor rimeligt, at det offentlige i højere grad dækker  

 skatteydernes udgifter til sagkyndig bistand i skattesager.
Som reglerne er i  

 dag, er der mange, som undlader at rejse en sag - også selv om de føler sig  

 rimelig sikre i deres sag - fordi de ikke selv har den fornødne indsigt til  

 at køre sagen og de fornødne økonomiske ressourcer til at indhente sagkyndig  

 bistand.
I 1995 fik hver tredje, der klagede til de kommunale skatteankenævn,  

 medhold.
Når den fulde omkostningsdækning også skal gælde klagesager ved  

 skatteankenævnene, som ellers er forpliget til at fremlægge alle relevante  

 oplysninger - også de der taler til gunst for skatteyderen - hænger det  

 sammen med, at skattelovgivningen er så kompliceret, at såvel de kommunale  

 ligningsmyndigheder som skatteankenævnene i mange tilfælde har vanskeligt ved  

 at fortolke lovgivningen.
Dette ses bl.a. ved, at afgørelser truffet af de  

 kommunale ligningsmyndigheder og skatteankenævnene ændres til fordel for  

 skatteyderen, når de kommer højere op i systemet.
Omkostningsdækningen skal sikre en grundig belysning af sagen og medvirke  

 til, at sagsbehandlingstiden forkortes.
Omkostningsdækningen fratager dog  

 ikke skatteankenævnene for deres forpligtelse til at fremlægge relevante  

 oplysninger, der taler til gunst for skatteyderen.
I dag er det stort set gratis for skattemyndighederne at anke en sag, hvor  

 skatteyderen har fået medhold ved en klageinstans, og der har i de seneste år  

 været en tendens til, at skattemyndighederne anker flere og flere af den type  

 sager.
Myndighederne må være klar over, at borgernes økonomi i mange tilfælde  

 er berørt af sagen i mange år fremover.
Skattemyndighederne bør kun anke i de  

 tilfælde, hvor der er tale om en sag af helt principiel karakter, frem for  

 automatisk at anke alt.
Ved i højere grad at dække skatteydernes omkostninger  

 er det ikke længere gratis for myndighederne at rejse sager mod borgerne.  

 Dette skulle medvirke til at begrænse antallet af sager.
Skriftlig fremsættelse Gitte Seeberg (KF):
 Som ordfører for forslagsstillerne tillader jeg mig hermed at fremsætte:
 Forslag til folketingsbeslutning om fuld omkostningsdækning af  

 udgifter til sagkyndig bistand i skattesager ved skatteankenævn,  

 Landsskatteret, landsret og Højesteret.
(Beslutningsforslag nr.
B 36).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
