Klage over fejloperation af ankelled (stivgørende operation) Nævnet fandt grundlag for kritik af overlæge A.
Nævnet lagde vægt på, at overlæge A foretog operationen således, at der blev foretaget affræsning af ledfladernes brusk (transartroskopisk fjernelse). Derefter blev der lagt en stabiliserende cirkulær gips.
Gipsen skulle efter 4 uger skiftes til en gågips.
 Retslægerådet udtalte, at det er standard at supplere den transartroskopiske fjernelse af bruskrester m.m. med en intern eller ekstern fiksation.
 På denne baggrund var det nævnets vurdering, at overlæge A anvendte en operationsteknik, der ikke var i overensstemmelse med normen for almindelig anerkendt faglig standard.
 Nævnet fandt ikke grundlag for kritik af overlæge B.
 Nævnet lagde desuden vægt på, at overlæge B fandt, at den manglende interne fiksation af anklen kombineret med patientens kraftige underben gjorde, at gipsbandagering var utilstrækkelig fiksation til at tillade vægtbelastning på det pågældende tidspunkt, og at han justerede efterbehandlingsplanen i overensstemmelse hermed.
 Retslægerådet udtalte, at overlæge B handlede i overensstemmelse med anerkendt faglig standard, da han vurderede, at anklen var utilstrækkelig stabiliseret og derfor fandt det påkrævet at forlænge aflastningsperioden, og da der senere ikke var heling fortog en ny operation.
