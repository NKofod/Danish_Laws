Ved indlæggelsen fremtrådte kvinden svært psykotisk,  

 indesluttet og præget af vrangforestillinger.
Hun virkede hallucineret  

 og betydeligt forpint af tilstanden.
Den 5. marts 1999 blev det besluttet at  

 tvangsbehandle med antipsykotisk medicin (mikstur Cisordinol 20 mg dagligt  

 eller injektion Cisordinol 10 mg dagligt). Denne beslutning blev godkendt af  

 Det Psykiatriske Patientklagenævn og Sundhedsvæsenets  

 Patientklagenævn, hvorefter tvangsbehandlingen blev  

 påbegyndt.
I slutningen af juni 1999 blev der beskrevet en forværring af  

 kvindens tilstand, der gik i retning af tilstanden som beskrevet ved  

 indlæggelsen.
På denne baggrund blev det den 6. juli 1999  

 besluttet af ændre tvangsbehandlingen til Cisordinol i depotform 200 mg  

 i.m. hver 2. uge, da der var tvivl om, hvorvidt kvinden indtog den ordinerede  

 medicin.
Behandlingen blev iværksat samme dag, uden at kvindens klage  

 herover blev tillagt opsættende virkning.
Det lokale Psykiatriske Patientklagenævn godkendte ikke beslutningen  

 om at tvangsbehandle med depotmedicin.
Endvidere fandt det lokale  

 psykiatriske nævn det kritisabelt, at klagen ikke var givet  

 opsættende virkning.
Overlægen ankede herefter afgørelsen  

 til Sundhedsvæsenets Patientklagenævn.
Ændring af administrationsmåde ved  

 tvangsmedicinering og spørgsmål om opsættende virkning Efter en samlet vurdering fandt Sundhedsvæsenets  

 Patientklagenævn, at kvinden var sindssyg, og at det ville være  

 uforsvarligt ikke at tvangsbehandle hende, da udsigten til hendes helbredelse  

 eller en betydelig afgørende bedring i tilstanden ellers ville blive  

 væsentligt forringet.
Endvidere fandt nævnet, at  

 behandlingsplanen opfyldte kravet om anvendelse af afprøvede  

 lægemidler i sædvanlig dosering, idet den besluttede dosis  

 Cisordinol i depotform modsvarede den indtil da givne dosis i miksturform.  

 Nævnet fandt imidlertid, at tvangsbehandlingen ikke opfyldte kravet om  

 mindst indgribende foranstaltninger, idet det ikke fandtes godtgjort, at  

 kvinden ville modsætte sig daglig behandling, således at der  

 måtte anvendes betydelig fysisk magt ved medicinindgivelsen, eller at  

 daglig medicinindgivelse ville være specielt angstprovokerende for  

 hende.
Nævnet lagde ved sin vurdering heraf til grund, at kvinden  

 gennem cirka 3 måneder havde indtaget tvangsmedicinen som mikstur.  

 Betingelserne for tvangsbehandling med Cisordinol depot 200 mg i.m. var  

 således ikke opfyldt.
Sundhedsvæsenets Patientklagenævn fandt  

 endvidere, at kvindens klage over beslutningen om ændring af  

 tvangsbehandlingen fra Cisordinol mikstur 20 mg dagligt til Cisordinol depot  

 200 mg i.m. burde have været givet opsættende virkning, idet det  

 ikke fandtes godtgjort, at en udsættelse af denne behandling ville  

 udsætte hendes liv eller helbred for væsentlig fare.
Nævnet  

 lagde herved vægt på, at hun gennem cirka 3 måneder havde  

 indtaget Cisordinol mikstur 20 mg dagligt.
