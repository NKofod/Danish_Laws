Skrivelse om forsøg med gruppeeksamen i gymnasiet og på kursus til  

  højere forberedelseseksamen Efter at der gennem en årrække har været afholdt forsøg med gruppeeksamen,  

 har direktoratet gennemført en evaluering af disse og kan herefter meddele,  

 at efterfølgende retningslinjer vil blive lagt til grund for behandlingen af  

 ansøgningen om forsøg med gruppeeksamen.
Generelle forhold Ansøgninger om forsøg med ændrede eksamensformer, herunder forsøg med  

 gruppeeksamen, indsendes til direktoratet senest den 25.september året før  

 eksamen skal afholdes.
 Det er en forudsætning, at alle elever på det hold, for hvilket der søges  

 om gruppeeksamen, er indforstået med den ansøgte ordning, og at denne  

 omfatter hele holdet, således at alle elever følger de samme regler.
 Den enkelte elev kan normalt højst aflægge een eksamen som gruppeeksamen.  

 Hvis der er tale om større undervisningsforsøg, hvor de anvendte  

 undervisningsformer gør det berettiget, at der afsluttes med gruppeeksamen,  

 kan direktoratet dog tillade flere gruppeeksaminer for den enkelte elev.
 Hvis der er tale om afslutning på 2- eller 3-årige forløb i gymnasiet,  

 skal det anføres, hvorvidt eleverne har haft eller vil få lejlighed til at  

 afprøve eksamensformen ved årsprøver eller lignende.
Ved tværfaglige gruppeeksaminer skal det i ansøgningen anføres, hvor mange  

 og hvilke fag, der deltager.
Normalt bør ikke mere end to eller tre fag være  

 repræsenteret.
Tværfaglige gruppeeksaminer, hvori der undtagelsesvis indgår  

 mere end tre fag, skal altid suppleres med en anden form for eksamen, f.eks.  

 en større individuel skriftlig opgave eller en individuel mundtlig eksamen.
Gruppesammensætning Hver gruppe skal normalt bestå af 3-4 elever: i f.eks. fag med  

 eksperimentelt arbejde og i matematik vil det dog undertiden være  

 hensigtsmæssigt med 2 elever pr. gruppe.
 Gruppeinddelingen foretages af elever og lærer(e) i fællesskab.
Censorer og eksaminatorer Ved gruppeeksamen i eet fag medvirker een eksaminator og een censor.
Ved  

 tværfaglige eksaminer medvirker som eksaminatorer de lærere, der har haft  

 holdet i de pågældende fagområder, og som censorer een eller flere lærere,  

 der udpeges således, at de har kompetence til at dække de fagområder, der har  

 været integreret i undervisningen.
 Skolens ansøgning og direktoratets godkendelsesskrivelse med eventuelle  

 betingelser ud over de i denne skrivelse nævnte sendes af skolen til  

 censorerne, så snart deres navne er offentliggjorte.
Eksamensspørgsmål Der skal være mindst to spørgsmål mere end antallet af grupper.
Det samme  

 spørgsmål må ikke gå igen i flere grupper.
Senest 10 dage før eksaminationen skal finde sted, fremsendes spørgsmålene  

 til godkendelse hos censor(erne), evt. sammen med projektrapporter eller  

 andet materiale.
Dette materiale bør dog begrænses til det strengt  

 nødvendige.
 Ved udarbejdelsen af eksamensspørgsmålene skal man sikre, dels at de som  

 helhed dækker alle væsentlige dele af det opgivne stof, dels at de giver  

 eleverne lejlighed til perspektivering, således at besvarelsen kan få både  

 bredde og dybde.
Spørgsmålene bør på den ene side udformes således, at de giver den enkelte  

 gruppe mulighed for selv at disponere besvarelsen.
På den anden side skal de  

 formuleres så præcist, at de enkelte grupper ved, hvad der skal nås i  

 forberedelsestiden.
I forbindelse hermed bør det klart fremgå, hvilket  

 materiale, f.eks. statistikker, tabeller og artikler, de skal benytte til  

 besvarelsen.
 Det vil i mange faglige og tværfaglige sammenhænge være naturligt, at  

 spørgsmålene lægger op til udførelse af laboratoriearbejde, indsamling og  

 behandling af data, løsning af praktiske opgaver etc.
 Ved tværfaglige eksaminer bør spørgsmålene udformes som overordnede  

 tværfaglige spørgsmål med efterfølgende angivelse af de særfaglige elementer,  

 der skal indgå i besvarelsen.
 Spørgsmålene og materialets omfang må afpasses efter forberedelsestidens  

 længde.
Fremmedsprog vil kun i særlige tilfælde kunne indgå i tværfaglige  

 eksaminer.
Hvis et fremmedsprog har deltaget i et tværfagligt samarbejde, kan  

 materiale på vedkommende sprog indgå i en eventuel tværfaglig eksamen i de  

 øvrige deltagende fag.
 Ved gruppeeksamen i fremmedsprog skal der være individuel prøve i ulæst  

 tekst på det fremmede sprog.
Forberedelsestid Der kan forekomme tre typer forberedelsestid:
A.
Forberedelsestid lig med antallet af gruppedeltagere gange med et  

 tidsrum svarende til individuel forberedelsestid for det/de pågældende fag.
B.
Fast forberedelsestid uanset antallet af gruppedeltagere, fra 1 til 2  

 timer pr. gruppe.
C.
Et døgns forberedelsestid.
 Ved gruppeeksamen i enkelte fag vil type A eller B være det mest  

 hensigtsmæssige, og kun disse kan anvendes ved gruppeeksamen i fremmedsprog.  

 Omfanget af forberedelsestiden i type B vil bl.a. afhænge af faget, hvorvidt  

 der indgår praktiske elementer m.v.
 Ved gruppeeksamen i tværfag vil type B eller C være det naturlige.
Tildelingen af spørgsmål sker ved lodtrækning.
Ved type C ledes  

 lodtrækningen af rektor og overværes af mindst een eksaminator.
Ved type A og  

 B foregår lodtrækningen på sædvanlig måde eller ledes af rektor i overværelse  

 af mindst een eksaminator.
I forbindelse med lodtrækningen skal eksaminator evt. ved at stille  

 spørgsmål sikre sig, at gruppen har forstået opgaveformuleringen Der må ikke være kontakt mellem eksaminator og grupper i  

 forberedelsestiden.
Kun hvis der i gruppen opstår tvivl på væsentlige  

 punkter, skal den gennem rektor have mulighed for at kontakte  

 eksaminatorerne.
I de tilfælde, hvor det sker, skal censor oplyses herom.
Eksamination Eksaminationstiden er lig med antallet af gruppedeltagere gange  

 eksaminationstiden ved en tilsvarende individuel eksamen.
 Eksamen skal afspejle den daglige undervisning både med hensyn til fagligt  

 indhold og arbejdsmetode.
 Det vil være nærliggende, at selve eksaminationen indledes med at gruppen  

 redegør for, hvorledes den har disponeret sit arbejde.
Hvert gruppemedlem giver på et tidspunkt under eksaminationen et kortere  

 selvstændigt oplæg af ca. 5 minutters varighed.
Det må ikke holdes som et  

 foredrag ud fra et færdigt udarbejdet manuskript, men skal fremlægges på  

 grundlag af en disposition, der er udarbejdet i forberedelsestiden.
Man bør  

 gøre grupperne opmærksom på, at det ofte vil være uhensigtsmæssigt og  

 trættende at placere alle oplæggene i begyndelsen af eksaminationen.
Under eksaminationen kan inddrages bilagsmateriale, figurer, tabeller,  

 citater etc., som har været anvendt i forberedelsestiden.
Herudover må  

 eksaminanderne kun støtte sig til en i forberedelsestiden udarbejdet  

 disposition.
Samtalen mellem gruppemedlemmerne indbyrdes og mellem gruppen og  

 eksaminator skal være det centrale i eksaminationen.
Eksaminator(erne) skal  

 sørge for, at alle gruppemedlemmer inddrages i samtalen.
Censorer kan deltage i samtalen med gruppen og kan stille spørgsmål til de  

 enkelte eksaminander.
Dog har eksaminator mulighed for at afvise spørgsmål.
 Ved tværfaglige eksamener skal eksaminatorerne sikre, at samtlige  

 fagområder inddrages i eksamen, dog ikke nødvendigvis med lige stor vægt i  

 den enkelte eksamination.
Karakterfastsættelse Der gives individuelle karakterer.
Ved tværfaglige eksaminer gives een  

 karakter, der tæller enkelt.
 De normale procedureregler for karakterfastsættelse følges: dette gælder  

 også, hvor der er flere eksaminatorer og/eller censorer, idet gruppen af  

 eksaminatorer opfattes som een person og gruppen af censorer ligeledes som  

 een person.
Rapportering Censorerne indsender indberetning til direktoratet gennem eksamensskolens  

 rektor, jfr. vejledning om censorindberetning vedrørende eksamen i  

 forbindelse med forsøg af den 15.april 1985, RS 01-19.
 Lærerne rapporterer efter reglerne i cirkulære om forsøg af den 7.  

 september 1984, RS 01-19.
Reeksamination Ved eventuel reeksamination i eet fag går eleven op efter de normale  

 regler.
Hvis der har været afholdt tværfaglig eksamen, skal også  

 reeksaminationen være tværfaglig.
Gruppeeksamen kan ikke etableres.
 Skrivelse af 3.oktober 1980 om forsøg med gruppeeksamen i enkelte fag og  

 tværfag i gymnasiet og på hf-kursus, RS 01-19, ophæves hermed.
 P.d.v.
