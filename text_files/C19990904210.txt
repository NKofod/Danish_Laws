Cirkulæreskrivelse om ændringer i  

 vejafmærkningsbekendtgørelsen og det tilhørende  

 cirkulære Til politi- og vejmyndigheder Vedlagt fremsendes:
 Bekendtgørelsen og cirkulæret træder i  

 kraft den 1. februar 1998.
 Formålet med udarbejdelse af det nye cirkulære  

 har været at skabe en bredere tilpasning af reglerne til  

 nuværende krav og forhold, samt at få samlet regler fra en  

 række cirkulærer fra Trafikministeriet og Justitsministeriet i  

 ét cirkulære.
 Ved ændringsbekendtgørelsen  

 gennemføres alene en række påtrængende  

 ændringer.
 Nedenfor er kort omtalt de væsentligste  

 ændringer i bekendtgørelsen og cirkulæret.
Bekendtgørelsen om  

 vejafmærkning Ændringsbekendtgørelsen vedrører  

 Justitsministeriets bekendtgørelse nr. 590 af 24. juni 1992 om  

 vejafmærkning.
 Væsentligste ændringer:
 I § 17 bekendtgøres udseende af variable  

 oplysningsstavler.
 I § 19 vedrørende E 31 Busholdeplads   

 tilføjes tekst, der tydeliggør forholdet til  

 færdselslovens bestemmelser om standsning og parkering.
 I § 27 åbnes mulighed for at H 45 Stedtavle   

 og H 47 Amts- og kommunegrænsetavle kan opsættes på  

 motorvej.
I § 49 ændres reglerne vedrørende T 33  

 Parkeringsbås.
Det understreges, at parkering i bås skal  

 foretages inden for båsens afmærkede rammer.
Parkering uden for  

 båse vil fortsat være forbudt på parkeringspladser,  

 hvorimod parkering uden for båse afmærket på  

 kørebaner vil være tilladt, hvis det ikke strider mod andre  

 bestemmelser.
 I § 49 ændres endvidere reglerne vedrørende  

T 61 Standsningsforbud  T 62 Parkeringsforbud, således at  

 man ikke med disse afmærkninger kan afkorte forbudene.
I § 50 tilføjes V 44 Taxisymbol.
Herved  

 muliggøres afmærkning af bane, der kun må benyttes af  

 taxi, samt ved kombination med V 42 Bussymbol  afmærkning af  

 bane, som taxi kan vælge at benytte.
 Vejafmærkningscirkulæret:
 Generelt:
Cirkulæret erstatter Justitsministeriets  

 cirkulære nr. 96 af 24. juni 1992 om vejafmærkning bortset fra  

 dette cirkulæres afsnit om signalanlæg.
Endvidere erstattes helt  

 eller delvist en række af Trafikministeriets cirkulærer, jf. §  

 156, stk. 2.
 Det justitsministerielle cirkulære om  

 vejafmærkning stammer i sin grundform fra 1977. På det tidspunkt  

 var vejreglerne vedrørende  vejafmærkning ikke udarbejdet.  

 Cirkulæret indeholder derfor en lang række vejledninger, som man  

 i dag ville placere i vejreglerne.
Tilpasningen af reglerne til de nuværende krav og  

 forhold indebærer, at alene de bindende regler (normer) er optaget i  

 cirkulæret.
Regler af vejledende karakter er ikke medtaget i  

 cirkulæret.
Det betyder imidlertid ikke, at de er afskaffet, idet de nu  

 fremgår   almindeligvis som retningslinier   af vejreglerne.
At  

 reglerne har status som retningslinier betyder, at disse forventes fulgt af  

 de lokale myndigheder, medmindre konkrete vurderinger peger på bedre  

 løsninger.
Samtidig er det tilstræbt at gøre  

 cirkulærets regler mere brugervenlige.
Normerne er i videst muligt  

 omfang søgt formuleret i objektive kriterier, idet regler der  

 indebærer skøn, så vidt muligt er undgået.
I vejreglen er den tidligere cirkulæretekst og de  

 bindende tekniske bestemmelser, som Trafikministeriet hidtil har udarbejdet,  

 anført som normer.
Man skal derfor være opmærksom  

 på, at den nye cirkulæretekst erstatter den fremhævede  

 cirkulæretekst og de anførte bindende bestemmelser (normer) i  

 vejreglen.
 Hvis en tavle, stribe mv. ikke er nævnt i  

 cirkulæreteksten betyder det, at der ikke er bindende regler specielt  

 for denne afmærkning.
I cirkulæreteksten gentages ikke bestemmelser fra  

 færdselsloven.
Sådanne referencer, fx til hvorledes  

 uenighedssager afgøres, vil fremover optræde som  

 bemærkninger i vejreglen.
Cirkulæret omhandler, i modsætning til det  

 tidligere cirkulære, ikke signalanlæg.
De eksisterende regler i  

 Justitsministeriets cirkulære er planlagt revideret i forbindelse med  

 den igangværende revision af vejregler om signalanlæg, der  

 forventes afsluttet i løbet af 1998.
 Væsentligste ændringer:
 Færdselstavler, generelt:
 § 7, stk. 1: Der må på samme stander kun  

 opsættes to hovedtavler med tilhørende undertavler.
 § 8, stk. 4: Kravet om, at tavler på stærkt  

 trafikerede veje skal være placeret højt, er udvidet til  

 også at gælde på veje med tilladt hastighed på 60  

 km/t eller mere.
§ 9: Krav til refleksfolier på færdselstavler  

 er indsat.
Disse krav har tidligere været beskrevet i Vejregler for  

 vejtavlers lystekniske egenskaber, hvor de var opført som  

 retningslinier.
 Afsnit A, Advarselstavler:
§ 16: I forbindelse med regler for opsætning af A  

 11 Farligt vejkryds, hvor den krydsende trafik har ubetinget vigepligt  

præciseres det, at der som afstandsbestemmende hastighed skal  

 anvendes den hastighed som overholdes af 85% af bilisterne, dog mindst den  

 tilladte hastighed.
Ved udmåling af oversigten er  

 øjenhøjden nu fastsat til 1 m, således som den hidtil har  

 været vedrørende spærrelinier.
I forbindelse med  

 fastlæggelse af oversigtsforhold henvises i  cirkulæret i en  

 række tilfælde til § 16.
A 16 Rundkørsel.
Forvarsling af  

 rundkørsler skal fortsat ske med B 11 Ubetinget vigepligt med  

 undertavle U1. Dette er nu anført i afsnit B under  

Forvarsling for B 11.
A 19 Lyssignal.
Tavlen skal nu altid anvendes ved  

 enkeltliggende signalanlæg på veje, hvor den tilladte hastighed  

 er større end 60 km/t.
A 21 Cyklister.
Tavlen skal altid opsættes  

 på veje med tilladt hastighed på 60 km/t eller derover.
 A 22 Børn.  Reglen om fjernelse af  

 fodgængerfelt, hvis man etablerer "skolepatruljeblink" er nu  

 udeladt.
 A 26 Dyrevildt og A 27 Kreaturer.  Det er muligt at  

 vise andre dyr på tavlerne efter godkendelse i Vejdirektoratet.
A 72 Jernbaneoverkørsel uden bomme, A 73  

 Jernbaneoverkørsel med bomme, A 74 Krydsmærke, A 75  

 Afstandsmærker og tilhørende undertavler.
Regler  

 vedrørende afmærkning af jernbaneoverkørsler er udvidet i  

 forhold til det gamle cirkulære, og reglerne er hermed sammenskrevet  

 med øvrige afmærkningsregler, som afmærkningen af  

 jernbaneoverkørsler således skal sammenholdes med.
 Afsnit B Vigepligtstavler:
 Reglerne for opsætning af vigepligtstavler  

 specielt reglerne vedrørende B 11 Ubetinget vigepligt og B  

 13 Stop  - er sammenskrevet.
 B 13 Stop:  En undersøgelse har vist, at der  

 er sikkerhedsmæssige gevinster ved at udvide anvendelsen af stoptavlen.  

 Den nye formulering af reglerne sigter derfor mod en udvidet anvendelse i  

 åbent land; men det vurderes fortsat at være en  

 forudsætning for tavlens gode effekt, at den optræder relativt  

 sjældent.
 Afsnit C, Forbudstavler:
I § 75 strammes reglerne vedrørende  

 afmærkning for standsning og parkering.
På veje med tilladt  

 hastighed på 60 km i timen eller mere må C 61 Standsning  

 forbudt  og C 62 Parkering forbudt  kun opsættes med  

 undertavle  U3, UC 60, 1-3 eller en kombination af disse.
Iflg. § 80 skal piltavlerne UC 60, 1-3 placeres,  

 så alle tavler med opad-rettede pile placeres over alle tavler med  

 nedad-rettede pile.
For hver pilretning skal den strengeste restriktion  

 fortsat være øverst.
 Afsnit D, Påbudstavler:
Ingen væsentlige ændringer Afsnit E, Oplysningstavler:
§ 94 vedrørende busholdeplads.
Tavlernes anvendelse  

 er præciseret i forhold til standsnings- og parkeringsrestriktioner.  

 Endvidere tillades opsætning af nødvendige oplysninger om  

 bustrafikken, fx køreplaner.
 Afsnit U, Undertavler:
 Ingen væsentlige ændringer.
 Afsnit N, O og P, kant- og baggrundsafmærkning:
Krav til opsætning af kant- og  

 baggrundsafmærkning er beskrevet i §§ 113-118. Der har ikke tidligere  

 har været udarbejdet vejregler for denne type afmærkning.  

 Detaljerede opstillingsregler for kantpæle har tidligere været  

 beskrevet i Ministeriet for offentlige arbejders cirkulære af 22. juni  

 1974 om kilometerafmærkning og kantafmærkning langs offentlige  

 veje.
Dette cirkulæres afsnit 2 erstattes hermed af det ny  

 vejafmærkningscirkulære.
 Afmærkning på kørebanen:
I § 119 er kravene til tolerancer for stregbredder blevet  

 ændret til mellem  5% og +20%. Hovedreglerne for anvendelse af  

 kantlinier §§ 133-137 blevet omskrevet i forhold til det tidligere  

 cirkulære, og i § 133 anføres, at kantbaner skal være  

 ubrudte ved rabatter, nødspor, busbaner, cykelbaner og  

 parkeringsbaner.
Reglen er ny for så vidt angår  

 parkeringsbaner.
Et af formålene med omskrivningen er at åbne  

 mulighed for at føre kantlinier ubrudt forbi mark- overkørsler.
Reglen er nu opbygget således,  

 at der stilles krav om, hvornår kantlinien skal føres ubrudt  

 igennem, og om hvornår den skal punkteres.
Mulighederne herimellem vil  

 blive beskrevet som retningslinier, der ikke sigter mod yderligere  

 ændringer af nuværende praksis.
I § 141 tillades gul afmærkning nu til midlertidig  

 tværafmærkning.
Anvendelsen forudsætter dog total fjernelse  

 eller tildækning af tilsvarende hvid afmærkning.
Der må fx  

 aldrig optræde en gul og en hvid række  

 "hajtænder"  i samme vejindmunding.
I §§ 145-147 vedr.
S 17 Fodgængerfelt omtales  

 ikke belysning af fodgængerfelt.
Reglen er dog ikke faldet ud, idet den  

 fremgår af Trafikministeriets cirkulære nr. 126 af 9. juli 1993  

 om vejbelysning.
I § 149 ved.
S 32 Bump  åbnes mulighed for at  

 undlade at anvende afmærkningen inde i områder afmærket som  

 gågade, opholds- og legeområde eller i hastighedsdæmpet  

 område, hvor hastigheden er mindre end eller lig med 30 km/t.
I § 150 vedr.
T33 Parkeringsbås   

 fastsættes mindstemål for parkeringsbåse.
Det er  

 minimumsreglerne fra vejreglen for byernes trafikarealer, der gøres  

 til norm.
Der vises specielt mindstemål for handicappladser.
 I § 151 er beskrevet reglerne for afmærkning af  

 parkeringsbåse og parkeringsbaner i tilknytning til standsnings- og  

 parkeringsbestemmelsen i færdselslovens § 29, stk. 1, nr. 2  

 ("10-meter reglen").
 Der åbnes mulighed for at anlægge  

 parkeringslommer og gennemgående parkeringsbaner i T-kryds på den  

 gennemgående vej modsat vejtilslutningen.
 Der åbnes tillige mulighed for at bibeholde  

 parkeringspladser mellem 5 og 10 m fra kryds i følgende to  

 situationer:
 Den ovenfor beskrevne ændring af  

 bekendtgørelsen vedrørende parkeringsbås medfører,  

 at det er muligt at afmærke enkelte båse på en  

 vejstrækning, uden at dette medfører parkeringsforbud på  

 den øvrige strækning frem til næste vejkryds.
§ 155 om V 44 Taxisymbol er ny.
Jf. stk. 2 må  

 taxi i busbane ikke tillades, såfremt trafikken styres af X 19  

 Bussignal.  Der henvises i øvrigt til den tidligere beskrevne  

 tilføjelse i bekendtgørelsens § 50 vedr.
V 44.
 Overgangsbestemmelser:
 Der er i kapitel 5 anført overgangsbestemmelser for  

 afmærkning af skolepatrulje, afmærkning af standsning og  

 parkering på veje med tilladt hastighed på 60 km/t eller mere, og  

 placering af pile på undertavler.
 Dispensationsmulighed:
 Vejdirektoratet kan dispensere for alle bestemmelser i  

 cirkulæret bortset fra bestemmelsen i § 1.
