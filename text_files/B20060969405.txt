Forskrift  

 om ændring af tekniske forskrifter for træbearbejdning og træoplag,  

 plastforarbejdning og plastoplag, korn- og foderstofvirksomheder,  

 fremstilling  

 og oplagring af mel, visse brandfarlige virksomheder og oplag  

1) § 1 I tekniske forskrifter for træbearbejdning og  

 træoplag, plastforarbejdning og plastoplag, korn- og foderstofvirksomheder,  

 fremstilling  

 og oplagring af mel, visse brandfarlige virksomheder og oplag af 1.  

 februar  

 1990, udstedt af Statens Brandinspektion (nu Beredskabsstyrelsen), som ændret  

 ved forskrifter af 1. juli 1997, 17. juni 1998, 11. september 2000, 8.  

 november  

 2002 og 27. juni 2003, foretages følgende ændringer:
 1.  

  

 Punkt 2.2.2 b) affattes således:
b) Kravene i punkt a bortfalder for brandsektion på indtil  

 1.000 m²  

 med let  

 tagkonstruktion, hvis der i tagfladen findes jævnt fordelte  

 brandventilationsåbninger i overensstemmelse med forskrifterne i afsnit 6.3  

.
I brandsektion på over  

 600 m2  

 skal  

 brandmodstandsevnen for enhver bærende konstruktion være mindst 30 minutter, hvis den bærer mere end  

 200 m2  

 tagkonstruktion,  

 og 60 minutter, hvis den bærer mere end  

 600 m2  

 tagkonstruktion.
Kommentar Ved let  

 tagkonstruktion forstås i denne forbindelse en isoleret eller uisoleret  

 tagkonstruktion (med eller uden loftsbeklædning mod rummet) og med tagdækning  

 af f.eks. tagpap på ubrændbart underlag, profilerede metalplader,  

 fibercementplader eller aluminiumsplader.
Det areal af  

 tagkonstruktioner, som kan medføre særlige krav til brandmodstandsevne for en  

 bærende konstruktionsdel, f.eks. en søjle, bedømmes efter de sædvanlige  

 principper for beregning af fordeling af last ved beregning af bærende  

 konstruktioner.  

  

  2.  

  

 Punkt 2.2.4  

 d) affattes således:
d) Uanset forskrifterne i punkterne 2.2.3 c og 2.2.4 a kan der  

 i tag på 1-etages bygning anvendes ovenlys af brændbare materialer som  

 angivet i bygningsreglementet, når forskrifterne i punkterne 6.2.3 b eller c  

 overholdes. 3.  

  

 Punkt 3.2.2 b) affattes således:
b) Kravene i punkt a bortfalder for brandsektion på indtil  

 2.000 m²  

 med let  

 tagkonstruktion, hvis der i tagfladen findes jævnt fordelte  

 brandventilationsåbninger i overensstemmelse med forskrifterne i afsnit 6.3.
I brandsektion på over  

 600 m2  

 skal  

 brandmodstandsevnen for enhver bærende konstruktion være mindst 30 minutter, hvis den bærer mere end  

 200 m2  

 tagkonstruktion,  

 og 60 minutter, hvis den bærer mere end  

 600 m2  

 tagkonstruktion.
Der henvises til kommentar under punkt 2.2.2 b. 4.  

  

 Punkt 3.2.4  

 d) affattes således:
d) Uanset forskrifterne i punkterne 3.2.3 c og 3.2.4 a kan  

 der i tag på 1-etages bygning anvendes ovenlys af brændbare materialer som  

 angivet i bygningsreglementet, når forskrifterne i punkterne 6.2.3 b eller c  

 overholdes. 5.  

  

 Afsnit 6.3  

 affattes således:
6.3 Brandventilation.
6.3.1 Brandsektion på over  

 600 m2  

 skal forsynes med  

 et brandventilationsanlæg, der skaber tilstrækkelig ventilation i tilfælde af  

 brand.
Det skal iagttages, at a) der inden for et brandforløb på 60 minutter ikke sker  

 brandudbredelse ved strålevarme fra røglaget, b) redningsberedskabets indsats kan gennemføres forsvarligt, c) bygningsdelene bevarer deres brandmodstandsevne, d) ejendom i størst muligt omfang sikres, og e) risikoen for skade på personer og miljøet formindskes  

 mest muligt.
6.3.2 Brandventilationsanlæg skal udføres, så det er pålideligt  

 samt kan kontrolleres og vedligeholdes i hele dets levetid.
 6.  

  

 I kapitel 9  

 indsættes som nyt afsnit 9.6:
9.6 Brandventilation.
Brandventilationsanlæg skal kontrolleres og  

 vedligeholdes, så det er pålideligt i hele bygningens levetid. 7.  

  

 Punkt 11.6.1 ophæves.
 8.  

  

 Afsnit 12.6 affattes således:
12.6 Brandsektioner.
Forskrifterne i kapitel 6 er gældende. 9.  

  

 Punkt  

 13.6.1 ophæves.
 10.  

  

 Afsnit  

 14.6 affattes således:
14.6 Brandsektioner.
Forskrifterne i kapitel 6 er gældende. 11.  

  

 Afsnit 15.6 affattes således:
15.6 Brandsektioner.
Forskrifterne i kapitel 6 er gældende. § 2 Forskriften træder i kraft den 1. september 2006.
 Virksomheder og oplag, der er i brug ved forskriftens  

 ikrafttræden, og som i henhold til de hidtil gældende bestemmelser er  

 lovlige,  

 er kun omfattet af denne forskrift for så vidt angår udvidelser samt i  

 tilfælde  

 af forandringer i indretningen og benyttelsen, der er væsentlige i forhold  

 til  

 forskrifterne.
 Tagelementer med kort kollapstid til brandventilation købt før den  

 1. september 2006 kan anvendes i overensstemmelse med forskrifterne, der var  

 gældende indtil 1. september 2006.
Beredskabsstyrelsen, den 14. august  

 2006 1)  

 Forskriften  

 indeholder bestemmelser, der gennemfører Rådets direktiv 89/106/EØF om  

 indbyrdes tilnærmelse af medlemsstaternes love og administrative bestemmelser  

 om byggevarer, som ændret ved Rådets direktiv 93/68/EØF.
