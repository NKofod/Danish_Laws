Et selskab erhvervede en ejendom på  

 tvangsauktion.
Auktionsskødet blev udstedt af fogedretten den 11. august  

 2000.  

 Ved endeligt skøde af 16. august 2000 videresolgte selskabet ejendommen til  

 C.  

 Skødet blev anmeldt til tinglysning den 12. september 2000, og der blev samme  

 dato ved stempelmærke betalt 4.100 kr. i afgift.
Auktionsskødet blev  

 fremsendt  

 sammen med det endelige skøde til tinglysning, men anmelderen ønskede ikke  

 auktionsskødet tinglyst.
Det endelige skøde blev afvist fra tinglysning på  

 grund af sælgers manglende tinglyste adkomst.
Anmelderen betalte ved  

 stempelmærke dateret den 2. oktober 2000 3.500 kr. i afgift for  

 auktionsskødet,  

 og samme dato blev auktionsskødet tinglyst endeligt med adkomst for B ApS.  

 Landsskatteretten fandt, at afgiftsmyndigheden med rette havde opgjort den  

 samlede tinglysningsafgift til 7.600 kr., jf. tinglysningsafgiftslovens § 4,  

 stk. 1, jf. § 16, og retten fandt, at der ikke i medfør af  

 godtgørelsesreglerne  

 i tinglysningsafgiftsloven var grundlag for godtgørelse af  

 tinglysningsafgift,  

 jf. tinglysningsafgiftslovens §§ 22-23. Den påklagede afgørelse blev  

    

  

 stadfæstet.
Landsskatteretskendelse af 4. oktober 2002 vedr.
Godtgørelse  

 af tinglysningsafgift - auktionsskøde Advokat As klage skyldes, at afgiftsmyndigheden har afslået  

 hendes anmodning om godtgørelse af tinglysningsafgift vedrørende et  

 auktionsskøde, 3.500 kr.
Det fremgår af sagens oplysninger, at selskabet B ApS den 25.  

 april 2000 erhvervede en ejendom på tvangsauktion.
Auktionsskødet blev  

 udstedt  

 af fogedretten den 11. august 2000.
Selskabet videresolgte ved endeligt skøde af 16. august 2000 den  

 pågældende ejendom til C.
Skødet blev anmeldt til tinglysning den 12.  

 september  

 2000, og der blev samme dato ved stempelmærke betalt 4.100 kr. i afgift.  

 Auktionsskødet blev fremsendt sammen med det endelige skøde til tinglysning,  

 men anmelderen ønskede ikke auktionsskødet tinglyst.
Det endelige skøde blev  

 afvist fra tinglysning på grund af sælgers manglende tinglyste adkomst, idet  

 anmelder af auktionsskødet ikke ønskede dette tinglyst.
 Anmelderen betalte ved stempelmærke dateret den 2. oktober 2000  

 3.500 kr. i afgift for auktionsskødet, og samme dato blev auktionsskødet  

 tinglyst endeligt med adkomst for B ApS.
 Klageren har den 6. november 2000 anmodet afgiftsmyndigheden om  

 godtgørelse af den betalte afgift i forbindelse med tinglysning af  

 auktionsskødet, 3.500 kr.
Afgiftsmyndigheden har ved den påklagede afgørelse afslået  

 anmodningen.
Som begrundelse herfor har afgiftsmyndigheden bemærket, at der  

 er  

 betalt afgift af to handler, og at det afgørende er, om der er sket én  

 anmeldelse af ét dokument, således at dokumentet i tinglysningsmæssig  

 sammenhæng anses og behandles som ét dokument, eller om der er tale om to  

 anmeldelser af to dokumenter.
I sidstnævnte tilfælde vil der skulle betales  

 afgift to gange i henhold til tinglysningsafgiftsloven § 4. Efter  

 afgiftsmyndighedens opfattelse foreligger der i nærværende tilfælde ikke en  

 utinglyst mellemliggende handel, idet en betingelse herfor er, at den  

 oprindelige sælger, der giver samtykke på skødet til den sidste erhverver,  

 har  

 adkomst til ejendommen.
B ApS havde i det foreliggende tilfælde ved  

 anmeldelsen  

 til tinglysning af skødet ikke adkomst til ejendommen, og adkomstrækken ville  

 derfor blive brudt, hvis denne adkomst ikke blev tinglyst.
Uden adkomst har B  

 ApS ikke tinglysningsmæssig dispositionsret over ejendommen.  

 Afgiftsmyndigheden  

 har derfor fundet, at der er sket to anmeldelser af to dokumenter.
 Afgiftsmyndigheden har tillige anført, at afgiften forfalder til  

 betaling ved anmeldelsen til tinglysning, jf. tinglysningsafgiftslovens § 16.
 Afgiftsmyndigheden har herefter fastsat tinglysningsafgift for  

 auktionsskødet således:
Afgiftsgrundlag, jf. tinglysningsafgiftslovens § 2, stk. 3 335.000 kr.
Variabel afgift, jf. tinglysningsafgiftslovens § 4, stk. 1 2.010 kr.
 Oprundet afgift, jf. tinglysningsafgiftslovens § 2, stk. 1.
 2.100 kr.
Fast afgift, jf. tinglysningsafgiftslovens § 4, stk. 1 1.400 kr.
I alt 3.500 kr.
 For det endelige skøde har afgiftsmyndigheden fastsat  

 tinglysningsafgift således:
Afgiftsgrundlag, jf. tinglysningsafgiftslovens § 2, stk. 3 447.296 kr.
Variabel afgift, jf. tinglysningsafgiftslovens § 4, stk. 1 2.684 kr.
Oprundet afgift, jf. tinglysningsafgiftslovens § 2, stk. 1 2.700 kr.
Fast afgift, jf. tinglysningsafgiftslovens § 4, stk. 1 1.400 kr.
I alt 4.100 kr.
 Da de betalte beløb svarer til de fastsatte afgiftsbeløb, har  

 afgiftsmyndigheden fundet, at der ikke er grundlag for godtgørelse af  

 tinglysningsafgift.
Klageren har over for Landsskatteretten nedlagt påstand om, at  

 anmodningen om godtgørelse af tinglysningsafgift bør imødekommes.
Til støtte  

 for påstanden har klageren anført, at man for at få den omhandlede  

 ejendomsoverdragelse færdigekspederet, var nødsaget til at indbetale den af  

 Retten krævede afgift, 3.500 kr.
Dette skete ved fremsendelsesskrivelse af  

 29.  

 september 2000, hvori klageren anførte, at man efterfølgende ville ansøge om  

 tilbagebetaling af afgiften.
Klageren har videre anført, at  

 afgiftsmyndighedens  

 synspunkt om, at der ikke er tale om en utinglyst mellemliggende handel, ikke  

 kan tiltrædes.
Der er netop tale om en utinglyst mellemliggende handel, hvor  

 B  

 ApS købte ejendommen på tvangsauktion.
Dette udgør en aftale om overdragelse  

 af  

 fast ejendom, hvorfor adkomstrækken derved overgår fra de tidligere ejere til  

 B  

 ApS, på tidspunktet for meddelelse af hammerslag og fremsendelse af  

 samtykkeerklæring til endelig udstedelse af auktionsskøde.
Endvidere har klageren anført, at der ifølge  

 tinglysningsafgiftsloven kun skal betales afgift, når et dokument ønskes  

 tinglyst.
Adkomstrækken behøver ikke at være tinglyst, for at den sidste  

 adkomsthaver  

 kan få sin ret tinglyst.
Det forudsætter dog, at den utinglyste  

 rettighedshaver  

 (i dette tilfælde B ApS) tiltræder det pågældende skøde, der skal tinglyses.  

 Klageren har anført, at dette krav er opfyldt i nærværende tilfælde, hvorfor  

 tinglysningsdommeren har været uberettiget til at opkræve den indbetalte  

 afgift  

 på 3.500 kr.
Afgiftsmyndigheden har i anledning af klagen over for  

 Landsskatteretten supplerende anført, at afgiftsmyndigheden i forbindelse med  

 fastsættelse af tinglysningsafgiften altid henholder sig til den  

 tinglysningsmæssige ekspedition, som den afgiftspligtige har fået på baggrund  

 af de dokumenter, der er anmeldt til tinglysning.
Det er således  

 registreringsmyndigheden (tinglysningskontoret), der på baggrund af  

 dokumenternes indhold vurderer, hvilken tinglysningsmæssige ekspedition disse  

 skal modtage.
Selve registreringen har afgiftsmyndigheden ikke kompetence til  

 at sætte spørgsmålstegn ved.
Derimod er det afgiftsmyndigheden, der i  

 tvivlstilfælde fastsætter tinglysningsafgiften, men ved udregningen af denne  

 afgift henholder afgiftsmyndigheden sig til den tinglysningsmæssige  

 behandling  

 af dokumentet.
Afgiftsmyndigheden har videre anført, at det følger af  

 tinglysningsafgiftslovens § 4, stk. 1, at der skal betales 1.400 kr. plus 0,6  

 %  

 af afgiftsgrundlaget efter stk. 2 for tinglysning af ejerskifte af fast  

 ejendom.
Afgørende for afgiftens beregning er således, at der sker  

 tinglysning  

 af et ejerskifte af fast ejendom, og ikke hvorvidt anmelder ønsker dokumentet  

 tinglyst.
Endvidere har afgiftsmyndigheden anført, at det endelige skøde  

 blev anmeldt til tinglysning den 12. september 2000 under dagbogsnummer  .  

 Skødet blev afvist fra tingbogen den 18. september 2000 på grund af manglende  

 tinglyst adkomst, idet anmelder af auktionsskødet ikke ønskede dette  

 tinglyst.  

 Den 12. september 2000 blev auktionsskødet anmeldt til tinglysning under  

 dagbogsnummer  . Auktionsskødet blev afvist, da anmelder ikke ønskede dette  

 tinglyst.
Den 2. oktober 2000 blev auktionsskødet imidlertid endeligt  

 tinglyst,  

 hvorefter det endelige skøde blev tinglyst den 17. oktober 2000 under  

 dagbogsnummer  .
Afgiftsmyndigheden har anført, at der dermed er tinglyst to  

 ejerskifter, hvilket udløser afgift i henhold til tinglysningsafgiftslovens §  

 4, stk. 1, for så vidt angår begge overdragelsesdokumenter.
Tinglysning af  

 auktionsskødet udgør således ikke en utinglyst mellemliggende handel.
Endelig har afgiftsmyndigheden anført, at  

 tinglysningsafgiftsloven er en transaktionsbaseret lov, hvor afgiften  

 forfalder  

 ved tinglysning af ejerskifte af fast ejendom.
I forbindelse med fastsættelse  

 af afgiften i henhold til tinglysningsafgiftsloven er det ikke af betydning,  

 hvornår der er meddelt hammerslag på en ejendom, men derimod hvornår det  

 pågældende auktionsskøde bliver tinglyst.
 Landsskatteretten skal  

 udtale:
Landsskatteretten bemærker, at det omhandlede auktionsskøde blev  

 anmeldt til tinglysning og blev tinglyst den 2. oktober 2000. Retten finder  

 herefter, at der som følge af de foretagne dispositioner er sket to  

 selvstændige anmeldelser til tinglysning af dokumenter om ejerskifte af den  

 pågældende ejendom.
Retten kan i øvrigt tiltræde det af afgiftsmyndigheden  

 anførte, hvortil tilføjes, at den oprindelige tinglyste adkomsthaver til  

 ejendommen ikke har afgivet samtykke på det omhandlede endelige skøde.
Retten  

 bemærker herved, at samtykke fra den oprindelige tinglyste adkomsthaver er en  

 betingelse for tinglys-ning af et dokument i tilfælde, hvor der foreligger en  

 utinglyst mellemliggende handel.
 Retten finder herefter, at afgiftsmyndigheden med rette har  

 opgjort den samlede tinglysningsafgift til 7.600 kr., jf.  

 tinglysningsafgiftslovens § 4, stk. 1, jf. § 16, og retten finder, at der  

 ikke  

 i medfør af godtgørelsesreglerne i tinglysningsafgiftsloven er grundlag for  

 godtgørelse af tinglysningsafgift, jf. tinglysningsafgiftslovens §§ 22-23.  

 Den  

 påklagede afgørelse stadfæstes derfor.
