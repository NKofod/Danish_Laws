 I henhold til § 5, stk. 2, i lov om frikommuner, jf. lovbekendtgørelse nr.  

 337 af 21. maj 1987 meddeles:
 § 1.  Undervisningsministeriet har den 16. februar  

 1988 godkendt frikommuneregulativ nr. 1 for Langebæk Kommune om ændring af  

 aldersgrænsen for optagelse i ungdomsklubber og om en fælles bestyrelse for  

 kommunens ungdomsklubber, jf. § 41 i lov om frikommuner.
 Stk. 2.  Undervisningsministeriet har samtidig godkendt  

 frikommuneregulativ nr. 2 for Langebæk Kommune om ungdomsrådets  

 repræsentation i skolekommission, ungdomsskole-, fritids- og  

 voksenundervisningsnævn, jf. § 39, stk. 1, nr. 1, i lov om frikommuner.
 § 2.  frikommuneregulativ nr. 1 indebærer, at følgende  

 bestemmelser ikke gælder i Langebæk Kommune:
 § 3.  frikommuneregulativ nr. 2 indebærer, at følgende  

 bestemmelser ikke gælder i Langebæk Kommune:
 §§ 9 og 11 i lov om styrelsen af kommunernes skolevæsen og af virksomhed  

 efter lov om fritidsundervisning m.v., jf. lovbekendtgørelse nr. 492 af 25.  

 juli 1986.
 § 4.  Frikommuneregulativ nr. 1 og 2 træder i kraft  

 den 1. marts 1988 og bortfalder den 31. december 1989.
 Stk. 2.  Frikommuneregulativerne vil være fremlagt de  

 samme steder som kommunalbestyrelsens mødedagsordener, jf. § 8, stk. 4, i lov  

 om kommunernes styrelse.
Undervisningsministeriet, den 16.  

 februar 1988 P.M.V.
 E.B.
