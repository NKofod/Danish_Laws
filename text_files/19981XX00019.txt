Skriftlig fremsættelse (8. oktober  

 1998) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
Forslag til lov om beskyttelse af gravfreden ved vraget  

 efter passagerskibet »M/S Estonia.« (Lovforslag nr.
L 13).
Lovforslaget har til formål at beskytte gravfreden  

 ved vraget efter passagerskibet »M/S Estonia«, der forliste natten til den  

 28. september 1994 i Østersøen, hvorved 852 mennesker omkom,  

 heraf 5 danske statsborgere.
Lovforslaget indeholder et forbud mod dykning og  

 anden undervandsvirksomhed på det sted, hvor »M/S Estonia« sank og et  

 tilstødende område på ca. 2 gange 2 kilometer.  

 Fortsætlig overtrædelse af forbudet straffes med bøde,  

 hæfte eller fængsel indtil 6 måneder.
Med lovforslagets vedtagelse giver Folketinget samtidig  

 sit samtykke til, at Danmark tiltræder overenskomst af 23. februar 1995  

 mellem Estland, Finland og Sverige om beskyttelse af gravfreden ved »M/S  

 Estonia«.
Ved tillægsprotokol af 23. april 1996 er der åbnet  

 mulighed for, at også andre stater kan tiltræde  

 overenskomsten.
Det er Udenrigsministeriets opfattelse, at straffelovens §  

 139, stk. 1, ikke i tilstrækkeligt omfang yder den beskyttelse, som  

 ovennævnte overenskomst forudsætter.
Det er således efter  

 lovforslaget muligt at straffe overtrædelse af forbudet mod dykning  

 m.v., selvom der i det konkrete tilfælde ikke kan føres bevis  

 for, at gravfreden er b levet krænket.
Det afgørende er, om der  

 har været forsæt til at foretage dykning m.v. på det  

 beskyttede område.
Med lovforslaget opfylder Danmark således de  

 forpligtelser, der følger af ovennævnte overenskomst.
 Alle medlemmer af Østersørådet,  

 herunder Danmark, er blevet opfordret til at tilslutte sig  

 overenskomsten.
 Lovforslaget vil ikke have statsfinansielle  

 konsekvenser.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det høje Tings velvillige behandling.
