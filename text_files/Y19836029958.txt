 Udtalt, at et enkelt medlem af 2 kommunalbestyrelser, der havde  

 indgået en fællesskabsoverenskomst vedrørende skolepsykologisk virksomhed,  

 ikke har noget krav på sagsindsigt for så vidt angår forhold, der henhører  

 under fællesstyrelsens kompetence.
 Endvidere udtalt, at et sådant kommunalbestyrelsesmedlem, såfremt  

 vedkommende er blevet opmærksom på forhold, som ønskes nærmere undersøgt, må  

 henvises til at rejse sagen i vedkommendes egen kommunalbestyrelse, der ved  

 sædvanlig flertalsbeslutning vil kunne pålægge sine medlemmer af  

 fællesstyrelsen at undersøge det rejste spørgsmål nærmere og senere redegøre  

 for resultatet af undersøgelsen i kommunalbestyrelsen med respekt af gældende  

 regler om tavshedspligt.
 I skrivelse af 26. marts 1982 har fællesstyrelsen anmodet  

 indenrigsministeriet om at tage stilling til følgende 2 spørgsmål:
1. Er fællesstyrelsen vedrørende skolepsykologisk virksomhed i Gjern og  

 Hammel kommuner i den kommunale struktur at betragte som et udvalg for hver  

 ag kommunerne eller som en ny kommune med selvstændig kompetence, der falder  

 uden for de to implicerede kommuners struktur? 2. Hvis fællesstyrelsen skal opfattes som et udvalg under hver af  

 kommunerne, kan den ene af kommunerne så pålægge fællesstyrelsen en bestemt  

 ting, eller skal de to kommuner være enige om pålægget? Det fremgår af sagen, over hvilken man har brevvekslet med tilsynsrådet  

 for Århus amt, at der mellem Gjern og Hammel kommuner er indgået en af  

 tilsynsrådet den 28. juni 1981 godkendt fællesskabsoverenskomst vedrørende  

 skolepsykologisk virksomhed.
Fællesskabets anliggender bestyres af en  

 fællesstyrelse på 4 medlemmer, således at hver af kommunerne er repræsenteret  

 med 2 medlemmer.
 Det fremgår endvidere af sagen, at fællesstyrelsens anmodning er  

 foranlediget af, at byrådsmedlem Per Holm Knudsen, der er medlem af Hammel  

 byråd, men ikke af fællesstyrelsen, i skrivelse af 1. juli 1981 klagede til  

 tilsynsrådet for Århus amt over, at Hammel kommunes borgmester havde nægtet  

 ham adgang til at gennemse sagerne vedrørende ansøgere til en kuratorstilling  

 ved Hammel og Gjern kommuners fælleskommunale skolepsykologordning.
Tilsynsrådet gav på sit møde den 17. december 1981 klageren medhold, idet  

 rådet fandt, at klageren i den konkrete situation havde været berettiget til  

 at få adgang til eksisterende sagsakter vedrørende anæsttelsessagen i  

 fællesstyrelsen.
Tilsynsrådet pålagde derfor Hammel byråd at sikre, at de  

 pågældende akter blev stillet til klagerens disposition til nærmere  

 gennemsyn.
Til støtte for sin afgørelse henviste tilsynsrådet til, at  

 fællesstyrelsen efter fællesskabsoverenskomstens § 5, jfr. § 4, har  

 kompetencen til at ansætte og afskedige ledende skolepsykolog og assisterende  

 skolepsykolog (herunder formentlig kurator) efter indstilling fra Hammel  

 kommunes skolekommission, der forud skal indhente en udtalelse fra  

 skolekommissionen i Gjern kommune, at der ikke i lovgivningen eller i  

 praksis findes holdepunkter for at nægte kommunalbestyrelsesmedlemmer adgang  

 til eksisterende sagsakter, men at tværtimod de enkelte medlemmers  

 aktionsmulighed efter §§ 22 og 23 i lov om kommunernes styrelse (skal være §§  

 11 og 23; indenrigsministeriets bemærkninger) må medføre adgang til  

 eksisterende sagsakter, samt at fællesstyrelsen er en del af begge  

 kommuners forvaltning, og at den særlige bemyndigelse, der tillægges denne,  

 ikke bør berøve de respektive kommunalbestyrelsesmedlemmers adgang til  

 sagsakter, som ville have været tilstede, hvis der ikke havde været tale om  

 en fællesstyrelse.
Endelig har tilsynsrådet anført, at der ikke er væsentlige  

 modhensyn, idet personlige oplysninger er dækket ved det pågældende  

 byrådsmedlems tavshedspligt.
 Mod adgangen til sagsakterne og altså til støtte for Hammel byråds  

 opfattelse har tilsynsrådet anført, at de 2 kommunalbestyrelser med  

 tilsynsrådets godkendelse har nedsat et organ ( en ny kommune ), som falder  

 uden for de 2 implicerede kommuners struktur for så vidt angår afskedigelser  

 og ansættelser, og hvor de implicerede kommuner alene har indflydelse ved, at  

 byrådet kan pålægges rådets 2 repræsentanter i fællesskabsstyrelsen at gøre  

 dette eller hint.
I en over sagen indhentet udtalelse, der vedlægges i fotokopi, har  

 tilsynsrådet i sit møde den 17. juni 1982 vedtaget at udtale, at der ikke er  

 tale om, at nogen af de 2 byråd har nogen kompetence over for  

 fællesstyrelsen, men at byrådet må være henvist til at øve indflydelse på  

 arbejdet i fællesstyrelsen gennem sine 2 repræsentanter.
Byrådet må efter  

 rådets opfattelse kunne pålægge sine repræsentanter at indtage en bestemt  

 holdning i forbindelse med afgørelsen af en sag i fællesstyrelsen.
I denne anledning skal man til fællesstyrelsens spørgsmål bemærke, at  

 baggrunden for, at det pågældende fællesskab er godkendt i medfør af  

 styrelseslovens § 60, er, at der f.eks. for så vidt angår ansættelse af  

 personale er sket en indskrænkning i de enkelte deltagende  

 kommunalbestyrelsers beføjelser efter styrelsesloven, idet kompetencen er  

 henlagt til fællesstyrelsen.
Der kan for så vidt godt siges at være etableret  

 en ny kommune i det omfang, beføjelser, der ellers tilkommer de enkelte  

 kommunalbestyrelser, overføres til fællesskabet som et led i overenskomsten.
 Det følger heraf, at indenrigsministeriet må være enigt med tilsynsrådet  

 i, at ingen af de to byråd i Hammel og Gjern kommuner har nogen direkte  

 kompetence over for fællesstyrelsen for så vidt angår ansættelse af  

 personale, men at byrådende må være henvist til at gøre deres indflydelse  

 gældende gennem vedkommende byråds repræsentant i fællesstyrelsen.
Efter indenrigsministeriets opfattelse tilkommer der et  

 kommunalbestyrelsesmedlem adgang til at gennemse eksisterende materiale,  

 herunder sagsakter vedrørende et - eller flere - forhold, som er udarbejdet  

 eller indhentet af den kommunale forvaltning.
Baggrunden for, at der  

 tilkommer kommunalbestyrelsesmedlemmer en sådan adgang til sagsindsigt, er,  

 at de som medlemmer af kommunalbestyrelsen har et overordnet medansvar for  

 kommunens anliggender.
Når der er etableret et kommunalt fællesskab, og i det omfang kompetence  

 ved etableringen er overført fra de enkelte kommunalbestyrelsesmedlem i de  

 deltagende kommuner ikke noget direkte medansvar for forvaltningen af  

 fællesskabets forhold.
De har derfor heller ikke noget krav på adgang til  

 sagsindsigt i fællesskabets dokumenter vedrørende forhold, hvor fællesskabet  

 har en selvstændig kompetence, således som det er tilfældet i det  

 foreliggende fællesskab for så vidt angår ansættelse af personale.
Det følger af det anførte, at det enkelte medlem af Gjern og Hammel byråd  

 ikke har noget krav på sagsindsigt for så vidt angår forhold, der henhører  

 under fællesstyrelsens kompetence.
Såfremt et medlem af et af de 2 byråd  

 imidlertid er blevet opmærksom på forhold, som medlemmet ønsker nærmere  

 undersøgt, må vedkommende medlem henvises til at rejse sagen i sit eget  

 byråd.
Dette vil så ved sædvanlig flertalsbeslutning kunne pålægge sine  

 medlemmer af fællesstyrelsen at undersøge det rejste spørgsmål nærmere og  

 senere redegøre for resultatet af undersøgelsen i byrådet.
En sådan  

 redegørelse, der eventuelt først kan afgives, efter at byrådets medlemmer af  

 fællesstyrelsen har gennemset akterne i sagen, må naturligvis afgives med  

 respekt af gældende regler om tavbshedspligt.
Byrådet må herefter tage  

 stilling til, om den ønsker at foretage sig noget i anledning af den givne  

 redegørelse.
 Tilsynsrådet og de 2 byråd er underrettet herfra.
P.
M.
V.
 E.B.
