Skriftlig fremsættelse (17. november 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social service og ligningsloven (Frit valg af ledsager  

 m.v.) (Lovforslag nr.
L 113).
 Forslaget om frit valg af ledsager er et led i regeringens  

 politik om at give borgeren større ansvar for og frihed til at tilrettelægge  

 fx  

 sociale ydelser, så de svarer til borgerens behov.
 Med det frie valg af ledsager bliver ordningen mere flexibel for  

 de berettigede personer, der ønsker selv at vælge en ledsager.
 Lovforslaget indeholder 2 delelementer:
Frit  

 valg af ledsager En  

 redaktionel ændring af servicelovens § 30.
1.  

 Frit valg af ledsager Forslaget indebærer, at personer, der er berettiget til en  

 ledsageordning efter servicelovens §§ 31 og 78, får mulighed for selv at  

 vælge sin ledsager.
Kommunen er således fortsat forpligtet til at stille en  

 ledsager til rådighed, hvis den berettigede ønsker det.
 Det frie valg af ledsager udmøntes i, at:
 Personer, der er berettiget til en ledsageordning, får  

 ret til at vælge en ledsager, som ansættes af kommunen.
Personer over 18 år, der er berettiget til en  

 ledsageordning, kan vælge at få ydelsen udbetalt som et kontant tilskud og  

 selv  

 ansætte sin ledsager.
Det er op til kommunalbestyrelsen at beslutte, om  

 kommunen generelt ønsker at give de berettigede denne mulighed.
Ad 1) Denne ordning er praktisk for brugeren, da kommunen  

 fortsat er arbejdsgiver.
Kommunen står dermed fortsat for ansættelse,  

 administration af løn etc. som i den gældende ordning.
Kommunen er forpligtet  

 til at tilbyde denne ordning.
Ad 2) Denne ordning indebærer, at brugeren får  

 arbejdsgiveransvaret for ledsagelsen.
Det er frivilligt for brugeren, om han  

 vil modtage ledsagelse som en kontantydelse.
Ordningen indebærer, at brugeren  

 skal stå for den samlede administration af ordningen.
Kommunen må ved  

 visitationen til ordningen afgøre, om brugeren er egnet til at påtage sig  

 denne  

 opgave.
 Kommunalbestyrelsen er ikke forpligtet til at tilbyde denne  

 ordning til de berettigede.
Formålet med ledsageordningen har været at give brugeren  

 mulighed for at deltage i selvvalgte aktiviteter uden altid at skulle være  

 afhængig af hjælp fra familie eller venner.
Ledsageordningen omfatter således  

 som hidtil ledsagelse, der ligger ud over den ledsagelse, som en ægtefælle,  

 samlever, andet familiemedlem eller ven normalt vil yde som en del af  

 ægteskabet eller familierelationen eller venskabsforholdet.
Der vil således  

 normalt ikke kunne ske ansættelse af en ægtefælle eller andre med en meget  

 nær  

 tilknytning til borgeren.
Det skønnes, at der ikke er  

  

 økonomiske  

 konsekvenser  

  

 af lovforslaget.
Forslaget er forhandlet med de kommunale  

 parter.
2.  

 Redaktionel ændring af servicelovens § 30 Forslaget er af redaktionel karakter.
Med ændringen genoprettes  

 den tidligere gældende retstilstand, så det igen bliver muligt for kommuner  

 at  

 yde vedligeholdelsestræning til børn og unge under 18 år, der har behov for  

 det.
 Med disse bemærkninger skal jeg indstille lovforslaget til  

 Folketingets velvillige behandling.
