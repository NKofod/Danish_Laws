Orientering om yngre jordbrugerlån Jordbrugere under 40 år har mulighed for at opnå yngre jordbrugerlån  

 (YJ-lån) med tilskud fra Landbrugsministeriet gennem DLR.
YJ-lån gives til  

 yngre jordbrugere, der køber en jordbrugsbedrift, eller som tager jordbrug  

 som hovederhverv på en allerede erhvervet jordbrugsbedrift.
Denne pjece giver  

 en generel orientering om yngre jordbrugerordningens hovedbestemmelser og om  

 de nye betingelser og lånemuligheder, der træder i kraft pr. 15. februar  

 1991.
Ønskes en mere detaljeret beskrivelse af yngre jordbrugerlåneordningen,  

 henvises til lov, bekendtgørelse og ansøgningsmateriale.
Endvidere vil  

 information kunne fås hos de særligt sagkyndige efter Forbedringsordningen  

 eller hos de landøkonomiske foreninger.
Spørgsmål kan også rettes til DLR på  

 tlf. 33 15 11 00 og Jordbrugsdirektoratet på tlf. 33 15 61 31.
 YJ-lån er en ordning til erhvervsfremme under Landbrugsministeriet.  

 Ordningen administreres i det daglige af DLR.
Januar 1991 Indholdsfortegnelse Landbrugsministeriets lån til yngre jordbrugere gennem DLR 1.  

 Ansøgning 2. Udmålingsgrundlag for YJ-lån 3. Beregning af YJ-lån 4.  

 Indplacering af YJ-lån 5. Tilskuddets størrelse 6. Betingelserne for opnåelse  

 af YJ-lån 7. Fælles YJ-lån 8. Anpartserhvervelse 9. Overgang fra deltids- til  

 heltidsjordbrug 10. Supplerende YJ-lån 11. Indfrielsesregler 12. Rykningsbestemmelser 13. Overgangsbestemmelser Landbrugsministeriets lån til yngre jordbrugere gennem DLR Lov nr. 150 af 17. april 1985 om statsgaranti og rentetilskud m.m. ved  

 udlån til yngre jordbrugere er blevet ændret væsentligt på en række områder.  

 Dette er sket med vedtagelsen af lov nr. 416 af 13. juni 1990. Ændringerne  

 træder i kraft den 15. februar 1991.
Ved lovændringen er der gennemført en ændring af reglerne for udmåling af  

 YJ-lån, så der fremover kan ydes større lån end hidtil.
Endvidere er  

 betingelserne for opnåelse af lån blevet skærpet.
Som nye kriterier skal  

 ansøger dels opfylde et egenkapitalkrav, dels gennem driftsbudgetter godtgøre  

 sin økonomiske overlevelsesevne.
Endelig er der som noget helt nyt nu  

 mulighed for at yde YJ-lån til en jordbruger, der tager hovederhverv på en  

 allerede erhvervet jordbrugsbedrift ved, at jordbrugeren overgår fra deltids-  

 til heltidsjordbruger.
YJ-lån ydes som et 20-årigt DLR-annuitetslån med  

 halvårlige terminer og statsgarati.
Staten betaler den fulde terminsydelse på  

 lånet i de første 4 år, hvorefter statens andel af ydelsen aftrappes over de  

 følgende 3 år til henholdvis 80, 60 og 40 pct.
Låntager betaler selv ydelsen  

 i de resterende 13 år 1. Ansøgning En ansøgning om lån til yngre jordbrugere skal indsendes til Dansk  

 Landbrugs Realkreditfond, Nyropsgade 21, 1780 København V., inden 6  

 måneder efter bedriftens overtagelse.
Ved bedriftens overtagelse forstås den  

 i skødet fastsatte overtagelsesdato, som angiver, hvornår bedriften er  

 overgået til køber for dennes regning og risiko.
 Ved ansøgning om supplerende YJ-lån til køb af tillægsjord, anden ejendom  

 eller resterende anparter af en jordbrugsbedrift er ansøgningsfristen  

 ligeledes 6 måneder regnet fra det købtes overtagelse.
 Ved ansøgning om YJ-lån, hvor en jordbruger tager hovederhverv på en  

 allerede erhvervet jordbrugsbedrift, skal ansøgningen om YJ-lån være indgivet  

 til DLR senest 6 måneder efter, at ansøger har taget jordbrug som  

 hovederhverv.
Ansøgningsskemaet skal udfærdiges med bistand af en af de særligt  

 sagkyndige efter Forbedringsordningen, som ligeledes skal attestere  

 ansøgningsskemaet.
Ansøgningsskema fås i pengeinstitutter og på  

 jordbrugserhvervenes regnskabskontorer, men kan også rekvireres ved  

 henvendelse til DLR, tlf. nr. 33 15 11 00.
2. Udmålingsgrundlag for YJ-lån Udmålingsgrundlaget for YJ-lånet er bedriftens handelspris omregnet til  

 kontantværdi.
Ved omregning til kontantværdi af de lån, der indgår i  

 handelsprisen, anvendes Realkreditrådets omregningstabeller.
Den konstaterede handelspris omregnet til kontantværdi øges/reduceres med  

 de ændringer i besætning, driftsinventar og driftsmateriel samt  

 grundforbedringer, der er sket inden ansøgningstidspunktet.
Endvidere skal  

 for væksthusgartnerier og planteskoler korrigeres for ændringer i  

 beholdninger af potteplanter under kultur og containerplanter foretaget  

 mellem overtagelses- og ansøgningstidspunkt.
Derimod er det ikke muligt i  

 udmålingsgrundlaget at medregne værdien af det byggeri herunder om- og  

 tilbygning, der er udført i perioden mellem overtagelses- og  

 ansøgningstidspunktet.
Udmålingsgrundlaget kan ikke overstige den kontante handelsværdi,  

 der fastsættes ved en DLR-vurdering.
Den kontante handelsværdi opgøres på  

 ansøgningstidspunktet, og i værdien indgår fast ejendom, besætning,  

 driftinventar og driftsmateriel.
For gartneriejendomme gælder ved beregning  

 af udmålingsgrundlaget den særlige regel, at værdien af væksthusgartneriers  

 beholdning af potteplanter under kultur og planteskolers beholdning af  

 containerplanter skal indgå i DLRs vurdering af ejendommen.
Disse  

 beholdningser kan dog ikke medregnes i forbindelse med lånets  

 sikkerhedsmæssige placering, se afsnit 4.
 Såfremt DLR er inhabil i den aktuelle lånesag, foretages vurderingen af  

 vurderingsmænd udpeget af staten.
Ved udmåling af YJ-lån til en jordbruger, der tager hovederhverv på en  

 allerede erhvervet bedrift, udmåles lånet på basis af den oprindeligt  

 konstaterede handelspris for bedriften omregnet til kontantværdi.
Såfremt der  

 foreligger en kontant handelsværdi i form af en DLR-vurdering på det  

 oprindelige erhvervelsestidspunkt, der lavere end den kontante handelspris,  

 anvendes denne i stedet som udmålingsgrundlag.
Udmålingsgrundlaget skal i disse tilfælde reduceres, hvis der har været  

 nettoreduktioner i besætning, driftsinventar eller driftmateriel.
Tilvækst  

 kan i dette tilfælde ikke øge udmålingsgrundlaget.
 Eksempel 1.
4. Indplacering af YJ-lån YJ-lånet skal ved låneoptagelsen sikkerhedsmæssigt indplaceres inden for  

 95 pct. af bedriftens kontante handelsværdi.
Ved indplaceringen af YJ-lånet  

 lægges den samlede handelsværdi på ansøgningstidspunktet til grund, det vil  

 sige inklusive værdien af gennemført byggeri udført i perioden fra  

 overtagelsestidspunktet til ansøgningstidpunktet.
 Landbrugsministeriet yder en statsgaranti for lånet, så det kan optages  

 uanset den yderlige placering.
5. Tilskuddets størrelse Staten betaler renter, afdrag og administrationsbidrag på det 20-årige  

 YJ-lån efter nedenstående skala.
Procentsatsen udtrykker den andel af  

 terminsydelsen, som staten betaler.
 Er der eksempelvis tale om et YJ-lån på 362.500 kr. til en årlig ydelse på  

 ca. 13 pct., bliver statstilskuddet ca. 47.000 kr. i hvert af de første 4 år  

 af lånets løbetid.
 Sammenlagt over de 7 år andrager statstilskuddet ca. 273.000 kr.
Statstilskuddet skal medregnes til låntagers skattepligtige indkomst.
Til  

 gengæld kan låntager fratrække renter og administrationspræmie ved opgørelsen  

 af sin skattepligtige indkomst.
6. Betingelserne for opnåelse af YJ-lån Betingelserne for at opnå YJ-lån er skærpet i forhold til tidligere  

 lovgivning.
Lønsøger skal De enkelte kriterier er uddybet nedenfor:
a)førstegangsetablering Hovedregelen er, at der kan ydes YJ-lån til ansøgerens første erhvervelse  

 af en jordbrugsbedrift, hvorpå ansøger tager jordbrug som hovederhverv.
Der  

 kan endvidere ydes lån til en jordbruger, som allerede ejer en  

 jordbrugsbedrift, hvis ansøger tager jordbrug som hovederhverv på den  

 pågældende bedrift, jævnfør afsnit 9. Det er en betingelse, at ansøger ikke  

 tidligere har haft jordbrug som hovederhverv.
Ansøger må dog gerne have været  

 forpagter med jordbrug som hovederhverv.
 Der kan ikke ydes YJ-lån til en jordbruger, der etablerer sig som  

 forpagter eller som erhverver bygninger på lejet grund.
Ansøger må ikke være fyldt 40 år ved bedriftens overtagelse.
Dette  

 alderskrav gælder også ved ansøgning om supplerende YJ-lån.
Ved ansøgning om  

 lån ved overgang fra deltids- til heltidsjordbruger må ansøger ikke være  

 fyldt 40 år på overgangstidspunktet.
 Der kan ikke dispenseres fra alderskravet.
Såfremt bedriften agtes anvendt til landbrug eller pelsdyravl, skal  

 ansøger have gennemført Såfremt bedriften agtes anvendt til gartneri eller planteskole, skal  

 ansøger have gennemført Såfremt bedriften agtes anvendt til frugtavl, skal ansøgeren have  

 gennemført De ovennævnte uddannelseskrav anses for opfyldt, hvis ansøgeren har  

 gennemført en tilsvarende uddannelse i et af de øvrige EF-medlemslande.
For at kravet om økonomisk overlevelsesevne kan anses for opfyldt, kræves,  

 at ansøger gennem flerårige drifts- og likviditetsbudgetter kan godtgøre, at Opgørelsen af økonomisk balance sker på grundlag af ansøgerens og dennes  

 ægtefælles/samlevers samlede økonomi, herunder andre indtægter, privatforbrug  

 og skat.
Opgørelsen sker efter sædvanlige driftsøkonomiske principper.
 Ansøger skal gennem indtjeningen fra bedriften kunne yde et positivt  

 bidrag til husstandens økonomi.
Til brug for ansøgningen om YJ-lån skal udarbejdes et resultat- og  

 likviditetsbudget for årene, indtil der opnås økonomisk balance.
I  

 budgetterne skal indgå fornødne og planlagte investeringer.
Budgetmaterialet  

 skal dække 3 fulde regnskabsår, og kravet om økonomisk overlevelsesevne skal  

 normalt være opfyldt seneste efter 3 år.
 Ansøgeren skal opfylde et egenkapitalkrav, idet summen af YJ-lånet og  

 egenkapitalen skal udgøre mindst 20 pct. af udmålingsgrundlaget for YJ-lånet  

 (den konstaterede handelspris omregnet i kontantværdi eller en  

 DLR-vurdering). Størelsen af YJ-lånet beregnes først, hvorefter  

 egenkapitalkravet udregnes som differencen mellem 20 pct. af  

 udmålingsgrundlaget og det beregnede YJ-lån.
 Egenkapitalkravet kan ikke overstige et beløb svarende til størrelsen af  

 lånet, hvis udmålingsgrundlaget er mindre end 4 mill. kr.
Der er i tabel 1, side 9, givet en oversigt over det egenkapitalkrav, der  

 knytter sig til forskellige handelspriser.
Et eksempel på beregning af  

 egenkapitalkravet er vist nedenfor.
 Eksempel 3.
Beregning af egenkapitalkravet Egenkapitalens opgørelse Egenkapitalen opgøres som den disponible egenkapital.
Egenkapitalen  

 opgøres på tidspunktet umiddelbart forud for købet af ejendommen.  

 Egenkapitalen opgøres som værdien af finansielle aktiver og landbrugsaktiver  

 med fradrag af gæld, der vedrører disse aktiver.
Finansielle aktiver omfatter  

 kontanter, indestående i pengeinstitut, fordringer værdipapirer.
Værdien af  

 disse opgøres efter skattelovgivningens regler.
 Landbrugsaktiver omfatter besætning, driftsinventar og driftsmateriel samt  

 potteplanter under kultur og containerplanter.
Besætningen opgøres til købspriser eller til de skattemæssige  

 normalhandelsværdier.
Driftinventar og driftmateriel opgøres til købspriser  

 med fradrag af driftsmæssige afskrivninger.
Værdiansættelsen af potte- og  

 containerplanter sker ved vurderingen til låneefterretning.
 Den samlede værdi af besætning, driftsinventar og driftsmateriel samt  

 potteplanter under kultur og containerplanter kan højst udgøre den ved  

 DLR-vurderingen fastsatte kontante handelsværdi.
 Gave ydet som led i berigtigelsen af handelen medregnes ikke ved opgørelse  

 af egenkapitalen.
 Til egenkapitalen kan medregnes nettoprovenu ved salg af fast ejendom og  

 løsøre forud for YJ-låneansøgningens indgivelse.
 En ægtefælles disponible og likvide egenkapital kan medregnes til ansøgers  

 egenkapital, hvis ægtefællen er medejer af bedriften, eller hvis ægtefællens  

 egenkapital ved ægtepagt er stillet til ansøgerens rådighed til brug for  

 bedriften.
Eksempel 4. Opgørelsen af egenkapital Medens en friværdi i fast ejendom ikke kan medregnes til egenkapitalen,  

 når det drejer sig om førtesgangsetablerede jordbrugere, der straks tager  

 jordbrug som hovederhverv, kan en friværdi i ansøgers allerede erhvervede  

 jordbrugbedrift medregnes til ansøgers egenkapital ved ansøgning om Friværdien opgøres i begge tilfælde på basis af en aktuel vurdering af  

 fast ejendom eller på grundlag af den seneste offentlige ejendomsvurdering, i  

 begge tilfælde med fradrag af den i bedriften værende gæld og eventuel gave,  

 der er ydet som led i berigtigelsen af den allerede erhvervede bedrift.
Egenkapitalkrav ved overbygningsuddannelse Kravet til egenkapital nedsættes med 1/3 for ansøgere, der udover at  

 opfylde de almindelige uddannelseskrav tillige har gennemført een af  

 nedennævnte overbygningsuddannelser:
Såfremt bedriften agtes anvendt til landbrug eller pelsdyravl, skal  

 ansøger således have gennemført en af følgende overbygningsuddannelser Såfremt bedriften agtes anvendt til gartneri, planteskole eller  

 frugtavl, skal ansøger tilsvarende have gennemført en af følgende  

 overbygningsuddannelser:
 Af tabel 1 fremgår sammenhængen mellem kontante handelspriser og  

 minimumskravet til egenkapital for ansøgere, der dels har gennemført den  

 almindelige uddannelse, dels kan supplere denne med en  

 overbygningsuddannelse.
Tabel 1. YJ-lån og egenkapitalkrav Der kan ikke dispenseres fra egenkapitalkravet.
 Ansøger skal tage bopæl på bedriften inden seks måneder efter  

 overtagelsen.
Ansøger skal tage jordbrug som hovederhverv på jordbrugsbedriften, hvortil  

 kræves, at ansøger Den arbejdstid, som ansøger selv skal anvende på jordbrugsbedriften, for  

 at hovederhvervskravet anses for opfyldt, skal mindst udgøre 901 timer  

 årligt.
Indkomsten fra bedriften opgøres som bedriftens resultat efter  

 renter.
 Bedriften skal drives for egen regning og risiko, hvilket betyder, at  

 driften ikke må foregå i anparts- eller aktieselskabsform.
 Den erhvervede bedrift skal kræve en arbejdsindsats på mindst 1.800 timer  

 pr. år svarende til en heltidsbeskæftiget.
7. Fælles YJ-lån Erhverver to eller flere personer i fællesskab en jordbrugsbedrift i sin  

 helhed, kan der ydes et fælleslån.  Det er en betingelse for opnåelse  

 af et fælles YJ-lån, at de generelle betingelser for opnåelse af lånet  

 opfyldes af mindst 2 af anpartserhververne, der tilsammen erhverver anparter  

 svarende til mindst halvdelen af bedriften.
Bedriftens arbejdskraftbehov skal  

 udgøre mindst 1.800 timer pr. år pr. anpartshaver, der opfylder kriterierne  

 for at opnå YJ-lån.
 Opfylder een eller flere af anpartshaverne ikke kriterierne for opnåelse  

 af YJ-lån, udmåles fælleslånet efter værdien af de øvrige anparter og  

 antallet af øvrige anpartserhververe.
Fælleslånet udmåles som det lån, en enkelterhverver af bedriften kan opnå,  

 ganget med en faktor, der afhænger af antallet af anpartshavere, der opfylder  

 kriterierne for opnåelse af YJ-lån.
Fælleslånet kan højst udgør 30 pct. af  

 udmålingsgrundlaget for lånet.
 Der gælder følgende sammenhæng mellem antal erhververe og størrelsen af  

 den faktor, der skal anvendes ved beregning af fælleslånet:
 Alle anpartserhververne skal tilsammen opfylde det samme  

 egenkapitalkrav, som en enkelterhverver af hele bedriften skal opfylde.  

 Såfremt en eller flere af ansøgerne har gennemført en overbygningsuddannelse  

 til den almindelige jordbrugsuddannelse, nedsættes egenkapitalkravet  

 forholdsmæssigt ud fra disse ansøgeres anpartsstørrelse.
Eksempel 5. Beregning af fælles YJ-lån Antal af erhververe af bedriften 2 Begge erhververe opfylder lovens betingelser.
 I tabel 2 er vist en oversigt over sammenhængen mellem størelsen af  

 fælleslånet og det samlede egenkapitelkrav ved forskellige udmålingsgrundlag  

 og antallet af ansøgere.
Det er ikke muligt at opnå fælleslån til en allerede erhvervet bedrift  

 efter reglerne om deltidsbrugers overgang til jordbrug som hovederhverv.
Det  

 er endvidere ikke muligt at opnå supplerende lån til et fælleslån.
Der kan også ydes lån til visse fællesskabers erhvervelse af en  

 jordbrugsbedrift.
Nærmere oplysninger kan fås i Dansk Landbrugs  

 Realkreditfond eller Jordbrugsdirektoratet.
8. Anpartserhverelse Der kan ydes YJ-lån til een jordbrugers køb af en anpart på mindst  

 halvdelen af en jordbrugsbedrift.
Lånet udmåles på basis af den kontante  

 handelspris for den erhvervede anpart.
 Anpartserhvervelse vil typisk finde sted som led i et »glidende«  

 generationsskifte, hvor eksempelvis en søn eller datter overtager en anpart  

 af en jordbrugsbedrift.
Ansøger kan efterfølgende opnå supplerende lån, jævnfør afsnit 10, ved køb Ekspempel 6.
Anpartserhvervelse/»glidende'generationsskifte af den eller de resterende anparter af bedriften inden 7 år efter  

 erhvervelsen af den først erhvervede anpart.
9. Overgang fra deltids- til heltidsjordbrug Der kan ydes YJ-lån, når en jordbruger overgår fra at være  

 deltidsjordbruger til heltidsjordbruger på en allerede erhvervet bedrift.
Det  

 er dog en forudsætning, at jordbrugeren er ejer af jordbrugsbedriften i sin  

 helhed.
Videre er det en forudsætning for at opnå YJ-lån, at jordbrugeren er  

 under 40 år ved overgang fra deltids- til heltidsjordbruger.
Jordbrugeren må  

 ikke på et tidligere tidspunkt som selvejer have haft jordbrug som  

 hovederhverv på en jordbrugsbedrift.
Ved overgang fra deltids- til heltidsjordbruger på den samme bedrift vil  

 det være den oprindelige kontante handelspris, der udgør udmålingsgrundlaget  

 for YJ-lånet.
Ansøgers egenkapital opgøres på ansøgningstidspunktet.
Sælger  

 en deltidsjordbruger sin bedrift og etablerer sig som heltidsjordbruger på en  

 nyerhvervet bedrift, gælder de almindelige regler om førstegangserhvervelse.
10. Supplerende YJ-lån Såfremt ansøger ikke har opnået maksimalt YJ-lån i forhold til et  

 udmålingsgrundlag på 4 mill. kr., er der mulighed for at opnå supplerende lån  

 inden for de første 7 år efter overtagelsen af den bedrift, hvortil der  

 tidligere er ydet lån.
I eksempel 7 er vist en beregning af et supplerende  

 YJ-lån.
Muligheden for opnåelse af supplerende lån dækker følgende  

 situationer:
 Køb af:
Eksempel 7 Der kan ikke ydes supplerende lån efter de lovregler, der træder i kraft  

 pr. 15. februar 1991, såfremt der er ydet lån efter tidligere lovgivning om  

 udlån til yngre jordbrugere.
 Disse jordbrugere kan opnå supplerende lån efter de hidtidige regler,  

 jævnfør afsnit 13.
11. Indfrielsesregler YJ-lånet forfalder til indfrielse ved ejerskifte.
Der er mulighed for at  

 flytte lånet over i en ny ejendom, såfremt låntager ved en sådan erhvervelse  

 er under 45 år, og såfremt forudsætningerne i øvrigt er til stede for at opnå  

 YJ-lån ved etableringen på den nye ejendom.
Efterlevende ægtefælle kan få  

 tilladelse til at overtage YJ-lånet.
YJ-lånet forfalder ligeledes til indfrielse, hvis landbrugspligten på  

 ejendommen ophører, eller hvis ejendommens areal i væsentligt omfang overgår  

 til anden anvendelse.
Såfremt låntager ophører med at have jordbrug som  

 hovederhverv, har låntager pligt til at oplyse dette til DLR, der så vil tage  

 stilling til, om lånet skal kræves indfriet.
Det bemærkes, at låntager må  

 regne med, at det bliver kontrolleret, om hovederhvervskravet løbende er  

 opfyldt.
 Uberettiget opnået tilskud til YJ-lån kan kræves tilbagebetalt inklusive  

 morarenter.
12. Rykningsbestemmelser YJ-lånet skal ved rykning i den periode, hvor staten helt eller delvis  

 betaler terminsydelsen på YJ-lånet, være sikret inden for 95 pct. af den  

 kontante handelsværdi fastsat ved ny vurdering (inklusive eventuelle  

 investeringer). Efter tilskudsperiodens udløb, der vil sige efter 7 år, skal  

 YJ-lånet efter en rykning være sikret inden for 85 pct.
 Ansøgning om tilbagerykning af et YJ-lån bevilget af DLR indsendes til  

Dansk Landbrugs Realkreditfond, Nyropsgade 21, 1780 København V.
 For så vidt angår ansøgning om rykning af statslån bevilget af  

 Jordbrugdirektoratet i henhold til den gamle lov om udlån til yngre  

 jordbrugere (»kurstabslåneordningen«), skal ansøgningen fortsat  

 indsendes til Kongeriget Danmarks Hypotekbank og Finansforvaltning,  

 Landgreven 4, 1301 København K., tlf. 33 92 80 00.
13. Overgangsbestemmelser Ændringerne af lov om statsgaranti og rentetilskud m.m. ved udlån til  

 yngre jordbrugere træder i kraft den 15. februar 1991.
 Ansøgning om Yj-lån indgivet før den 15. februar 1991 vil blive afgjort  

 efter de hidtidige regler, medens ansøgninger, der modtages den 15. februar  

 1991 eller senere, vil blive behandlet efter de nye regler.
Ved overgang til den nye YJ-låneordning vil der kunne dispenseres fra  

 regelen om, at en ansøgning om YJ-lån skal være indgivet senest 6 måneder  

 efter ejendommens overtagelse.
For ejendomme, der er overtaget i perioden 1.  

 juli 1990 til 31. december 1990, vil der således kunne ansøges om YJ-lån  

 efter de nye regler, idet ansøgningen i så fald skal være indgivet senest den  

 1. juli 1991. Der kan ikke opnås lån efter de nye regler, såfremt ansøger har  

 opnået lån efter tidligere lovgivning om lån til yngre jordbrugere og efter  

 den 15. februar 1991 ønsker at ansøge om supplerende lån.
Der vil i disse  

 tilfælde kunne ansøges om lån efter de hidtidige regler.
I så fald anvendes  

 det hidtidige ansøgningsskema, der kan rekvireres ved henvendelse til  

DLR .
