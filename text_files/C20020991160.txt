Gravides  

 og ammendes arbejdsmiljø - At-vejledning A.1.8 - Februar 2002   

 Erstatter  

 At-anvisning nr. 4.0.0.2 af marts 1998 Indhold 1  

 	  

 - Påvirkninger, der  

 kan udgøre en fare for graviditeten 2  

 	  

 - Påvirkninger, der  

 kan udgøre en fare for amningen At-vejledningen oplyser om de  

 påvirkninger, som kan indebære en fare for graviditet eller amning.
 En arbejdsgiver skal  når  

 han bliver bekendt med, at en ansat er gravid eller ammer  sørge for,  

 at det i  

 arbejdspladsvurderingen vurderes, om der er en risiko for, at den ansatte er  

 udsat for påvirkninger, der kan indebære en fare for graviditet eller amning.
 Arbejdsgiveren skal træffe  

 følgende foranstaltninger over for den gravide eller ammende, hvis det  

 vurderes, at denne risiko vil få negativ indvirkning på graviditet eller  

 amning:
-  

 	  

 Tekniske  

 foranstaltninger eller ændret indretning af arbejdsstedet, eller hvis det  

 ikke  

 er muligt, -  

 	  

 Foranstaltninger i  

 forbindelse med arbejdets planlægning og tilrettelæggelse, eller hvis det  

 ikke  

 er muligt, -  

 	  

 Overførsel af den gravide  

 eller ammende til andre opgaver, eller hvis det ikke er tilstrækkeligt, -  

 	  

 Beslutning om, at den  

 gravide eller ammende ikke må beskæftige sig med det pågældende arbejde.
 Arbejdstilsynet anbefaler, at  

 arbejdspladser, der beskæftiger kvinder i den fødedygtige alder, allerede på  

 forhånd sørger for, at deres arbejdspladsvurdering indeholder en vurdering  

 af,  

 om gravide eller ammende kan blive udsat for påvirkninger, der indebærer en  

 fare for fosteret eller det nyfødte barn.
En gravidpolitik kan indeholde  

 særlige retningslinjer, som virksomheden og de ansatte fastlægger for at  

 sikre,  

 at medarbejderne kan få sunde børn.
Politikken bliver på den måde en  

 integreret  

 del af virksomhedens sikkerhedsarbejde og kan i praksis udføres, så alle  

 parter  

 er tilfredse.
Det giver større tryghed og bedre planlægning af arbejdet, hvis  

 virksomheden på forhånd har planlagt, hvordan den vil håndtere, at en  

 medarbejder bliver gravid.
At-vejledningens gennemgang  

 af de påvirkninger, som kan indebære en fare for graviditet eller amning, er  

 ikke udtømmende.
Hvis arbejdspladsvurderingen viser, at der er andre  

 påvirkninger på arbejdspladsen, der kan udgøre en fare for graviditet eller  

 amning, skal arbejdsgiveren også vurdere, om den gravide eller ammende er  

 udsat  

 for disse.
1. Påvirkninger, der kan udgøre en fare for  

 graviditeten Afsnittet giver et grundlag  

 for at vurdere, om og under hvilke omstændigheder påvirkninger i  

 arbejdsmiljøet  

 kan være fosterskadende.
Grundlæggende skal man altid udføre en  

 risikovurdering, der både er baseret på påvirkningens farlighed og dens  

 styrke  

 og varighed.
Spørgsmålet om, hvorvidt en gravid kan eller ikke kan udføre en  

 bestemt arbejdsopgave, skal derfor afgøres i sammenhæng med hendes konkrete  

 arbejdsforhold.
 Fosterskader er en  

 samlebetegnelse for alle tilfælde, hvor en graviditet ikke begynder eller  

 ender  

 normalt, fx ufrivillige aborter, lav fødselsvægt, fostervæksthæmning og  

 alvorlige reproduktionsskader som medfødte misdannelser og dødfødsel.
1.1. Fysiske påvirkninger 1.1.1. Stød og vibrationer Stød eller slag direkte mod  

 den gravides mave må anses for at være en påvirkning, der kan udgøre en fare  

 for graviditeten.
Moderkagen kan rive sig løs, og der kan opstå blødninger i  

 livmoderen.
Kun stød af en vis kraft  

 udgør en risiko.
På arbejdspladser med særlig voldsrisiko, fx i politiets  

 uropatrulje  

 og på døgninstitutioner med aggressive og svært fysisk eller psykisk  

 handicappede, må det konkret vurderes, hvornår der er særlige behov for at  

 beskytte den gravide.
Helkropsvibrationer anses for  

 at være en påvirkning, der kan udgøre en fare for graviditeten.
Risikoen  

 afhænger af vibrationernes styrke.
Gravide bør ikke udsættes for kraftige  

 helkropsvibrationer.
1.1.2. Støj og ultralyd Kraftig påvirkning med støj  

 anses ikke for at udgøre nogen særlig fare for fosteret.
Fosteret er  

 beskyttet  

 af moderens krop og fostervandet, som dæmper støjimpulsen med omkring 25 dB.  

 Der vil derfor næppe være arbejdssituationer, hvor der vil være behov for at  

 dæmpe støjen af hensyn til fosteret.
 Selv ved kraftig ultralyd i luft  

 er fosteret  ligesom ved støj  beskyttet af moderens krop.
Ved legemlig kontakt med  

 faste genstande eller væsker, der svinger med ultralydsfrekvenser, vil  

 ultralyden passere over i det menneskelige væv.
Høje ultralydsniveauer kan  

 udgøre en fare for såvel mor som barn.
De dele i et  

 ultralydsapparatur, som operatøren berører under drift, skal være isoleret  

  og  

 helst med luft  fra de ultralydbærende dele.
De ultralydbærende dele i  

 apparater og emner/væsker skal desuden være afskærmet, så man undgår  

 utilsigtet  

 berøring.
1.1.3. Ioniserende stråling Ioniserende stråling omfatter  

 flere stråletyper, fx alfa-, beta- og gammastråling.
Ioniserende stråling kan  

 medføre skader på fosteret, fx påvirkning af arveanlæggene og udvikling af  

 medfødte misdannelser og kræft.
Sundhedsstyrelsen fastsætter  

 dosisgrænser ved erhvervsmæssig udsættelse for ioniserende stråling.
Der er  

 fastsat følgende dosisgrænser:
 -  

 	  

 Arbejdstagere i  

 almindelighed må ikke udsættes for helkropsbestråling på mere end 20 mSv pr.  

 år.
 -  

 	  

 Gravide arbejdstagere  

 må  når arbejdsgiveren er oplyst om graviditeten  ikke udsættes  

 for en belastning  

 på mere end 1 mSv pr. år.
Den gravide skal flyttes til  

 andre arbejdsopgaver, hvor der er mindre udsættelse for stråler, hvis det  

 vurderes, at stråledosis overstiger 1 mSv pr. år.
Der bør suppleres med en  

 måleperiode på ikke over én måned for at overvåge dosis, hvis det er  

 nødvendigt.
Ellers må den gravide flyttes til andet arbejde, der ikke  

 udsætter  

 hende for ioniserende stråling.
Dosis til fosteret forventes  

 at overstige 1 mSv pr. år ved arbejde i lokaler med røntgenapparater, fx ved  

 arbejde med røntgendiagnostikanlæg til medicinsk og veterinært brug,  

 industrielle røntgenanlæg og acceleratorer til teknisk bestråling.
Det skal  

 dog  

 præciseres, at der ved ophold bag beskyttelsesskærme ikke vil være  

 stråleproblemer.
Det vurderes, at arbejde ved fx dentalrøntgen-, hudterapi-  

 og  

 røntgenanalyseanlæg samt acceleratorer til medicinsk strålebehandling  

 sjældent  

 indebærer stråledoser, der overstiger 1 mSv pr. år.
Radioaktive kilder, hvor den  

 eksterne bestråling kan forventes at overstige 1 mSv, er fx fremstilling,  

 dispensering og administration af radioaktive lægemidler, scintigrafi af  

 patienter og gammaradiografi i åbne anlæg.
Radioaktive kilder, hvor den  

 interne  

 bestråling forventes at overstige 1 mSv pr. år, er fx arbejde med jodering  

 med  

 I-125 og pleje af terapipatienter (fx I-131 og Sr-89). Ved arbejde med  

 radioimmunassay (RIA-kit) er de forventede stråledoser mindre end 1 mSv pr.  

 år.
1.1.4. Ikke-ioniserende stråling Ikke-ioniserende stråling er  

 benævnelsen for elektromagnetiske felter med frekvenser op til 3x1015 Hz.
De  

 vigtigste frekvensområder i arbejdsmiljøet er:
-  

 	  

 Ekstremt lavfrekvent  

 stråling/felter med frekvenser under 300 Hz -  

 	  

 Radiofrekvent stråling  

 med frekvenser fra ca. 10 kHz til 300 GHz.
Arbejdstilsynet bruger ved  

 ikke-ioniserende stråling med frekvenser mellem 0-300 GHz ICNIRPs  

 anbefalede  

 grænseværdier til at vurdere personeksponeringer.
ICNIRP er en forkortelse  

 for:  

 International Commission on Non-ionizing Radiation Protection.
Fosteret anses for at være  

 særligt følsomt for stråling.
Derfor anbefaler Arbejdstilsynet, at det er  

 ICNIRPs grænseværdier for befolkningen i almindelighed og ikke  

 grænseværdierne  

 for arbejde, som er retningsgivende for gravides arbejde.
 Arbejdsgiveren bør informere  

 den gravide om risici og træffe de fornødne foranstaltninger, hvis  

 påvirkningen  

 overstiger grænseværdierne for befolkningen i almindelighed.
 De vigtigste feltkilder i  

 arbejdsmiljøet er:
1. Ekstremt lavfrekvent stråling/felter Kilder og anlæg i  

 arbejdsmiljøet er: Modstandssvejsning (punkt- og pressesvejsning),  

 elektrosvejsning,  

 større induktionsovne og arbejde på kraftværker.
 Konsekvensen af, at fosteret  

 udsættes for ekstremt lavfrekvente magnetfelter, er uafklaret, men  

 magnetfelterne er klassificeret som muligt kræftfremkaldende (klasse 2B) af  

 det  

 internationale kræftforskningsinstitut International Agency for Research on  

 Cancer (IARC). Klassifikationen er baseret på observationer af en øget risiko  

 for leukæmi hos børn, der har boet nær højspændingsledninger.
Det er især  

 modstandssvejsning med vekselstrømsanlæg, der giver anledning til kraftige  

 magnetfelter.
Feltpåvirkningen kan overskride de anbefalede grænseværdier,  

 hvis  

 man arbejder med modstandssvejsning en hel arbejdsdag.
Det anbefales derfor,  

 at  

 gravide ikke udfører længerevarende modstandssvejsning eller opholder sig  

 umiddelbart op ad anlæg, hvor der modstandssvejses.
Man udsættes også for moderat  

 kraftige lavfrekvente felter, når man arbejder med elektrosvejsning,  

 induktionsovne eller på kraftværker.
Påvirkningen anses dog ikke for at  

 udgøre  

 en risiko for fosteret.
2. Radiofrekvent stråling Eksempler på udsættelse i  

 arbejdsmiljøet er: Radar- og mobilantenneanlæg, medicinsk  

 kortbølgebehandlingsudstyr  

 samt anlæg til limhærdning og plastsvejsning.
Basisstationer til  

 mobiltelefoni placeres ofte på flade tage.
Der er normalt en risikozone  

 omkring  

 antenner.
Gravide bør overholde de sikkerhedsafstande, som gælder for  

 befolkningen i almindelighed, inklusive særlige risikogrupper.
 Gravide bør ikke give  

 medicinsk kortbølgebehandling, og de bør ikke være nærmere end to meter fra  

 apparaturer, som andre arbejder med.
Anlæg til plastsvejsning og  

 limhærdning forekommer i fx plastindustrien til svejsning af plastfolier samt  

 ved arbejde med limhærdning i træ- og møbelindustrien.
Gravide bør ikke  

 placeres direkte op ad svejse- eller limprocessen, men i passende afstand fra  

 den aktive kilde, fx i en afstand på mindst to meter fra processen.
1.1.5. Ekstrem kulde og varme Temperaturer på mere end 35  

 °C kan være til skade for fosterets udvikling.
Det skyldes måske  

 overopvarmning  

 af fostrets væv eller svigtende blodcirkulation til fosteret.
Høje  

 arbejdstemperaturer kan forekomme i støberier, glaspusterier,  

 tropelande (badeanlæg),  

 ved arbejde i nærheden af store industriovne og i væksthuse om sommeren.
Det vil for gravide i sidste  

 halvdel af graviditeten oftest være forbundet med stort besvær at arbejde  

 under  

 ekstrem varme, og de bør derfor undgå vedvarende arbejde under sådanne  

 betingelser.
Den gravide bør under alle omstændigheder anvises lettere og  

 ikke-kraftbetonet arbejde, når hun arbejder i forholdsvis varme omgivelser.  

 Man  

 skal tage højde for forværrende faktorer som fx høj luftfugtighed og direkte  

 varmebestråling fra sollys eller ovne, når man vurderer den gravides  

 varmebelastning.
 Arbejde under ekstremt kolde  

 forhold giver ikke anledning til særlige foranstaltninger for gravide, hvis  

 de  

 er passende klædt på.
1.1.6. Manuel håndtering af tunge byrder Det kan øge risikoen for  

 abort eller for tidlig fødsel, hvis den gravide gentagne gange håndterer  

 byrder  

 over 12 kg.
Det må i almindelighed frarådes gravide at foretage tunge løft og  

 ikke mindst gentagne løft.
Det anses ikke for skadeligt for fosteret at løfte  

 byrder under 4-5 kg.
Den samlede daglige  

 løftemængde bør ikke overstige 1.000 kg på en arbejdsdag, og løftene bør  

 fordeles  

 over hele dagen.
Fra begyndelsen af sjette-syvende graviditetsmåned bør de  

 nævnte byrdevægte  12 kg for enkeltløft og en samlet løftemængde på  

 maksimalt  

 1.000 kg  reduceres til omkring det halve.
Uanset byrdens vægt bør der  

 altid sikres optimale løfteforhold.
Ved optimale forhold forstås:
-  

 	  

 At løftet foregår midt  

 foran kroppen -  

 	  

 At løftet foregår  

 mellem midtlår- og albuehøjde -  

 	  

 At byrden er beregnet  

 til håndtering -  

 	  

 At fodfæstet er  

 stabilt.
 Hvis løfteforholdene ikke er  

 optimale, må man reducere de maksimale niveauer for at opnå tilstrækkelig  

 beskyttelse af den gravide.
1.1.7. Langvarigt stående og gående arbejde Langvarigt stående og gående  

 arbejde giver påvirkninger, der kan øge risikoen for abort eller for tidlig  

 fødsel.
Arbejdet bør fra begyndelsen af fjerde graviditetsmåned  

 tilrettelægges,  

 så den gravide kan veksle mellem siddende arbejde og stående eller gående  

 arbejde.
Den aflastning, der opnås ved  

 siddende arbejde, bør fordeles jævnt over arbejdsdagen.
Perioderne bør være  

 uden afbrydelse og af betydelig længde.
Den første aflastningsperiode på ca.  

 en  

 halv time kan fx være placeret midt i tiden fra arbejdets begyndelse til  

 frokostpausen.  

 Der bør fra frokostpausen til arbejdstids ophør indlægges to  

 aflastningsperioder af ca. en halv times varighed.
Den fornødne aflastning  

 opnås ikke blot ved at afkorte arbejdstiden med varigheden af den sidste  

 aflastningsperiode.
Der bør findes tilsvarende løsninger for arbejde, der er  

 placeret uden for almindelig dagtid.
Behovet for variation med  

 aflastning i arbejdet er stigende gennem graviditeten.
Det vil ofte i de  

 sidste  

 måneder af graviditeten være nødvendigt, at den gravide har mulighed for  

 hvilepauser på en passende hvileplads.
1.1.8. Træk og skub Fysisk anstrengende arbejde  

 med at trække og skubbe må anses for at være en påvirkning, der kan øge  

 risikoen for abort eller for tidlig fødsel.
Det er derfor særligt  

 vigtigt, især i sidste halvdel af graviditeten, at gravide ikke belastes  

 unødigt ved træk og skub af arbejdsvogne e.l.
Belastningen under træk og skub  

 bør være så lille som muligt.
Det kan sikres ved:
-  

 	  

 At arbejdet udføres på  

 vandret og plant underlag -  

 	  

 At der er minimal  

 hjulmodstand og minimal friktion mellem vogn og underlag -  

 	  

 At der er en passende  

 last af vognen -  

 	  

 At håndtagene er  

 hensigtsmæssigt placeret, så skub- og trækkraften er parallel med underlaget -  

 	  

 At arbejdet kan  

 igangsættes i roligt tempo uden ryk.
1.1.9. Kombinerede arbejdsbelastninger Kombinerede fysiske  

 belastninger af gentagne tunge løft, manuelle flytninger af personer, meget  

 gående og stående arbejde samt træk og skub anses for at øge risikoen for  

 abort  

 eller for tidlig fødsel.
Kombinerede arbejdsbelastninger kan fx forekomme i  

 plejesektoren og i rengøringsbranchen.
Det er især en god ide, at man i disse  

 brancher udarbejder en gravidpolitik, da belastningerne over en hel  

 arbejdsdag  

 kan være meget komplekse og vanskelige at fastsætte normer for.
En politik  

 for  

 gravide skal både sigte mod at beskytte fosteret og den gravide mod  

 overbelastninger.
Gravidpolitikken bør på de nævnte typer af arbejdspladser  

 være orienteret mod helhedsløsninger, som både indarbejder arbejdets  

 organisering og arbejdsstedets indretning, fx adgang til egnede tekniske  

 hjælpemidler  

 for løft og flytninger.
 Når man vurderer  

 påvirkningers betydning for graviditetsforløbet, bør omfanget af andre  

 belastninger  

 tages med i vurderingen, fx meget lange arbejdsdage, tilbagevendende  

 overarbejde, lang transporttid, skifteholdsarbejde eller meget stressende  

 arbejdssituationer.
1.1.10. Højt overtryk Arbejde under højt overtryk i  

 fx trykkamre og ved dykning må anses for at udgøre en særlig risiko for  

 gravide.
Gravide må derfor ikke beskæftiges med den type arbejde.
1.2. Smitsomme påvirkninger Smitsomme påvirkninger kan  

 medføre øget risiko for graviditetsforløbet ved direkte skadevirkning på  

 fosteret, eller fordi moderen bliver så medtaget, at graviditeten lider under  

 det.
Der kan i nogle tilfælde være tale om, at begge virkninger optræder  

 samtidig.
1.2.1. Røde hunde (Rubella) Infektion med røde hunde er  

 en betydelig fare for fosterets sundhed, hvis moderen smittes inden for de  

 første 20 uger af graviditeten, men infektionen udgør ingen særlig fare for  

 den  

 gravides sundhed.
Der er stor risiko for, at fosteret pådrager sig svære  

 misdannelser, hvis det smittes før den 20. svangerskabsuge.
Virus overføres  

 via  

 dråber fra inficerede, fx via hoste eller nys.
Risikoen for, at gravide  

 smittes med røde hunde, er lille, fordi de fleste her i landet er blevet  

 vaccineret  

 eller har haft sygdommen.
Kvinder i den fødedygtige alder, der ikke har haft  

 røde hunde, eller som ikke er vaccineret, bør vaccineres straks ved  

 ansættelsen  

 i børneinstitutioner og på skoler.
Der bør ikke foretages vaccination af  

 gravide.
Gravide uden immunitet  

 (modstandskraft mod smitte) må ikke arbejde på en arbejdsplads, hvor der er  

 konstateret blot et enkelt tilfælde af røde hunde.
En blodprøve kan give svar  

 på, om den gravide er immun.
Den gravide kan fortsætte sit arbejde, hvis der  

 påvises immunitet, mens ikke-immune ikke må beskæftiges ved det pågældende  

 arbejde indtil den 20. svangerskabsuge.
1.2.2. Haresyge (Toxoplasma gondii, toxoplasmose) Haresyge er en af de mest  

 kendte og mest frygtede smitsomme sygdomme hos gravide.
Sygdommen kan medføre  

 dødfødsel, hjerneskader eller udviklingsforstyrrelser, hvis fosteret smittes.
Haresyge kan opstå ved smitte  

 fra inficerede pattedyr, da smitstoffet findes i deres kød.
Det er formentlig  

 huskattens ekskrementer, der er den vigtigste smittekilde.
Det er ved  

 pelsdyravl, især minkavl, at der i praksis kan være en erhvervsmæssig  

 smitterisiko.
Gravide, der pelser minke, kan smittes, da smitstoffet ligger  

 under skindet på dyrene og frigives ved pelsning.
Også dyrlægeassistenter,  

 dyrlæger og kennelpersonale kan være risikogrupper.
Gravide, der ikke er immune,  

 må ikke pelse dyr.
Gravide, der ved en blodtest er konstateret immune over  

 for  

 toxoplasmose, kan uden risiko fortsætte med arbejdet.
1.2.3. Skoldkopper (varicella-zoster-virus) Fosteret kan blive smittet og  

 få medfødte misdannelser, hvis moderen får skoldkopper til og med den 20.  

 svangerskabsuge.
Skoldkopper er en sjælden sygdom hos gravide, fordi 98 pct.  

 af  

 den voksne danske befolkning har haft sygdommen som barn.
Sygdommen  

 efterlader  

 livslang immunitet.
Gravide indvandrere kan smittes i Danmark, da skoldkopper  

 er en voksensygdom i troperne.
Skoldkoppevirus overføres via  

 dråber fra inficerede, fx via hoste, nys og smådråber fra hududslæt.
Der kan  

 være  

 fare for smitte af gravide, fx på daginstitutioner og i skoler, når der er  

 udbrud af skoldkopper hos børnene.
Den gravide må i en sådan situation ikke  

 arbejde til og med den 20. svangerskabsuge, hvis hun ikke er immun.
En blodprøve kan give svar  

 på, om den gravide er immun.
Hun kan derfor straks genoptage sit arbejde,  

 hvis  

 blodprøven viser, at hun har haft sygdommen.
1.2.4. Den 5. børnesygdom (Erythema infectiosum,  

 parvo-virus B 19 eller lussingesyge) Vira kan overføres fra den  

 gravide til fosteret, og smitten kan udgøre en risiko for abort, fosterdød  

 eller misdannelser hos barnet.
Den 5. børnesygdom smitter ved dråbeinfektion,  

 fx via hoste eller nys.
Der kan være fare for erhvervsmæssig smitte af  

 gravide  

 på skoler og i børneinstitutioner, hvis der er udbrud af sygdommen blandt  

 børnene.
Hvis der er udbrud af  

 sygdommen, må den gravide ikke fortsætte med det pågældende arbejde, før der  

 er  

 sikkerhed for, at hun har haft sygdommen og er immun.
Det kan konstateres ved  

 en blodprøve.
Den gravide kan fortsætte sit arbejde uden risiko, hvis hun er  

 immun.
I modsat fald må hun ikke arbejde med det pågældende arbejde, mens  

 epidemien står på  det vil i praksis sige indtil seks uger efter, at  

 det  

 seneste tilfælde af sygdommen er konstateret på arbejdspladsen.
Det gælder i  

 hele graviditeten.
1.2.5. Cytomegalovirus (CMV) CMV kan udgøre en fare for  

 fosterets sundhed, idet en infektion hos den gravide kan medføre risiko for  

 svære varige skader på barnets centralnervesystem.
CMV-infektioner er hyppigt  

 forekommende, og man kan smittes flere gange uden at få varig immunitet.  

 Sygdommen er dog ikke særligt smitsom.
Smitte overføres via sekreter ved tæt  

 direkte personlig kontakt.
Risiko for erhvervsmæssig  

 smitte er størst på institutioner for multihandicappede børn under et år med  

 medfødt CMV-infektion.
Spædbørnene udskiller meget store mængder smitstof, og  

 der er riskio for smitte af gravide, der passer dem.
Gravide må derfor ikke  

 arbejde med spædbørn med CMV-infektion.
I alle andre tilfælde, hvor  

 der kan være udsættelse for CMV, kan risikoen for smitte af gravide undgås  

 ved  

 almindelige hygiejniske foranstaltninger.
Det er tilstrækkeligt på fx  

 sygehuse  

 og i almindelige daginstitutioner.
1.2.6. Smitsom leverbetændelse (Hepatitis A-virus) Smitsom leverbetændelse må  

 anses for at være en påvirkning, der kan udgøre en fare for den gravides  

 sundhed.
Vira udskilles med afføringssekreter, og smitte overføres oftest fra  

 forurenede hænder til munden, fx efter toiletbesøg, og når smittede blebørn  

 bliver skiftet.
Der kan være en risiko for  

 smitte af gravide på fx asylcentre og daginstitutioner.
Indvandrere og  

 flygtninge kan være smittet med hepatitis A  ofte uden at de selv er  

 klar over  

 det.
Overførsel af smitte kan undgås ved agtpågivenhed og almindelige  

 hygiejniske foranstaltninger.
Særligt udsatte gravide bør have  

 gamma-globulin.  

 Det er et lægemiddel, der giver passiv immunitet i ca. tre måneder.
 Gravide må ikke beskæftiges  

 ved det pågældende arbejde, hvis disse foranstaltninger ikke er mulige.  

 Vaccination er mulig, men gravide bør ikke vaccineres.
1.2.7. Blodoverført leverbetændelse (Hepatitis  

 B-virus) Blodoverført leverbetændelse  

 må anses for at være en påvirkning, der kan udgøre en fare for den gravides  

 og  

 fosterets sundhed.
Effektiv vaccine findes, og ansatte, der tilhører  

 risikogrupper,  

 bør være vaccineret.
 Generelt anbefales  

 vaccinationen ikke til gravide, fx i hjemmeplejen eller på sygehuse.  

 Personale  

 i døgnplejen, som arbejder under husstandslignende vilkår, og hvor man ved,  

 at  

 klienter har aktivt smitstof i blodet, er specielt udsatte for smitte.  

 Gravide,  

 der ikke er vaccineret, må derfor ikke arbejde på sådanne institutioner.  

 Gravide, der udsættes for muligt smitstof via stik- og skæreulykker, bør  

 vaccineres umiddelbart efter hændelsen.
1.2.8. Papegøjesyge (Ornithose, chlamydia psittaci) Smittekilden ved papegøjesyge  

 er især fugle og i sjældne tilfælde får.
Smitte mellem mennesker er ikke  

 påvist.
Der er almindeligvis tale om milde sygdomsforløb, som kan ligne  

 influenza, men infektion kan muligvis forårsage abort og misdannelser hos  

 fosteret.
Papegøjesyge kan behandles med antibiotika, der ikke medfører fare  

 for fosteret.
Erhvervsmæssig smitterisiko  

 er størst på fjerkræslagterier (gæs, ænder og kalkuner) i slagtesæsonen fra  

 juni til oktober.
Mennesker smittes ved at indånde støv under fjerplukning  

 eller dråber ved skylning.
Det anbefales derfor, at gravide ikke beskæftiges  

 ved dette arbejde.
Andre smittekilder er fugle i dyrehandler.
1.3. Kemiske påvirkninger Visse kemiske stoffer kan  

 være farlige for den gravides og fosterets sundhed.
Kemikalier, der er  

 dokumenteret fosterskadende eller kan give skader, som sidestilles med dette,  

 er klassificeret og mærket efter Miljøministeriets regler.
Gravide skal være  

 særlig opmærksomme på disse risikosætninger:
-  

 	  

 R40: Mulighed for  

 varig skade på helbred -  

 	  

 R45: Kan fremkalde  

 kræft -  

 	  

 R46: Kan forårsage  

 arvelige genetiske skader -  

 	  

 R48: Alvorlig  

 sundhedsfare ved længere tids påvirkning -  

 	  

 R49: Kan fremkalde  

 kræft ved indånding -  

 	  

 R60: Kan skade evnen  

 til forplantning -  

 	  

 R61: Kan skade barnet  

 under graviditeten -  

 	  

 R63: Mulighed for  

 skader på barnet under graviditeten.
Risikosætningerne R60, R61 og  

 R63 vedrører specifikke farer under graviditet.
Også stoffer og materialer,  

 der  

 er mærket med de andre risikosætninger, kan give effekter, som fosterets  

 celler  

 kan være følsomme over for.
Hovedparten af de faremærkede kemikalier er  

 bekæmpelsesmidler, organiske opløsningsmidler og tungmetaller.
Man skal være  

 opmærksom på, at lægemidler ikke er mærket efter Miljøministeriets regler,  

 men  

 er klassificeret efter medicinallovgivningen.
Det fremgår af  

 lægemiddelkataloget, om de enkelte medicinske stoffer er fosterskadende.  

 Lægemidler, som ikke opbevares i standardpakninger, skal faremærkes og  

 forsynes  

 med en brugsanvisning, hvis de er farlige.
1.3.1. Kræftfremkaldende stoffer Kræftfremkaldende virkning af  

 et stof er en effekt, som også fosterets celler i princippet kan være  

 følsomme  

 over for.
Det skal vurderes, om stofferne udsætter fosteret for fare, hvis  

 der  

 foreligger dokumentation for kræftrisiko.
Stoffet bør, hvis dokumentationen  

 mangler, anses for at være en påvirkning, der kan udgøre en fare for  

 graviditeten.
Det er ikke alle  

 kræftfremkaldende stoffer eller materialer, der kan overføres til fosteret,  

 selv om moderen er udsat for stofferne.
Sådanne kræftfremkaldende stoffer  

 eller  

 materialer er ikke en fare for fosteret.
Som eksempler kan nævnes asbest,  

 mineraluldsfibre, respirabelt kvarts og formaldehyd, der ikke overføres fra  

 moderen til fosteret.
Svejserøg er muligvis kræftfremkaldende, men det er  

 ikke  

 afklaret, om svejserøg efter indånding når frem til fosteret.
Risikoen for  

 gravide svejsere må derfor indtil videre vurderes ud fra de konkrete  

 arbejdsforhold.
Arbejde med kræftfremkaldende stoffer, materialer og  

 processer  

 skal under alle omstændigheder foregå fuldt forsvarligt i forhold til at  

 forebygge risikoen for kræft hos de ansatte.
Behov for særlige  

 foranstaltninger  

 til at beskytte gravide afhænger af, hvilket stof eller materiale der er tale  

 om.
Det giver ikke tilstrækkelig  

 beskyttelse af gravide blot at overholde de gældende grænseværdier for en  

 række  

 organiske opløsningsmidler, der anses for at være kræftfremkaldende, som fx  

 benzen, chloroform og styren.
Det samme gælder for cadmium og visse andre  

 metaller eller metalforbindelser, fx nikkel, kobalt og krom.
Det vil være  

 nødvendigt at træffe særlige foranstaltninger for at beskytte den gravide,  

 hvis  

 luftforureningen ikke er væsentligt lavere end stoffernes grænseværdi.
For visse andre  

 kræftfremkaldende stoffer, fx acrylamid, natriumarsenat, polyklorede  

 bifenyler  

 (PCB), natriumarsenit, ethylendibromid og ethylenoxid, vurderes det, at  

 risikoen for fosterskader er meget lille, hvis arbejdet foregår forsvarligt.  

 Det gælder i arbejdsmiljømæssige sammenhænge også for de bromerede  

 flammehæmmere  

 og de hormonforstyrrende stoffer, fx phtalater.
Det vil i praksis sjældent  

 være  

 nødvendigt at træffe særlige foranstaltninger for at beskytte gravide, hvis  

 arbejdet i øvrigt foregår fuldt forsvarligt.
1.3.2. Flygtige stoffer og organiske opløsningsmidler Stoffer og materialer med  

 indhold af flygtige stoffer, især organiske opløsningsmidler, kan udgøre en  

 risiko.
I almindelighed vil alle flygtige organiske opløsningsmidler kunne  

 overføres fra moder til foster.
Organiske opløsningsmidler må derfor anses  

 for  

 at udgøre en fare for fosteret selv ved eksponeringer, der ikke giver  

 helbredsskader hos moderen.
Der vil derfor være behov for at træffe særlige  

 foranstaltninger for at beskytte graviditeten.
Man kan regne med, at  

 risikoen for fosterskader med klassiske organiske opløsningsmidler som  

 toluen,  

 xylen, butanon og mineralsk terpentin er meget lille, hvis arbejdet fx  

 udføres  

 i indkapslede systemer, i effektive udsugningsbokse eller i stinkskabe.
Det  

 betyder nemlig, at luftforureningen og dermed indåndingen kan holdes meget  

 lav.
Andre organiske  

 opløsningsmidler virker fosterskadende ved lave koncentrationer.
Det gælder  

 fx  

 methylglycol, ethylglycol og karbondisulfid.
Disse opløsningsmidler bruges  

 dog  

 kun i få materialer.
Det vil være nødvendigt med særlige foranstaltninger for  

 at beskytte graviditeten, hvis stofferne bruges på en arbejdsplads.
 Der forekommer først  

 fosterskader, hvis den gravide udsættes for høje koncentrationer af  

 opløsningsmidlet  

 ethanol (sprit). Det vil derfor normalt ikke være nødvendigt med særlig  

 beskyttelse af gravide, hvis arbejdet i øvrigt foregår fuldt forsvarligt.
 Som en generel regel  

 betragtes risikoen for fosteret som ubetydelig, hvis luftkoncentrationen af  

 flygtige opløsningsmidler er lavere end 1/10 af grænseværdien.
1.3.3. Bekæmpelsesmidler Kemiske bekæmpelsesmidler kan  

 udgøre en fare for graviditeten.
Gravide må derfor ikke blande eller udbringe  

 bekæmpelsesmidler eller rengøre sprøjteudstyr.
De må heller ikke opholde sig  

 i  

 væksthuse, hvor der samtidigt udbringes bekæmpelsesmidler.
 Gravide gartnere kan komme i  

 kontakt med rester af allerede udlagte bekæmpelsesmidler, fx når de håndterer  

 behandlede væksthusplanter (re-entry-arbejde i væksthuse).
Re-entry-arbejde kan  

 indebære, at de udlagte bekæmpelsesmidler afsættes på den gravides hænder og  

 arme.
Bekæmpelsesmidlerne kan trænge gennem huden eller optages ved  

 indtagelse,  

 hvis hænderne føres op til læberne.
Gravide bør derfor undgå at arbejde i  

 væksthuse, der er behandlet med kendte eller mistænkte fosterskadende  

 bekæmpelsesmidler.
Den gravide bør under alle omstændigheder altid bruge  

 beskyttelseshandsker og gennemføre jævnlig håndvask  især før hun  

 indtager mad  

 og drikke  hvis det er nødvendigt at arbejde i sprøjtede væksthuse.
På gartnerier bruges også  

 biologisk bekæmpelse.
Der er ingen mistanke om, at disse midler udgør en  

 risiko  

 for graviditeten.
Miljøstyrelsen godkender  

 bekæmpelsesmidler, før de må bruges, og udgiver hvert år en oversigt over  

 godkendte bekæmpelsesmidler.
Det er dog tilladt at bruge nogle midler, så  

 længe  

 lager haves på virksomheden, selv om produktet ikke længere er godkendt til  

 salg.
Der kan derfor nogle steder findes bekæmpelsesmidler flere år efter, at  

 de er trukket ud af markedet.
Der er særlig grund til at være opmærksom på  

 insektmidler af typen organofosfater, klorholdige insektmidler og visse  

 svampemidler.  

 Det kan blive nødvendigt at foretage en konkret vurdering af de enkelte  

 stoffer  

 og den gravides arbejdsplads.
1.3.4. Bly og blyforbindelser Tungmetallet bly og dets  

 forbindelser kan være fosterskadende ved lav eksponering.
Man kan undersøge,  

 om  

 et arbejde med bly og blyforbindelser indebærer risiko for optagelse, ved at  

 måle indholdet af bly i blodet.
Koncentrationen af bly i blodet hos de  

 gravide  

 må ikke afvige fra normalværdierne hos kvinder, der ikke arbejder med bly.  

 Man  

 skal dog begrænse udsættelsen for bly mest muligt.
1.3.5. Kviksølv og kviksølvforbindelser Tungmetallet kviksølv og dets  

 forbindelser anses for fosterskadende ved lav eksponering.
De gravides  

 arbejde  

 skal derfor udføres, så der ikke optages kviksølv.
Det kan man fx undersøge  

 ved  

 at måle kviksølv i blodet eller urinen.
Koncentrationen af kviksølv i blodet  

 hos de gravide må ikke afvige fra normalværdierne hos kvinder, der ikke  

 arbejder med kviksølv.
Man skal dog begrænse udsættelsen for kviksølv mest  

 muligt.
1.3.6. Narkosegasser Narkosegasser er fx halothane  

 og lattergas.
Narkosegasser anses for påvirkninger, der kan udgøre en fare  

 for  

 graviditeten.
Brug af narkosegasser i  

 lukkede systemer udgør ikke en risiko for gravide, hvis de almindelige  

 foranstaltninger  

 ved brug af narkosegasser overholdes, og hvis der ikke forekommer udslip.
Der  

 kan være en risiko, hvis narkosegasserne ikke bruges i lukkede systemer.
Der  

 kan fx være en betydelig udsættelse for narkosegasser ved åben thoraxkirurgi,  

 operationer i halsen og børneanæstesi på maske.
Det samme gælder for  

 opvågningsstuerne, hvor patienterne ligger og ånder narkosegasser ud.
Det kan  

 her være nødvendigt at træffe særlige foranstaltninger for at beskytte den  

 gravide.
Også andre jobgrupper kan være udsatte for betydelige mængder  

 narkosegasser (lattergas), fx klinikassistenter hos tandlæger, dyrlæger og  

 personale på fødestuer.
 Som generel regel betragtes  

 risikoen for fosteret som ubetydelig, hvis luftkoncentrationen af  

 narkosegasser  

 er lavere end 1/10 af grænseværdien.
1.3.7. Cytostatika og andre lægemidler Lægemidler af typen  

 cytostatika kan udgøre en fare for graviditeten.
Arbejde med cytostatika er  

 derfor kun forsvarligt for gravide, hvis arbejdet udføres, så der ikke er  

 risiko for, at lægemidlerne optages af den gravide.
Enkelte andre lægemidler  

 anses for at kunne udgøre en fare for graviditeten.
Det er særligt visse  

 antibiotika såsom tetracyklin, aminoglykosider og sulfonamider.
Lægemidler, der ifølge  

 lægemiddelkataloget ikke må gives til gravide, bør som udgangspunkt anses for  

 at have påvirkninger, der kan udgøre en fare.
Om arbejdet reelt indebærer en  

 risiko for graviditeten, afhænger af, i hvor stort omfang den gravide  

 udsættes  

 for stoffet, og om der er risiko for at optage det under arbejdet.
1.3.8. Kvælende gasser Kulilte, blåsyredampe og  

 andre kvælende gasser kan medføre iltmangel.
Stofferne må derfor anses for at  

 udgøre en fare for den gravide og for fosteret, idet et lavere iltindhold i  

 blodet hos moderen kan medføre skader på fosteret.
 Det vil normalt være  

 tilstrækkelig beskyttelse af gravide at overholde de gældende grænseværdier.  

 Risikoen for fosteret betragtes generelt som ubetydelig, hvis  

 luftkoncentrationen af kvælende gasser er lavere end 1/10 af grænseværdien.  

 Man  

 skal træffe særlige foranstaltninger, hvis luftforureningen overstiger det  

 niveau.
1.3.9. Kemiske stoffer, som optages gennem huden Man kan ikke bruge  

 grænseværdier for luftforurening som hjælp til at vurdere risikoen, hvis et  

 stof overvejende optages gennem huden.
Man skal derfor konkret vurdere, om  

 stoffet udgør en fare for graviditeten, når man arbejder med stofferne.
Som  

 hjælp til at vurdere dette henvises til Arbejdstilsynets grænseværdiliste,  

 hvor  

 de stoffer, som kan trænge gennem huden, har en særlig markering (H). Der kan  

 være stoffer, som trænger gennem huden, der ikke er markeret.
I tilfælde,  

 hvor  

 man er i tvivl, anbefales det, at man søger sagkyndigt råd, fx hos de  

 arbejdsmedicinske klinikker eller bedriftssundhedstjenesten.
2. Påvirkninger, der kan udgøre en fare for amningen Stoffer og materialer, der er  

 klassificeret og mærket med R64 (kan skade børn i ammeperioden), må anses for  

 at udgøre en fare for amningen, idet de koncentreres i modermælken.
 Tungmetallet bly og dets  

 forbindelser er mærket med R64. Arbejde med bly og blyforbindelser er kun  

 forsvarligt for ammende, hvis arbejdet udføres, så de ikke optager bly.
Andre påvirkninger kan udgøre  

 en fare for amning, men risikoen afhænger af, hvor stor en dosis barnet  

 udsættes for via modermælken.
Der kan især ved arbejde med meget  

 fedtopløselige  

 farlige stoffer  som organisk kviksølv, organiske halogenerede  

 opløsningsmidler og enkelte bekæmpelsesmidler  være behov for særlige  

 foranstaltninger for at beskytte amningen.
Behovet for foranstaltninger  

 afhænger af barnets alder og af, hvor meget der ammes.
 Smitsomme påvirkninger, der  

 kan medføre en fare for erhvervsmæssig smitte, udgør generelt ikke en særlig  

 fare for amningen.
