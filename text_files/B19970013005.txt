 I medfør af § 7, stk. 1 nr. 8, § 35, § 72 a, § 80, og § 110 stk. 1 nr. 1  

 og 6, samt stk. 3 i lov om miljøbeskyttelse jf. lovbekendtgørelse nr. 590 af  

 27. juni 1994, som senest ændret ved lov nr. 395 af 22. maj 1996, fastsættes:
Område § 1.  Bekendtgørelsen fastsætter regler om  

 underretningsforpligtigelsen i forbindelse med eksport af særligt  

 miljøbelastende listevirksomheders brugte produktionsanlæg, herunder ikke  

 komplette anlæg, der befinder sig i Danmark.
 Stk. 2.  Reglerne finder anvendelse for de kategorier af  

 produktionsanlæg, der har været opstillet på virksomhedstyper nævnt i listen  

 i bilag 1 A, og som samtidig opfylder et eller flere af kriterierne i bilag 1  

 B.
 Stk. 3.  Underretningsforpligtigelsen gælder, uanset om  

 eksporten sker til endelig opstilling og idriftsættelse i modtagerlandet,  

 eller alene med henblik på videresalg.
 Stk. 4.  Miljø- og energiministeren kan ændre bilag 1 A  

 og B.
Underretningens form og indhold § 2.  Afhænderen af et anlæg omfattet af  

 bekendtgørelsens bilag 1 A og B skal give underretning til  

 tilsynsmyndigheden, når der er truffet aftale om eksport af anlægget.  

 Underretning kan ske inden endelig aftale er indgået, når spørgsmålet om  

 importland og modtager er afgjort.
 Stk. 2.  Underretningen skal være skriftlig og indeholde  

 alle de i bilag 2 til denne bekendtgørelse nævnte oplysninger.
 Stk. 3.  Miljø- og energiministeren kan ændre bilag 2.
Frist § 3.  Inden for en frist på to måneder fra  

 tilsynsmyndighedens modtagelse af underretningen må eksport ikke påbegyndes.  

 Miljøstyrelsen kan meddele dispensation fra denne frist i de tilfælde, hvor  

 det vil være åbenbart grundløst at fastholde fristen.
Myndighederne i underretningssager § 4.  Underretning skal ske til den myndighed, der i  

 henhold til miljøbeskyttelseslovens kapitel 9 havde tilsynet med det  

 pågældende anlæg, da dette var i drift.
Stk. 2.  Tilsynsmyndigheden træffer efter  

 miljøbeskyttelseslovens § 72 a, stk. 1 afgørelse om, hvorvidt et anlæg, er  

 omfattet af underretningspligten.
Tilsynsmyndighedens afgørelse herom kan  

 ikke påklages til anden administrativ myndighed.
 Stk. 3.  I tvivlstilfælde kan spørgsmålet forelægges for  

 Miljøstyrelsen, forinden der træffes afgørelse efter stk. 2.
§ 5.  Tilsynsmyndigheden fremsender underretningen til  

 Miljøstyrelsen ledsaget af oplysninger om, hvorvidt anlægget har givet  

 anledning til miljømæssige problemer ved driften eller i forbindelse med  

 nedlæggelsen.
Underretningen skal sendes til Miljøstyrelsen senest 14 dage  

 efter, at tilsynsmyndigheden har modtaget underretningen.
Stk. 2.  Senest 14 dage efter modtagelse af  

 underretningen videresender Miljøstyrelsen denne, oversat til et  

 hensigtsmæssigt sprog og ledsaget af eventuelle bemærkninger, til den  

 kompetente myndighed i modtagerlandet.
Samtidig orienteres den kompetente  

 myndighed i modtagerlandet om indholdet af §§ 3 og 5 i nærværende  

 bekendtgørelse.
Miljøstyrelsen sender en kopi af underretningen og af  

 eventuelle bemærkninger til modtageren af anlægget samt til afhænderen af  

 anlægget.
Miljø- og Energiministeren sender samtidig kopi til Folketingets  

 Miljø- og Planlægningsudvalg.
Underretningen er omfattet af  

 Offentlighedslovens bestemmelser, herunder om begrænsning af retten til  

 aktindsigt.
 Stk. 3.  Miljøstyrelsen kan træffe afgørelse om, at en  

 modtaget underretning vedrører et anlæg, der ikke er omfattet af  

 underretningspligten.
 Stk. 4.  Den i § 3 nævnte frist kan ikke med henvisning  

 til nærværende bestemmelser forlænges af danske myndigheder.
 Stk. 5.  Såfremt den kompetente myndighed i  

 modtagerlandet ønsker flere oplysninger vedrørende sagen, henvises den  

 pågældende myndighed til at fremskaffe disse fra sagens parter.
Stk. 6.  Såfremt den kompetente myndighed i  

 modtagerlandet nedlægger forbud mod import af anlægget, henvises den  

 pågældende myndighed til at meddele sagens parter dette.
Tilsvarende gælder  

 såfremt den kompetente myndighed i modtagerlandet ønsker længere tid til at  

 behandle sagen.
Straf § 6.  Med mindre højere straf er forskyldt efter den  

 øvrige lovgivning straffes med bøde den, der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelsesbestemmelser § 7.  Bekendtgørelsen træder i kraft den 22. februar  

 1997.
Miljø- og Energiministeriet, den 10.  

 februar 1997 Svend Auken / Leo Larsen Bilag 1 A Liste over virksomhedstyper hvis produktionsanlæg kan udløse  

 underretningspligt ved eksport A.
Fremstilling, forarbejdning samt overfladebehandling af jern, stål,  

 metal, træ og plast.
1. Jernværker, stålværker, metalværker,  

 stålvalseværker.(a) 2. Jernstøberier, stålstøberier, metalraffinaderier,  

 industrielle metalstøberier, metalsmelterier dog med undtagelse af guld- og  

 sølvsmedier.
Udvinding af metaller af kabler m.v.(a) 3. Galvanisering, varmforzinkning, anodisering og  

 elektropolering.
 4. Anlæg til overfladebehandling af emner af jern,  

 stål, metal, træ eller plast med en kapacitet til forbrug af opløsningsmidler  

 på 10 kg pr. time eller derover.
7. Akkumulatorfabrikker og kabelfabrikker.(a) 8. Elektrotekniske virksomheder for fremstilling af  

 transformatorer eller trykte kredsløb.
B.
Forarbejdning af visse råstoffer m.v.
1. Cementfabrikker, kalkværker, kridtværker og  

 molerværker.(a) 3. Glasværker og mineraluldfabrikker.(a) 5. Fremstilling af bygningselementer af overvejende  

 mineralske råmaterialer.
C.
Indvinding og behandling af mineralolie, mineralolieprodukter,  

 asfalt og naturgas.
1. Mineralolieraffinaderier.(a) 6. Tjæredestillationsanlæg.(a) D.
Kemisk fabrikation, limfabrikation m.v.
1. Anlæg til fremstilling af organiske eller  

 uorganiske produkter, mellemprodukter eller kemiske stoffer, hvis driften af  

 anlægget skønnes at indebære risiko for væsentlig forurening i omgivelserne,  

 herunder i forbindelse med uheld.(a) 2. Petrokemisk industri.(a) 3. Kunstgødningsfabrikker.(a) 4. Fremstilling af lægemidler.(a) 6. Anlæg for fremstilling af bekæmpelsesmidler.(a) 8. Anlæg for fremstilling af farver, lak eller lim med  

 en årlig produktionskapacitet på 3.000 tons eller derover.(a) 10. Fremstilling af skumplast og andre polymere  

 materialer, når produktionskapaciteten er 100 kg/dag eller derover.(a) E.
Oparbejdning af vegetabilske råvarer, foderstofproduktion og  

 trykkerier.
1. Cellulosefabrikker, papirfabrikker og  

 papfabrikker.(a) 2. Anlæg til trykimprægnering af træ.(a) F.
Oparbejdning af animalske råvarer.
4. Garverier.(a) G.
Kraft- og varmeproduktion 1. Kraftværker og varmeproducerende anlæg med en  

 indfyret effekt på mere end 50 MW, herunder gasturbine- og gasmotoranlæg.(a) J.
Anden listevirksomhed.
1. Industriel fremstilling af protein, pektin eller  

 enzymer.(a) 2. Virksomheder, der er omfattet af pligten til at  

 indhente godkendelse af produktion med anvendelse af genetisk modificerede  

 organismer i medfør af lov om miljø og genteknologi.(a) 3. Virksomheder med anmeldelsespligtige aktiviteter  

 omfattet af § 5 i den til enhver tid gældende bekendtgørelse om vurdering af  

 sikkerheden imod følgerne af større uheld.(a) K.
Affald.
Oplagring, deponering, behandling, destruktion, genbrug  

 m.v.
1. Anlæg for oparbejdning eller destruktion af affald  

 af kemikalier, opløsningsmidler eller rensemidler og anlæg for destruktion af  

 affald fra kemisk industri.(a) 3. Anlæg for oparbejdning, afbrænding eller  

 destruktion af spildolie eller andet affald af raffinaderiprodukter.(a) 9. Affaldsforbrændingsanlæg.(a) Bilag 1 B Kriterier for underretningspligt til tilsynsmyndigheden ved eksport af  

 brugte produktionsanlæg på listevirksomheder:
a.
Der udsendes særligt miljøfarlige eller særligt sundhedsskadelige  

 stoffer fra anlægget til luften i væsentligt omfang.
 Ved »særligt miljøfarlige eller særligt sundhedsskadelige  

 stoffer« forstås stoffer, der henføres til Hovedgruppe 1 i  

 Miljøstyrelsens vejledning nr. 6/1990 om begrænsning af luftforurening fra  

 virksomheder samt følgende metaller og deres forbindelser i kategorien  

 »farlig støv af uorganisk art«: beryllium, kviksølv, bly, chrom og  

 kobbolt.
 Ved »væsentligt« forstås en massestrøm på mere end 25 gram pr.  

 time (målt før et eventuelt filter).
 Hvis der udsendes asbest fra produktionsanlægget, skal der altid ske  

 underretning.
b.
Der forbruges eller udsendes ozonlagsnedbrydende stoffer fra  

 anlægget eller fremstilles produkter ved hjælp af anlægget indeholdende  

 sådanne stoffer.
Ved »ozonlagsnedbrydende stoffer« forstås stoffer, der er  

 omfattet af den til enhver tid gældende bekendtgørelse om forbud mod  

 anvendelse af visse ozonlagsnedbrydende stoffer (p.t.
Miljø- og  

 Energiministeriets bekendtgørelse nr. 974 af 13. september 1995).
c.
Der udledes særligt miljøskadelige stoffer med spildevand i  

 væsentligt omfang.
 Ved udledning forstås såvel direkte udledning af spildevand til  

 vandløb, søer eller havet som afledning af spildevand til offentligt  

 renseanlæg.
 Ved »særligt miljøskadelige stoffer« forstås stoffer omfattet af  

 Liste I i EUdirektivet om det Akvatiske Miljø (direktiv 76/464/EØF) i det  

 omfang stofferne er opført på bilag 2 i Miljø- og Energiministeriets  

 bekendtgørelse om kvalitetskrav for vandområder og krav til udledning af  

 visse farlige stoffer til vandløb, søer eller havet, samt følgende stoffer  

 omfattet af direktivets Liste II: bly, chrom, cyanider, kobber og nikkel.
 Ved »væsentligt« forstås en udledning, der uden  

 spildevandsrensning vil være større end 10 kg/år for liste I-stoffer  

 (enkeltvis eller i alt), eller en udledning, der uden spildevandsrensning vil  

 være større end 100 kg/år for ovennævnte liste II-stoffer (enkeltvis eller i  

 alt).
d.
Der frembringes væsentlige mængder af farligt affald.
 Ved »farligt affald« forstås affald, der er opført på listen i  

 bilag til Miljø- og Energiministeriets bekendtgørelse om bortskaffelse,  

 planlægning og registrering af affald (Det Europæiske Affaldskatalog med  

 nationale danske tilføjelser).
 Ved en »væsentlig mængde« forstås en mængde på mere end 50 tons  

 pr. år.
 Hvis produktionsanlægget frembringer følgende affaldstyper, skal der altid  

 ske underretning:
 - kviksølvholdigt affald.
 - affald indeholdende PCB/PCT el. lign. stoffer i en koncentration på 50  

 mg/kg eller derover.
e.
Produktionsanlægget er anmeldepligtig i henhold til den til  

 enhver tid gældende bekendtgørelse om vurdering af sikkerheden i forbindelse  

 med risikobetonede aktiviteter, der kan medføre et større uheld (p.t.  

 Miljøministeriets bekendtgørelse nr. 520 af 5. juli 1990).
 Produktionsanlæg, hvor risikoen for et større uheld alene er knyttet til  

 brand eller eksplosion i stoffer omfattet af brand- eller  

 sprængstoflovgivningen (fx oplag af LPG og andre letantændelige stoffer samt  

 eksplosive stoffer), er ikke omfattet af underretningspligten.
f.
Kraftværker og varmeproducerende anlæg med en indfyret effekt  

 på mere end 50 MW , herunder gasturbine- og gasmotoranlæg.
g.
Produktionsanlæg, hvor der under produktion anvendes genetisk  

 modificerede mikroorganismer klassificeret i Gruppe II, jf.
Miljø- og  

 Energiministeriets bekendtgørelse nr. 84 af 3. februar 1995.
h.
Produktionsanlæg, hvor der anvendes stoffer, som i henhold til  

 en national aftale mellem Miljø- og Energiministeriet og den pågældende  

 industri skal udfases eller er under udfasning.
 Underretningsforpligtelsen træder i kraft, hvis blot et af kriterierne er  

 opfyldt.
Bilag 2 Oplysninger ved eksport af et brugt produktionsanlæg 1. Afhænder af produktionsanlægget.
 Navn, adresse, telefonnr. og telefaxnr.
 2. Køber af produktionsanlægget.
 Navn, adresse (herunder land og eventuel delstat) samt telefaxnr.
 3. Miljøtilsynsmyndighed i Danmark.
 Amt/kommune.
 4. Type af produktionsanlæg.
 Kortfattet beskrivelse af produktionsanlægget og hvad dette har  

 fremstillet.
 Oplysninger om hvilke råvarer og hjælpestoffer af væsentlig miljømæssig  

 betydning, der har været benyttet.
 5. Ophør af drift i Danmark.
 Tidspunkt for ophør af produktionsanlægget.
 6. Restlevetid af produktionsanlægget.
 Angivelse af forventet restlevetid.
 7. Listepunkt efter bekendtgørelsens bilag 1 A og B.
 Angivelse af hvilke(t) miljømæssige(t) forhold, der udløser  

 underretningspligten.
 Hvis underretningspligten udløses af bilag 1 B punkt e oplyses i  

 kortfattet form om hvilke farekilder, der er knyttet til produktionsanlægget.
 8. Oplysning om miljøreguleringer.
 De væsentligste påbud, godkendelser og tilladelser, som  

 produktionsanlægget var underlagt, da det var i drift.
 Oplysninger om, hvorvidt der i produktionsanlægget anvendes stoffer, der  

 enten er forbudt eller under udfasning i Danmark, jf. bekendtgørelsens bilag  

 1 B, listepunkterne b og h.
 9. Miljøkrav til anlægget, da det var i drift i  

 Danmark, og oplysninger om de faktiske emissioner m.m.
 Luftformige emissioner af:
a.
Hovedgruppe 1-stoffer, jf. bekendtgørelsens bilag 1 B, listepunkt a.
b.
Metaller nævnt i bekendtgørelsens bilag 1 B, listepunkt a.
c.
Asbest.
d.
Svovldioxid (kun for kraft- og varmeproducerende anlæg med en  

 indfyret effekt på mere end 50 MW).
e.
Kvælstofilter (kun for kraft- og varmeproducerende anlæg med en  

 indfyret effekt på mere end 50 MW).
f.
Ozonlagsnedbrydende stoffer, jf. bilag 1 B, punkt b.
 Udledning med spildevand:
g.
Næringssalte (N og P). (Hvis udledningen af kvælstof er større end 22  

 tons/år eller udledningen af fosfor er større end 7,5 tons/år).
h.
Tungmetaller nævnt i bekendtgørelsens bilag 1 B, listepunkt c,  

 og cyanider.
i.
Organiske forbindelser nævnt i bekendtgørelsens bilag 1 B,  

 listepunkt c.
 Farligt affald:
j.
Mængde og art.
 Risikomæssige forhold:
k.
De væsentligste foranstaltninger til forebyggelse af større uheld med  

 miljøfarlige stoffer.
 De væsentligste foranstaltninger til begrænsning af konsekvenser for  

 mennesker og miljø af større uheld med miljøfarlige stoffer.
 Genteknologi:
l.
De væsentligste foranstaltninger ved anvendelse af genetisk  

 modificerede mikroorganismer nævnt i bekendtgørelsens bilag 1 B, punkt g.
 10. Forureningsbegrænsende foranstaltninger.
a.
Beskrivelse af de væsentligste metoder til rensning af luftformige  

 emissioner.
b.
Beskrivelse af de væsentligste metoder til rensning af  

 spildevand.
c.
Beskrivelse af de væsentligste metoder til begrænsning af  

 farligt affald.
d.
Beskrivelse af energianvendelse og energieffektivitet for  

 kraft- og varmeproducerende anlæg med en indfyret effekt på mere end 50 MW.
 11. Bortskaffelse af farligt affald.
 Oplysninger om genanvendelse, forbrænding og deponering.
 12. Miljøforhold ved nedlæggelse af  

 produktionsanlægget.
 Oplysninger om hvorvidt selve produktionsanlægget er forurenet, samt  

 oplysninger om driften af anlægget har givet anledning til forurening, der  

 har krævet afhjælpende foranstaltninger.
 13. Alternativ, mindre forurenende teknologi.
Redegørelse for alternativ teknologi, der er markant mindre forurenende  

 end den, der eksporteres.
Redegørelsen skal kun omfatte de  

 forureningsparamtre m.v., der er nævnt i bekendtgørelsens bilag 1 B, jf. også  

 ovenstående punkt 9.
