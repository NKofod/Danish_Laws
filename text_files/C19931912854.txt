På bistandslovens område er der udover bruttoficering af kontanthjælpen  

 tale om en kompensation til pensionister på institutioner som konsekvens af  

 bruttoficeringen af pensionerne samt om konsekvensændringer som følge af  

 forslaget om skattereform, forslaget til ny lov om kommunal aktivering og  

 forslag om ændring af satsreguleringsloven.
Herudover er der sikret hjemmel  

 til at udbetale kontanthjælp til personer, der udfører frivilligt, ulønnet  

 arbejde i udlandet.
 Forslagene, som vedtaget ved 3. behandling vedlægges i kopi.
 I denne orienteringsskrivelse vil de væsentligste indholdsmæssige  

 ændringer af bistandsloven blive gennemgået.
Bruttoficering af kontanthjælpen Ved bruttoficering af kontanthjælpen forstås, at kontanthjælpen, der i dag  

 er skattefri, men personfradragsreducerende, forhøjes og gøres skattepligtig.
 En bruttoficering af kontanthjælpen indebærer flere fordele:
- Skattereformen indebærer stigende brug af grønne afgifter, der  

 kompenseres gennem lettelser af personskatterne.
Efter bruttoficeringen vil  

 kontanthjælpsmodtagerne blive omfattet af denne kompensation.
 - Ydelsesniveauet bliver lettere sammenligneligt med lønindtægter og andre  

 overførselsindkomster og dermed mere gennemskueligt for borgeren.
 - Kontanthjælpsmodtagerne bliver ligestillet med andre borgere med hensyn  

 til at kunne udnytte personfradrag og ligningsmæssige fradrag.
 - Indkomstafhængige ydelser som boligsikring og fripladstilskud til  

 daginstitutionsbetaling vil kunne reguleres på et ensartet grundlag.
En bruttoficeret dagpengelignende ydelse Efter bruttoficeringen bliver kontanthjælpen som udgangspunkt beregnet som  

 en dagpengelignende ydelse.
De dagpengelignende ydelser til personer  

 henholdsvis med og uden forsørgelsespligt for børn under 18 år er fastsat med  

 udgangspunkt i de beregnede nuværende gennemsnitlige ydelser til  

 kontanthjælpsmodtagere.
Der vil ikke efter den nye lov ske en nedsættelse af  

 kontanthjælpen efter 9 måneder.
Den dagpengelignende ydelse til personer med forsørgelsespligt over for  

 børn fastsættes efter forslaget til 80 pct. af dagpengemaksimum, d.v.s. 8.852  

 kr. pr. måned pr. 1. januar 1994, og til 60 pct. af dagpengemaksimum for  

 andre, d.v.s. 6.634 kr. pr. måned.
Frem til 1. januar 1995 vil ydelsen til  

 personer uden børn dog kun udgøre 50 pct. af dagpengemaksimum, d.v.s. 5.546  

 kr. pr. måned.
De særlige ungeydelser til personer under 23 år uden  

 forsørgelsespligt over for ægtefælle eller børn og med ringe erhvervserfaring  

 vil blive videreført.
Den bruttoficerede ydelse til hjemmeboende unge vil  

 udgøre 2.080 kr. og til udeboende 4.251 kr.
 Betingelserne for udbetaling af den bruttoficerede dagpengelignende  

 kontanthjælp vil være de samme som hidtil, ligesom de eksisterende regler om  

 indtægtsfradrag og tilbagebetalingspligt vil blive videreført med undtagelse  

 af regler, som naturligt falder bort som følge af omlægningen af ydelsen.  

 Fradrag i kontanthjælpen for normalbidrag til børn og for det særlige  

 børnetilskud vil f.eks. ikke have nogen mening, når der ikke beregnes et  

 særligt børnetillæg, og tilbagebetalingspligten for terminsydelser vil ikke  

 have nogen mening, når der ikke beregnes et særligt boligtillæg.
En supplerende særlig støtte Omlægningen til en dagpengelignende ydelse vil i sin rene form give  

 problemer for kontanthjælpsmodtagere, der har større boligudgifter og  

 forsørgerbyrde end gennemsnittet.
Der indføres derfor en særlig supplerende  

 støtte, der sikrer, at kontanthjælpsmodtagere, som vil blive ringere stillet  

 ved omlægningen til en dagpengelignende ydelse, fortsat kan modtage hjælp på  

 det hidtidige niveau.
Denne særlige støtte kan ydes såvel i forbindelse med  

 udbetaling af bruttokontanthjælp som i andre tilfælde, hvor en person som  

 følge af ændringer af sine forhold får behov for støtte.
Dagpengemodtagere,  

 som efter de gældende regler har ret til supplerende kontanthjælp, vil  

 således også kunne få dennne særlige støtte.
Socialministeren bemyndiges til  

 at fastsætte nærmere regler for, efter hvilke kriterier der ydes særlig  

 støtte.
Som udgangspunkt for beregning af den særlige støtte vil der blive fastsat  

 grænsebeløb for nettoboligudgiften.
Disse grænsebeløb fastsættes således, at  

 de i gennemsnit sammen med de nuværende beløb for grundydelse og børnetillæg  

 svarer til den bruttoficerede ydelse efter skat.
I det omfang den faktiske  

 nettoboligudgift overstiger grænsebeløbet, udbetales den særlige støtte, idet  

 der dog vil gælde de samme begrænsninger som for den nuværende kontanthjælp,  

 d.v.s.:
- Den samlede hjælp inklusive den særlige støtte kan ikke overstige 90  

 pct. af den hidtidige indtægt.
Såfremt der ikke tidligere har været indtægt,  

 kan den samlede hjælp inklusive den særlige støtte ikke overstige 80 pct. af  

 dapengemax.
 - Indtægter udover kontanthjælpsniveauet fradrages i støtten.
 - Såfremt der kan anvises en rimelig billigere bolig, udgør nettoudgiften  

 til denne bolig grundlaget for beregning af støtten.
I den foreløbige skitse til bestemmelsen arbejdes med grænsebeløb i 1994  

 på 1.200 kr. til personer uden forsørgerpligt for børn, 2.500 for en  

 forsørger med et hjemmeboende barn og 2.600 kr. for en forsørger med et  

 ikke-hjemmeboende barn.
Grænsebeløbet for ikke-forsørgere forhøjes i 1995,  

 når den bruttoficerede ydelse for denne gruppe forhøjes til 60 pct. af  

 dagpengemax. til 1.800 kr.
Grænsebeløbene nedsættes for hvert hjemmeboende  

 barn udover det første med 500 kr. og for hvert udeboende barn udover det  

 første med 400 kr.
For ægtepar og samlevende par af kontanthjælpsmodtagere  

 fordobles grænsebeløbene, og fradraget i grænsebeløbet pr. barn foretages for  

 hver voksen, der har forsørgerpligt for barnet.
 Det bemærkes, at bruttoficeringen ikke berører størrelsen af ydelserne  

 efter bistandslovens kapitel 11 om hjælp i særlige tilfælde.
Hjemmel til at udbetale kontanthjælp til personer, der udfører frivilligt,  

 ulønnet arbejde i udlandet Med vedtagelse af lovforslag nr. 317 om ændring af lov om social bistand  

 får socialministeren bemyndigelse til at fastsætte regler om hjælp til  

 personer, der udfører frivilligt, ulønnet arbejde i udlandet.
 Bestemmelsen er en parallel til den tidligere vedtagne lov, der giver  

 dagpengeberettigede medlemmer af en arbejdsløshedskasse ret til en  

 aktivitetsydelse i op til 52 uger, når de udfører frivilligt ulønnet arbejde  

 i udlandet.
De regler, der påtænkes fastsat i medfør af bemyndigelsesbestemmelsen, vil  

 følge de samme retningslinier, som gælder for arbejdsløshedskassemedlemmer,  

 der udfører frivilligt, ulønnet arbejde i udlandet.
Kontanthjælpen vil  

 maksimalt kunne svare til 80 pct. af dagpengemaksimum efter skat og vil kunne  

 udbetales for en periode på op til 52 uger.
Arbejdet skal udføres for  

 humanitære og kirkelige organisationer, der er godkendt efter ligningslovens  

 § 12, stk. 3, eller som af socialministeren godkendes som ligestillet hermed.
 Loven om ret til kontanthjælp under udførelse af frivilligt, ulønnet  

 arbejde i udlandet træder i kraft dagen efter bekendtgørelse i lovtidende.  

 Der vil snarest blive udsendt en bekendtgørelse, der nærmere beskriver  

 ordningen, som indtil videre vil gælde for personer, der udsendes inden  

 udgangen af 1993.
 Ændring af opgørelse af indkomstgrundlaget i bistandslovens §§ 54, 58 og  

 119.
 Som følge af skatteomlægningens ændringer i beregningsgrundlaget for  

 opgørelse af indkomstskat til staten er indkomstgrundlaget i bistandslovens  

 §§ 54, 58 og 119 blevet forenklet.
Efter de gældende regler opgøres indkomstgrundlaget for beregning af  

 betaling for midlertidig hjemmehjælp (§ 54), tilbagebetaling af lån til  

 invalidebiler (§ 58) og betaling for ophold i § 112- institutioner med  

 pensionsbetaling (§ 119) på grundlag af personlig indkomst med tillæg af  

 positiv kapitalindkomst, der anvendes til beregning af 6 pct.-indkomstskat  

 efter personskattelovens § 8 før det deri nævnte bundfradrag.
Hertil lægges  

 et beregnet formueafkast af visse lavt forrentede aktiver.
Med lovændringen forenkles reglerne om opgørelse af indkomstgrundlaget i  

 §§ 54, 58 og 119, således at reglerne om beregnet formueafkast ophæves.
I  

 stedet medregnes aktieindkomster, der beskattes efter personskattelovens §  

 8a, stk. 2.
Indkomstgrundlaget opgøres som hidtil på baggrund af det senest afsluttede  

 indkomstår, dog således at den personlige indkomst opreguleres med  

 satsreguleringsprocenten til aktuelt niveau.
Der er dog fortsat mulighed for  

 ved ændringer i de økonomiske forhold at opgøre indkomstgrundlaget på  

 baggrund af de ændrede indtægtsforhold.
 Overgangsordning på 1 år for pensionister på institutioner med  

 lommepengeudbetaling.
 Omlægningen til et bruttopensionssystem og den samtidige afskaffelse af  

 pensionisternes forhøjede personfradrag medfører utilsigtede virkninger for  

 visse institutionsbeboere, der modtager lommepengebeløbet og samtidig har  

 supplerende indtægter.
Det er derfor vedtaget at kompensere denne gruppe.
Til institutionsbeboere  

 med lommepengeudbetaling, der har indtægter ud over den sociale pension,  

 udbetales en kompensation svarende til forskelsbeløbet mellem indkomst efter  

 skat i 1993 og indkomst efter skat i 1994 efter de nye skatteregler.  

 Kompensationsbeløbet kan dog højst udgøre forskellen mellem den skattemæssige  

 værdi af beboerens personfradrag i 1993 og 1994.
Kompensationsordningen gælder kun for året 1994. Herefter er det forudsat,  

 at der gennemføres en obligatorisk ordning med udbetaling af pension til  

 institutionsbeboere.
Indførelsen af en generel og obligatorisk  

 pensionsudbetalingsordning i plejehjem efter bistandslovens § 79 og  

 institutioner efter bistandslovens § 112 drøftes i øjeblikket i en  

 arbejdsgruppe under Socialministeriet.
Der forventes fremsat lovforslag om en  

 obligatorisk ordning i disse institutioner inden udgangen af 1993 og med  

 endelig ikrafttræden med udgangen af 1994.
