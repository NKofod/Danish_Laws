 Den 19. oktober 1984 undertegnedes i København en overenskomst mellem  

 Danmark og Cuba om konsolidering af Cubas statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Cubas gæld (Agreed Minutes on the Consolidation on the  

 Debt of Cuba), hvorom der blev tilvejebragt enighed under multilaterale  

 forhandlinger, som fandt sted i Paris den 19. juli 1984.
Konsolideringsprocenten er aftalt til 100 % for afdrag, som forfalder i  

 perioden 1. januar 1984 til 31. december 1984 hidrørende fra kontrakter, der  

 er garanterede af Industriministeriet eller Eksportkreditrådet, og som er  

 indgået før den 1. september 1982 med en kredittid på over et år.
Det  

 konsoliderede beløb skal afbetales i 9 lige store rater begyndende den 1.  

 juli 1989 og med sidste afdrag den 1. juli 1993.
 I den dansk-cubanske overenskomst udgør konsolideringen knapt 52 millioner  

 kroner, der forrentes med en variabel rente, som ifølge aftale vil være den  

 til enhver tid gældende diskonto + en margin på 5 procent.
