 I henhold til § 2 i lov nr. 196 af 26. maj 1965 om undervisningen på de  

 godkendte handelsskoler som ændret senest ved § 3 i lov nr. 217 af 23. april  

 1986 fastsættes:
Almindelige forhold § 1.  Statsunderstøttede handelsskoler kan med  

 godkendelse af undervisningsministeriet, direktoratet for  

 erhvervsuddannelserne, afholde kursus, der afsluttes med en statskontrolleret  

 afgangsprøve, højere handelseksamen.
 Stk. 2.  Kursus til højere handelseksamen tilrettelægges  

 enten som en 2-årig dagundervisning eller som en 1-årig dagundervisning.
 Stk. 3.  Direktoratet for erhvervsuddannelserne kan  

 under særlige omstændigheder gøre undtagelse fra stk. 2.
 § 2.  Skolernes undervisningsplaner for de kurser, der  

 er nævnt i § 1, stk. 2, udarbejdes og indsendes til direktoratet efter  

 nærmere retningslinier, som direktoratet fastsætter.
Optagelsesbetingelser § 3.  Adgang til det 2-årige kursus har den, som har  

 bestået handelsmedhjælpereksamen eller har gennemført de erhvervsfaglige  

 grunduddannelsers 1-årige basisuddannelse, hvis vedkommende har fået relevant  

 undervisning og opnået tilfredsstillende resultater i de discipliner, der  

 indgår i kursus til højere handelseksamen.
 Stk. 2.  Adgang til det 1-årige kursus for elever med  

 specielle forkundskaber har den, som med tilfredsstillende resultater har  

 bestået studentereksamen, højere forberedelseseksamen eller andre eksaminer,  

 som af undervisningsministeriet måtte blive anerkendt som adgangsgivende.
§ 4.  I særlige tilfælde kan der gives adgang til  

 kurserne for elever, der ikke opfylder de foreskrevne optagelsesbetingelser,  

 men som skønnes på anden måde at have tilegnet sig de nødvendige  

 forkundskaber.
Det er skolen, der giver en sådan tilladelse.
Tilladelsen kan  

 gøres betinget af aflæggelse af særprøver.
Stk. 2.  Ingen kan optages senere end en måned efter  

 kursernes start, medmindre der anføres rimelig grund til anmodningen om  

 senere optagelse.
Det må tillige efter skolens skøn anses for sandsynligt, at  

 den pågældende vil kunne følge undervisningen og gennemføre kurset på  

 tilfredsstillende måde.
Det er skolen, der giver en sådan tilladelse.
 Stk. 3.  Skolens afgørelser efter stk. 1 og stk. 2 kan  

 indbringes for direktoratet, jfr. § 27.
Undervisningen og eksamen i de enkelte fag § 5.  Det 2-årige kursus deles i 2 skoleår, som hver  

 omfatter 200 læse- og eksamensdage.
 Stk. 2.  Det 1-årige kursus for elever med specielle  

 forkundskaber omfatter 200 læse- og eksamensdage.
 Stk. 3.  Det samlede antal ugentlige undervisningstimer  

 på det 2-årige kursus må normalt ikke være under 27 og ikke overstige 30. På  

 det 1-årige kursus må det samlede antal ugentlige undervisningstimer normalt  

 ikke overstige 30.
 § 6.  På det 2-årige kursus læses der efter følgende  

 ugentlige timeplan:
--------------------------------------------------------------------- --------------------------------------------------------------------- Stk. 2.  Undervisningen omfatter tilvalgsfag, hvis  

 formål er at give både studie- og erhvervskompetence.
I det første år vælges  

 enten matematik eller et 3. fremmedsprog.
I det andet år skal der vælges et  

 erhvervsøkonomisk tilvalgsfag og derudover et eller flere tilvalgsfag,  

 således at det samlede ugentlige timetal bliver mellem 27 og 30 timer.
Fag  

 fra tilgrænsende uddannelser af omfang og niveau som på kursus til højere  

 handelseksamen vil kunne komme i betragtning som tilvalgsfag efter  

 retningslinier, som direktoratet fastsætter.
Alle typer af tilvalgsfag skal  

 godkendes af direktoratet.
 Stk. 3.  Nærmere regler om elevernes valgmuligheder  

 efter stk. 2 fastsættes af direktoratet.
Stk. 4.  Undervisningen kan i en nærmere afgrænset  

 periode tilrettelægges som et bestemt projekt.
Projektet skal bearbejde en  

 tværgående erhvervsmæssig problemstilling og resultere i udarbejdelsen af en  

 rapport.
I projektet skal pensum for en række obligatoriske fag bringes i  

 anvendelse.
Direktoratet fastsætter nærmere regler herom.
 § 7.  På det 1-årig kursus læses der efter følgende  

 ugentlige timeplan:
 Stk. 2.  Eleverne skal opnå kompetence i mindst 2  

 fremmedsprog på højt niveau (niveau IV). Elever, hvis forkundskaber omfatter  

 2 fremmedsprog på højt niveau, skal læse et erhversøkonomisk tilvalgsfag.  

 Elever med forkundskaber fra matematisk studentereksamen skal læse enten  

 engelsk eller tysk.
§ 8.  I de fag, der er nævnt i § 6 og § 7, skal  

 undervisningen gives og eksamen afholdes i overensstemmelse med det, der i  

 det følgende er anført for hvert enkelt fag.
Direktoratet fastsætter de  

 nærmere regler herom.
Dansk Formålet med undervisningen er at eleverne udvikler deres færdighed i at bruge sproget sikkert og  

 varieret at eleverne gennem arbejde med kvalitetslitteratur, sagprosa m.v. udvikler  

 deres tekstforståelse og evne til selvstændig sprogbehandling at eleverne opnår indblik i den kulturelle sammenhæng, de er en del af,  

 samt i dens historiske forudsætninger at eleverne udvikler deres kreativitet, personlighed og forståelse af  

 tilværelsen.
 Eksamen omfatter en skriftlig og en mundtlig prøve efter 2. år.
Engelsk (niveau III, IV og V) Formålet med undervisningen er at eleverne udbygger deres færdighed i at forstå og i at udtrykke sig på  

 engelsk om emner, der vedrører individ, erhvervsliv, kultur og samfund, at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge, at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte engelsksprogede områder at eleverne herunder får mulighed for på engelsk at beskæftige sig med  

 stofområder, der indgår i andre af uddannelsens obligatoriske fag.
 Eksamen omfatter en skriftlig og en mundtlig prøve.
Tysk (niveau III, IV og V) Formålet med undervisningen er at eleverne udbygger deres færdighed i at forstå og i at udtrykke sig på  

 tysk om emner, der vedrører individ, erhvervsliv, kultur og samfund, at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge, at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte tysksprogede områder, fortrinsvis BRD og  

 DDR, at eleverne herunder får mulighed for på tysk at beskæftige sig med  

 stofområder, der indgår i andre af uddannelsens obligatoriske fag.
 Eksamen omfatter en skriftlig og en mundtlig prøve.
Fransk (niveau II, III, IV og V) Formålet med undervisningen er at eleverne udbygger deres færdighed i at forstå og i at udtrykke sig på  

 fransk om emner, der vedrører individ, erhvervsliv, kultur og samfund, at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge, at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte fransksprogede områder at eleverne herunder får mulighed for på fransk at beskæftige sig med  

 stofområder, der indgår i andre af uddannelsens obligatoriske fag.
 Eksamen omfatter en skriftlig og en mundtlig prøve.
Spansk (niveau II, III, IV og V) Formålet med undervisningen er at eleverne udbygger deres færdighed i at forstå og i at udtrykke sig på  

 spansk om emner, der vedrører individ, erhvervsliv, kultur og samfund, at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge, at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte spansksprogede områder, at eleverne herunder får mulighed for på spansk at beskæftige sig med  

 stofområder, der indgår i andre af uddannelsens obligatoriske fag.
 Eksamen omfatter en skriftlig og en mundtlig prøve.
Matematik (niveau II A, II B og III) Formålet med undervisningen er at give eleverne kendskab til og færdigheder i matematisk tankegang og  

 metode samt indsigt i retningsfaglig anvendelse af matematik på økonomiske,  

 statistiske og datalogiske problemstillinger, at styrke elevernes evner til systematisk og logisk tænkning samt - gennem  

 matematisk modelbygning - til at abstrahere og derigennem styrke deres  

 fantasi og kreativitet, at give eleverne mulighed for at fortsætte en videregående teoretisk  

 uddannelse.
 Eksamen omfatter en skriftlig prøve.
Regnskabslære/driftsøkonomi Formålet med undervisningen er at vedligeholde og videreudvikle elevernes færdighed i bilagskontering og  

 bilagsregistrering med henblik på at kunne forstå årsregnskabets tilblivelse, at eleverne skal kunne behandle de økonomiske data i virksomhedens løbende  

 drift på systematisk måde, at eleverne skal kunne udarbejde, opstille og vurdere periodiske og  

 økonomiske rapporter, herunder årsregnskaber, der opfylder de interne og  

 eksterne interessegruppers informationsbehov, at give eleverne en praktisk orienteret indføring i grundlaget for en  

 virksomheds økonomiske styringssystem i et omfang, der bibringer eleverne en  

 analytisk evne til at påvise, hvilke beslutninger der bør træffes, at give eleverne mulighed for at fortsætte en videregående teoretisk  

 uddannelse.
 Eksamen omfatter en skriftlig prøve.
Databehandling Formålet med undervisningen er at skabe et datamatisk grundlag for arbejdet med edb-systemer i  

 forskellige erhvervsfunktioner, at sætte eleverne i stand til at forstå og at arbejde med datamatiske  

 systemer, at sætte eleverne i stand til at medvirke som brugerrepræsentant ved  

 konstruktion og implementering af systemer, herunder valg af datamatisk  

 udstyr, at sætte eleverne i stand til ud fra et givet databehandlingsbehov at  

 deltage i vurdering og valg af et applikationssystem at give eleverne indblik i informationsteknologiens udvikling.
 Eksamen omfatter en mundtlig prøve.
Organisation med kommunikation Formålet med undervisningen er at eleverne opnår kendskab til virksomheders organisatoriske opbygning,  

 funktioner og grundlæggende processer, herunder ændringer og deres  

 konsekvenser, at eleverne kan analysere og vurdere virksomheders kommunikationsbehov, at eleverne opnår baggrundsviden til forståelse af den skriftlige og  

 mundtlige kommunikations betydning i virksomheden og mellem virksomheden og  

 dens omgivelser, at eleverne kan gennemføre sagsbehandling ved systematisk  

 informationsbehandling og herunder betjene sig af relevant teknisk udstyr.
 Eksamen omfatter en skriftlig prøve.
Samtidshistorie Formålet med undervisningen er at eleverne får mulighed for at forstå deres samtid som et resultat af en  

 række historiske udviklingsprocesser, at give eleverne kendskab til den økonomiske og samfundsmæssige udvikling, at fremme elevernes forståelse af, at den aktuelle udvikling indebærer  

 både et nationalt og et internationalt kronologisk perspektiv, at skærpe elevernes evne til selvstændigt at bearbejde og forholde sig til  

 økonomiske og samfundsmæssige problemer og fænomener.
 Eksamen omfatter en mundtlig prøve.
Samfundsøkonomi Formålet med undervisningen er at opøve eleverne i at beskrive, forklare og vurdere konkrete  

 samfundsøkonomiske emner, idet der tages udgangspunkt i aktuelle  

 balanceproblemer.
Det samfundsøkonomiske kredsløb og samspillet mellem  

 økonomiens hovedsektorer: Husholdningerne, virksomhederne, den offentlige  

 sektor, den finansielle sektor og udlandet gennemarbejdes.
Resultaterne af  

 dette samspil analyseres med henblik på at fremdrage væsentlige årsager til  

 balanceproblemerne, som defineres i forhold til kredsløbets hovedsektorer.
I  

 lyset heraf behandles forskellige økonomiske politikker, der kan bidrage til  

 løsning af balanceproblemerne, således at eleverne med støtte af viden og  

 færdigheder også fra andre relevante fag er i stand til kritisk at vurdere og  

 selvstændigt tage stilling til aktuelle samfundsøkonomiske debatter og  

 problemer af såvel national som international art.
 Eksamen omfatter en mundtlig prøve.
Udenrigshandel Formålet med undervisningen er at eleverne opnår forståelse af den danske økonomis placering i det  

 internationale økonomiske samfund og den deraf følgende afhængighed af  

 internationale forhold, herunder erhverver kendskab til den internationale  

 arbejdsdeling med særlig vægt på Danmarks placering, at eleverne får kendskab til internationale organisationer, der har  

 betydning for det internationale handelssamarbejde, at eleverne opnår en basisviden om vigtige geografiske lokaliteter og  

 regioner samt kulturelle, sociale og demografiske forhold af betydning for  

 samhandelen og derudover kendskab til metoder til at belyse disse forhold, at eleverne erhverver et grundlæggende kendskab til de økonomiske  

 vækstfaktorers lokalisering og udnyttelse i den konkrete eksportopgave, at eleverne opnår forståelse af de elementer, der indgår i planlægningen  

 af den internationale markedsføring og finansiering samt den bistand, der kan  

 opnås fra offentlige eksportstøtteorganer, at eleverne opnår kendskab til den internationale betalingsformidling og  

 til internationale told- og transportforhold, at eleverne kan indsamle og bearbejde data, herunder statistiske  

 oplysninger, fra og om et udvalgt geografisk område i forbindelse med  

 virksomhedens informationsbehov ved etablering af samhandel på et nyt marked.
 Eksamen omfatter en mundtlig prøve.
Erhvervsret Formålet med undervisningen er at eleverne opnår kendskab til en række almindeligt forekommende  

 erhvervsretlige begreber, at eleverne opnår en sådan viden om vigtige erhvervsretlige regler, at de  

 er fortrolige med reglernes funktion, at eleverne via praktiske eksempler, cases og dokumenter sættes i stand  

 til at genkende og formulere juridiske problemstillinger på virksomhedsniveau  

 samt at finde en fremgangsmåde til løsning af problemerne.
 Eksamen omfatter en mundtlig prøve.
Afsætningsøkonomi Formålet med undervisningen er at eleverne får indsigt i virksomhedernes afsætningsøkonomiske forhold set  

 i relation til virksomhedspolitik og virksomhedernes organisatoriske,  

 tekniske og økonomiske kapacitet, at eleverne får kendskab til de markedsforhold, der påvirker afsætningen  

 af varer og serviceydelser, samt de parametre, virksomhederne kan anvende for  

 at påvirke deres afsætning.
Dertil på hvilken måde oplysninger om markeder  

 indsamles og bearbejdes, at eleverne får kendskab til behovet for og metoderne til i samarbejde med  

 virksomhedens øvrige funktioner at foretage en tilpasning, som giver  

 virksomheden en klar profil på markedet, herunder at eleverne får kendskab  

 til betydningen af at skabe et image for virksomheden på markedet, at elevernes personlige kompetence styrkes, så de på kvalificeret måde kan  

 bidrage til virksomhedens kundepleje, at eleverne får kendskab til anvendelse af edb som styringsværktøj i  

 virksomhedens afsætningsfunktion.
 Eksamen omfatter en skriftlig prøve.
Maskinskrivning med etb (niveau II) Formålet med undervisningen er at opøve eleverne i rationel betjening af skrivemaskine og etb-anlæg, at opøve eleverne i sikker tastaturbetjening efter blindskriftsmetoden, at sætte eleverne i stand til på skrivemaskine og etb-anlæg at skrive  

 komplicerede forretningsbreve, blanketter, tabelopstillinger og  

 punktopstillinger, at give eleverne baggrundsviden og forståelse af den teknologiske  

 udvikling inden for handels- og kontorområdet.
 Eksamen omfatter en skriftlig prøve.
 § 9.  Direktoratet for erhvervsuddannelserne kan som  

 led i forsøgsarbejde efter indstilling fra erhvervsuddannelsesudvalget for  

 handels- og kontorområdet eller efter indstilling fra en skoles bestyrelse og  

 forelæggelse for erhvervsuddannelsesudvalget godkende afvigelser fra  

 bestemmelserne om undervisningens indhold og omfang under forudsætning af, at  

 undervisningens mål fastholdes, og at elevernes muligheder for videregående  

 uddannelse eller rettigheder i andre henseender ikke forringes.
 Almindelige regler om eksamen m.v.
 § 10.  Højere handelseksamen afholdes een gang årligt  

 i maj-juni måned.
 Stk. 2.  Efter retningslinier, som direktoratet  

 fastsætter, giver skolerne direktoratet oplysninger med henblik på  

 afviklingen af eksamen.
 § 11.  Elever, der har været tilmeldt eksamen i  

 maj-juni eksamensterminen, men som på grund af sygdom eller af anden gyldig  

 grund ikke eller kun delvis har kunnet gennemføre eksamen, får af skolen  

 tilbud om at aflægge sygeeksamen i oktober måned.
 Stk. 2.  Eksaminanden aflægger kun prøve i de fag, som  

 den pågældende ikke har aflagt prøve i ved den ordinære eksamen.
§ 12.  Direktoratet bestemmer hvert år, hvilke  

 obligatoriske fag og tilvalgsfag der afholdes prøver i.
På det 2-årige kursus  

 omfatter eksamen for hver elev mindst 10 og højst 12 prøver.
Efter 1. år  

 aflægges prøve i regnskabslære/ driftsøkonomi og derudover i 2 fag.
Efter 2.  

 år aflægges prøve i skriftlig dansk og i det obligatoriske erhvervsøkonomiske  

 tilvalgsfag og derudover i 3 fag.
Der aflægges altid skriftlig prøve i hvert  

 af fremmedsprogene på niveau IV.
Der aflægges altid prøve i matematik efter 2  

 års undervisning.
Stk. 2.  På det 1-årige kursus omfatter eksamen 7  

 prøver.
Der aflægges skriftlig prøve i regnskabslære/ driftsøkonomi og i  

 tilvalgsfaget og derudover i 5 fag.
 Stk. 3.  Direktoratet fastsætter varigheden af prøverne  

 og, hvilke hjælpemidler der må benyttes, og giver i øvrigt regler om  

 prøvernes afholdelse.
 § 13.  Afholdelse af prøverne sker efter regler, der  

 fastsættes af direktoratet.
 § 14.  Opgaverne til de skriftlige prøver udarbejdes  

 af handelsskolernes eksamenskommission.
Stk. 2.  Eksamenskommissionen, der foruden af formanden  

 består af et antal skolekyndige og handelskyndige medlemmer, beskikkes af  

 direktoratet for 3 år ad gangen.
Ingen kan fungere efter at være fyldt 70 år.
Stk. 3.  Der skal beskikkes mindst 4 medlemmer for hvert  

 af de fagområder, hvortil kommissionen udarbejder opgaver.
Af kommissionens  

 medlemmer beskikkes en fjerdedel efter indstilling af følgende i forening:  

 Butikshandelens Fællesråd, Grosserer-Societetets Komitee, Industrirådet og  

 Provinshandelskammeret, en ottendedel efter indstilling af Dansk  

 Arbejdsgiverforening/ Butiks- og Kontorvirksomhedernes Arbejdsgiverforening  

 og en ottendedel efter indstilling af Handels- og Kontorfunktionærernes  

 Forbund.
De øvrige medlemmer skal være ansat som lærere ved handelsskoler.
 Stk. 4.  Eksamenskommissionens formand tilrettelægger  

 kommissionens arbejde og foranlediger de opgaver, som kommissionen har  

 udarbejdet, trykt og sendt ud til skolerne.
§ 15.  Censorer ved både mundtlige og skriftlige  

 prøver udpeges af direktoratet eller tilkaldes af skolen.
De af skolen  

 tilkaldte censorer skal godkendes af direktoratet.
§ 16.  Årskarakterer gives i alle fag både efter 1. og  

 2. år.
I fag, der har både mundtlige og skriftlige prøver, gives der 2  

 årskarakterer, 1 for mundtlige og 1 for skriftlige præstationer.
I øvrige fag  

 gives der 1 årskarakter Stk. 2.  Årskarakteren i det enkelte fag gives af  

 faglæreren.
Karakteren er en bedømmelse af elevens standpunkt i forhold til  

 læreplanens mål og gives på baggrund af faglærerens kendskab til elevens  

 præstationer i løbet af skoleåret.
 Stk. 3.  Årskaraktererne skal være registreret eller  

 protokolleret, før skemaet for eksamen offentliggøres. Årskaraktererne føres  

 ind på eksamensbeviset.
 Stk. 4.  Holdes der som følge af bestemmelsen i § 12  

 ikke prøve i faget, tæller årskarakteren også som eksamenskarakter og føres  

 ind på eksamensbeviset som eksamenskarakter.
 § 17.  Eksamenskaraktererne fremkommer på følgende  

 måde:
For hver eksamenspræstation giver censor og eksaminator hver en karakter.  

 Hvis karaktererne er forskellige, og eksaminator og censor ikke bliver enige  

 om eksamenskarakteren ved forhandling, fastsættes karakteren som  

 gennemsnitstallet mellem de 2 karakterer, når afstanden mellem karaktererne  

 er 2 trin eller derunder.
Svarer tallet ikke til et tal på karakterskalaen,  

 afrundes til den nærmeste karakter.
Ligger tallet midt mellem 2 karakterer,  

 afrundes der opad, hvis censor har givet den højeste karakter, og nedad, hvis  

 censor har givet den laveste karakter.
Hvis forhandling om en karakter ikke  

 har ført til enighed, skal censor indberette eksaminators og censors  

 karakterer til direktoratet.
Karaktererne 00 og 13 kan kun gives, hvis censor  

 og eksaminator bliver enige om det.
 § 18.  Af alle årskarakterer udregnes et  

 gennemsnitstal med 1 decimal.
 Stk. 2.  Af alle eksamenskarakterer, herunder overførte  

 årskarakterer, udregnes ligeledes et gennemsnitstal med 1 decimal.
 Stk. 3.  Ved udregninger efter stk. 1 og 2 gælder hver  

 af karaktererne med undtagelse af karaktererne for fremmedsprog enkelt.  

 Karakteren i hvert af fremmedsprogene udregnes som et gennemsnit af den  

 mundtlige og skriftlige karakter.
Stk. 4.  Hvis gennemsnittet i stk. 1 og 2 får mere end 1  

 decimal, afrundes der til det nærmeste tal med 1 decimal.
Ligger  

 gennemsnittet midt imellem 2 tal med 1 decimal, afrundes der opad.
 Stk. 5.  Eksamensresultatet er middeltallet mellem  

 årskarakterernes og eksamenskarakterernes gennemsnitstal og angives med 1  

 decimal, eventuelt efter afrunding, som efter stk. 4.
§ 19.  For at bestå højere handelseksamen kræves, at  

 eksamenskarakterernes sum incl. overførte årskarakterer, jfr. § 16, stk. 4,  

 er mindst 5,5 gange eksamenskarakterernes antal.
Desuden, at summen af de to  

 laveste karakterer plus gennemsnittet af de øvrige eksamenskarakterer er  

 mindst 13, jfr. bekendtgørelse nr. 426 af 9. oktober 1970 om karaktergivning  

 i handelsskolerne og bekendtgørelse nr. 376 af 10. august 1971 om  

 dispensation i særlige tilfælde fra karakterkrav ved  

 handelsmedhjælpereksamen, handelseksamen og højere handelseksamen.
Med hensyn  

 til bestemmelser om eksamensordningen henvises til bekendtgørelse nr. 371 af  

 16. juli 1969 om eksamensordningen ved handelsskolernes eksaminer og  

 bekendtgørelse om dispensation.
§ 20.  Elever, der ikke har bestået højere  

 handelseksamen, har ret til at få udleveret enkeltfagsbeviser i de fag, hvor  

 der er opnået karakteren 6 eller derover som eksamenskarakter, herunder  

 overførte årskarakterer.
En elev, der ikke består højere handelseksamen, kan  

 ved inden for de nærmeste 5 år at supplere de beståede fag med  

 enkeltfagsbeviser i de resterende fag få et samlet eksamensbevis udstedt.  

 Beviset udstedes af den skole, hvor eleven senest blev undervist i 2. skoleår  

 eller på det 1-årige kursus.
§ 21.  Regler for udformning af eksamensbeviser  

 udarbejdes af direktoratet.
Eksamensbeviset underskrives af skolens leder.
 § 22.  Elever, der ønsker at afbryde det 2-årige  

 kursus efter 1. skoleår, har ret til dokumentation for opnåede års- og  

 eksamenskarakterer samt ret til et bevis for gennemført undervisning.  

 Direktoratet fastsætter nærmere regler herfor.
Særlige bestemmelser § 23.  Til højere handelseksamen kan privatister  

 indstille sig efter regler, der fastsættes af direktoratet.
§ 24.  Skolen kan fritage eleven for at deltage i  

 undervisningen og aflægge prøve i et eller flere af de undervisningsfag, der  

 er nævnt i § 6 og § 7. Fritagelsen er betinget af, at eleven har bestået  

 handelsskolernes statskontrollerede enkeltfagsprøver eller dermed ligestillet  

 prøve i undervisningsfag, der i omfang og indhold mindst svarer til  

 undervisningsfag på kursus til højere handelseksamen.
Den ved  

 handelsskolernes enkeltfagsprøve opnåede karakter overføres til  

 eksamensbeviset og medregnes som overført karakter ved beregningen af  

 gennemsnitstallene for årskarakter og eksamenskarakter, jfr. § 16. For øvrige  

 prøver forsynes eksamensbeviset med bemærkning om fritagelsen.
 Stk. 2.  Direktoratet fastsætter de nærmere regler om  

 fritagelse på grundlag af eksamen aflagt uden for handelsskolerne.
Stk. 3.  Elever, der godtgør, at de på grund af  

 legemlige svagheder er ude af stand til at deltage i vedkommende undervisning  

 og/ eller prøve, kan direktoratet fritage for at deltage i undervisningen og/  

 eller prøve i et eller flere undervisningsfag.
Det samme gælder elever, der  

 har modtaget den grundlæggende skoleundervisning i udlandet.
Eksamensbeviset  

 skal forsynes med en bemærkning om fritagelsen.
 Stk. 4.  Skolens afgørelse efter stk. 1, 1. pkt., kan  

 indbringes for direktoratet, jfr. § 27.
§ 25.  Elever, der skønnes ikke at kunne følge  

 undervisningen og gennemføre kurset på tilfredsstillende måde, kan skolen  

 efter indstilling fra lærerforsamlingen udelukke fra fortsat undervisning.  

 Tilsvarende kan elever på det 2-årige kursus tilbageholdes fra oprykning til  

 2. skoleår.
Skolen skal orientere eleven om grundlaget for afgørelsen.
 Stk. 2.  Skolens afgørelse efter stk. 1 kan indbringes  

 for direktoratet, jfr. § 27.
 § 26.  Direktoratet for erhvervsuddannelserne kan i  

 særlige tilfælde tillade afvigelser fra reglerne i denne bekendtgørelse.
Klager § 27.  Klager over skolens afgørelser efter denne  

 bekendtgørelse indsendes til undervisningsministeriet, direktoratet for  

 erhvervsuddannelserne gennem skolen.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
Ikrafttrædelses- og overgangsbestemmelser § 28.  Bekendtgørelsen træder i kraft den 1. december  

 1986 og finder anvendelse for de elever, der er begyndt på det 2-årige kursus  

 i august 1986 eller senere, og de elever, der begynder på det 1-årige kursus  

 i august 1987 eller senere.
 Stk. 2.  Bekendtgørelse nr. 282 af 28. maj 1986 ophæves.  

 Bekendtgørelsens bestemmelser i § 27, stk. 2 og stk. 3, gælder dog fortsat.
Undervisningsministeriet, den 5.  

 november 1986 P.M.V.
 E.B.
IDA DYBDAL (* 1) 1. og 2. fremmedsprog er obligatorisk til og med niveau IV.
