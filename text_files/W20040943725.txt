Landsskatteretskendelse vedr. sambeskatningsinkomst, tab  

 udnyttet i Norge efter carry back- bestemmelser Klagen vedrører  

 ligningslovens § 5 G.
Landsskatterettens  

 afgørelse Skattemyndigheden har nægtet selskabet fradrag for  

 datterselskabs underskud i sambeskatningsindkomsten, da samme underskud er  

 udnyttet i Norge.
Indkomsten er herefter forhøjet med 1.078.035 kr.
 Landsskatteretten stadfæster skattemyndighedens afgørelse.
Sagens  

 oplysninger A A/S (selskabet) og B AS Norge, stiftede i 1996 C Norge AS  

 (datterselskabet). Den 18. oktober 1999 købte selskabet B AS aktier i  

 datterselskabet, som selskabet herefter ejede 100 %.
Datterselskabet har indtil 31. december 1999 haft  

 kalenderårsregnskab, medens selskabet havde regnskabsperiode fra den 1. juli  

 til den 30. juni.
Da selskaberne ønskede sambeskatning har datterselskabet  

 fået  

 tilladelse til at omlægge sit regnskabsår til 1. juli til 30. juni med første  

 regnskabsperiode den 1. januar 2000 til den 30. juni 2001.
Datterselskabets skattepligtige indkomst opgjort efter danske  

 regler udviser for denne periode et underskud på 1.078.035 kr., som overføres  

 til fradrag i selskabets indkomst.
Sambeskatningsindkomsten er positiv efter  

 underskudsfremførslen, og selskabets samlede skat for 2001 nedsættes således  

 med skatteværdien af datterselskabets underskud.
 Ifølge datterselskabets norske regnskaber havde datterselskabet  

 pr. 30. juni 2001 et regnskabsmæssigt resultat før skat på -1.187.751 NOK.  

 For  

 1999 udgjorde datterselskabets resultat 2.013.795 NOK, og den betalte skat  

 565.040 NOK.
 Ifølge et brev dateret 26. februar 2002 fra datterselskabets  

 norske revisor til de norske skattemyndigheder har selskabet haft følgende  

 skattepligtige indtægter:
1999 883.088 NOK 2000 -409.474 NOK 2001 -743.124 NOK Revisoren beder herefter om at underskuddene fra indkomstårene  

 2000 og 2001 med henholdsvis 743.124 NOK og 139.964 NOK tilbageføres til  

 indkomståret 1999, således at dette års indkomst reduceres til 0 NOK.
 De norske skattemyndigheder har godkendt selskabets  

 tilbageførsel af underskud den 3. december 2002. Den ikke udnyttede del af  

 selskabets underskud  

 anses for  

 bortfaldet, da selskabets erhvervsmæssige virksomhed er ophørt.
Skattemyndighedens  

 afgørelse Selskabets skattepligtige indkomst for 2001 er forhøjet med  

 1.078.035 kr., idet selskabets underskud i sambeskatningsindkomsten med  

 moderselskabet ikke er godkendt, da samme underskud udnyttes i Norge efter  

 dette lands carry back-bestemmelser i en indkomst, der ikke indgår ved  

 beregning af dansk skat.
 Ved udnyttelse af datterselskabets underskud både i dansk  

 sambeskatning og til genoptagelse til modregning i tidligere års positive  

 indkomster, som ikke er undergivet dansk beskatning medfører, at underskuddet  

 falder ind under bestemmelserne i ligningslovens § 5 G om dobbelt  

 dip.  

 Formålet med bestemmelsen er at imødegå, at der opnås fradrag for samme  

 udgift  

 såvel her i landet som i udlandet, medens de modsvarende indtægter alene  

 beskattes  

 i udlandet.
Ordlyden af ligningslovens § 5 G, stk. 1, 1. pkt. er at der  

 ikke kan opnås fradrag for udgifter, der efter udenlandske skatteregler kan  

 fradrages i indkomst, som ikke indgår ved beregning af dansk skat.  

 Carry back  

 er udenlandske skatteregler, og selv om selve ordet carry back ikke er nævnt  

 i  

 forarbejderne til lovbestemmelsen, står der i lovteksten efter  

 udenlandske  

 skatteregler kan fradrages.
Dette må også omfatte en carry  

 back-situation,  

 hvor der ved indtræden i en dansk sambeskatning kan opstå den situation, at  

 der  

 opnås fradrag for samme underskud i både den danske sambeskatningsindkomst og  

 i  

 en indkomst, der ikke indgår i beregning af dansk skat.
Når underskuddet fra 2001 udnyttes i Norge efter bestemmelserne  

 om carry back, kan det ikke bringes til modregning i eventuelle fremtidige  

 overskud i selskabet.
Det betyder, at den skat, der skal betales i Norge af  

 fremtidige overskud, ikke bliver reduceret med underskuddet fra 2001 og  

 Danmark  

 vil derfor skulle give creditlempelse for en højere betalt skat i Norge  

  med  

 skatteværdien af underskuddet efter de norske skatteregler  end hvis  

 carry  

 back-bestemmelsen  

 ikke havde været  

 anvendt.
Vedrørende repræsentantens påberåbelse af Ligningsvejledningen  

 og af TfS 1989.44 bemærkes, at der ikke er tale om sammenlignelige forhold,  

 og  

  selv om der var  ville lovbestemmelsen stadig have forrang frem  

 for  

 Ligningsvejledningen.
Udtalelsen i TfS 1989.44 ligger endvidere langt  

 tidligere  

 end vedtagelsen af ligningslovens § 5 G, der blev indført ved lov nr. 487 af  

 12. juni 1996 med virkning fra den 1. januar 1996.
Klagerens  

 påstand og argumenter Selskabets repræsentant har fremsat påstand om nedsættelse med  

 det forhøjede beløb, 1.078.035 kr.
 Ligningslovens § 5 G, stk. 1, 1. pkt., giver ikke hjemmel til en  

 forhøjelse af sambeskatningsindkomsten for så vidt angår carry back efter  

 udenlandske skatteregler for indkomstår, der ligger forud for  

 sambeskatningen.
 Skatteministeriet har i TfS 1989.44 udtalt følgende om  

 konsekvensen af carry back:
Statsskattedirektoratet udtalte, at carry back ikke påvirker  

 indkomstopgørelserne opgjort efter danske regler og således alene må  

 betragtes  

 som en korrektion af tidligere års pålignet skat.
Dette vil herefter få den  

 konsekvens, at skatteberegningen for det tidligere liggende indkomstår, til  

 hvilket underskuddet var tilbageført, skal genoptages, hvis der for dette  

 indkomstår er blevet lempet i forhold til en dobbeltbeskatningsoverenskomst  

 eller efter ligningslovens § 33. Efter skatteministeriets opfattelse påvirker carry back altså  

 ikke indkomstansættelsen for 2001, men alene de indkomstår, hvortil carry  

 back  

 sker, i dette tilfælde indkomståret 1999. Udtalelsen kan ikke som  

 anført af  

 skattemyndigheden  anses for forældet.
Der er således henvist til  

 udtalelsen  

 for så vidt angår virkningerne af carry back  

 ved sambeskatning med udenlandske selskaber i Ligningsvejledningen 2001,  

 afsnit  

 S.D.4.2. Afsnittet har været uændret siden Ligningsvejledningen for 1989.  

 Skattemyndighederne er forpligtede til at følge de anvisninger, der er givet  

 i  

 Ligningsvejledningen, og selskabet kan endvidere støtte ret herpå, da det har  

 indrettet sig i tillid til det i vejledningen anførte om carry back for det  

 udenlandske datterselskab.
Da der ikke er lempet for norsk skat efter hverken  

 dobbeltbeskatningsoverenskomsten eller de interne danske lempelsesregler for  

 1999, skal skatteansættelsen ikke genoptages for selskabet for indkomståret  

 1999, jf.
TfS 1989.44.
Hvis lovgiver havde villet ændre på denne retstilstand, ville  

 det fremgå af ordlyden eller bemærkningerne til ligningslovens § 5 G.
Dette  

 er  

 ikke tilfældet.
Dette underbygges endvidere af, at virkningerne af carry back  

 for udenlandske selskaber under sambeskatning som nævnt er behandlet i  

 Ligningsvejledningen 2001, og at det der anførte er udtryk for den gældende  

 retstilstand.
Carry back til 1999 vil derfor ikke påvirke  

 sambeskatningsindkomsten for selskabet for 2000/2001 eller senere år.
Endelig skal nævnes, at skatteministeren med L-27, fremsat den  

 9. oktober 2003 på baggrund af manglende hjemmel i den eksisterende  

 lovgivning,  

 har fundet det nødvendigt særskilt at regulere den skattemæssige betydning i  

 forhold til udenlandske datterselskaber, som er opstået før de udenlandske  

 datterselskaber indtræder i sambeskatning, og som får betydning for  

 sambeskatningsindkomsten.  

 Den foreliggende situation er imidlertid ikke omfattet af indgrebet, og der  

 har  

 ikke været foretaget et sådant indgreb over for carry back i udenlandske  

 selskaber for indkomstår, der ligger forud for sambeskatningen.
Dette  

 understøtter  

 at TfS 1989.44 stadig finder anvendelse, og regulerer den foreliggende  

 situation.
Landsskatterettens  

 bemærkninger og begrundelse Af ligningslovens § 5 G, stk. 1 fremgår følgende:
Skattepligtige omfattet af kildeskattelovens § 1 eller  

 dødsboskattelovens § 1, stk. 2, selskabsskattelovens § 1 eller  

 fondsbeskatningslovens § 1 kan ikke opnå fradrag for udgifter, der efter  

 udenlandske skatteregler kan fradrages i indkomst, som ikke indgår ved  

 beregning af dansk skat.
Tilsvarende gælder, hvis fradrag for udgiften efter  

 udenlandske skatteregler kan overføres til fradrag i indkomst oppebåret af  

 koncernforbundne selskaber m.v., jf. kursgevinstlovens § 4, stk. 2, hvis  

 indkomst ikke indgår ved beregningen af dansk skat. Det fremgår af bestemmelsens forarbejder, at man med  

 bestemmelsen ønskede at videreføre den linie (...), hvorefter  

 skatteydere med  

 grænseoverskridende transaktioner ikke efter forgodtbefindende skal kunne  

 opnå  

 vilkårlige skattefordele, som andre skatteydere ikke kan opnå.
F.eks.  

 foreslås  

 regler for at imødegå gratis ekstrafradrag ved, at der for den  

 samme udgift  

 opnås fradrag såvel her i landet som i udlandet, mens de modsvarende  

 indtægter  

 alene beskattes i udlandet, jf.
L-118 1995/96.
På baggrund af såvel bestemmelsens ordlyd som dens forarbejder  

 er det herefter Landsskatterettens opfattelse, at den i nærværende sag  

 foreliggende situation er omfattet af ligningslovens § 5, stk. 1, 1. pkt.
Den  

 påklagede afgørelse stadfæstes derfor.
