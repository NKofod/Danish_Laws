Ankestyrelsens principafgørelse D-14-91 om beskæftigelseskrav - vagtbureau Resume:
Ret til dagpenge ved fædreorlov til en lægestuderende (F.
A.
D.
L. ) med den begrundelse, at denne arbejdede i et fast vagtskema.
 Beskæftigelseskravet på 13 ugers tilknytning til arbejdsmarkedet var således opfyldt.
 Kassation:
Principafgørelsen er afløst af en nyere afgørelse Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 4, stk. 1, nr. 1 og § 17, stk. 1, nr. 1 Sagsfremstilling:
 Kommunen traf afgørelse om, at lønmodtageren ikke havde ret til dagpenge i forbindelse med et fravær på grund af fædreorlov fra mandag den 16. juli 1990 med den begrundelse, at pågældende ikke opfyldte beskæftigelseskravet om 13 ugers tilknytning til arbejdsmarkedet i perioden 16. april - 15. juli 1990.
Det fremgår af sagen, at pågældende er ansat som ventilatør tilknyttet et permanent hold på et amtssygehus.
Han blev ansat den 1. september 1984 og har været ansat på samme vilkår siden.
Der foreligger ikke nogen skriftlig aftale vedrørende den enkelte studerendes ansættelsesforhold.
 I april måned har der været beskæftigelse den 21, 22, 23, 24 & 28. I maj måned 4, 5, 6, 7, 8, l4, l8, 24 & 27. I juni måned den 4, 5, 12, 13, 16, 17, 23, 28 & 29. I juli måned 3, 4, 7, 9 & 10. Ialt udgør den samlede beskæftigelse 231 timer.
Det er oplyst, at den omstændighed, at den studerende er tilknyttet et permanent vagthold indebærer, at man indgår i et fast rulleskema med forud planlagte vagter.
Der er 1 1/2 måneds opsigelse for, at kunne fratræde et hold.
Opsigelsesfristen fremgår af foreningen F.
A.
D.
L's. love.
Der foreligger ingen skriftlig ansættelseskontrakt vedrørende de enkelte studerendes ansættelsesforhold.
F.
A.
D.
L. har oplyst, at man, såfremt opsigelsesvarslet ikke overholdes, kan indlede disciplinærsag mod vedkommende medlem.
 De planlagte vagter tilrettelægges selv af det deltagende holds medlemmer.
 Lønmodtageren var ikke på fraværstidspunktet dagpengeberettiget medlem af en arbejdsløshedskasse.
 Afgørelse:
 Dagpengeudvalget har på sit møde den 11. januar 1991 truffet den afgørelse, at lønmodtageren har ret til dagpenge fra kommunen i forbindelse med fraværet på grund af fædreorlov fra den 16. juli 1990, idet pågældende har været tilknyttet arbejdsmarkedet i de sidste 13 uger før sygdommens indtræden og i denne periode har været beskæftiget i mindst 120 timer, jf. dagpengelovens § 17 samt § 4, stk.1.
 Udvalget har ved afgørelsen lagt vægt på, at lønmodtageren arbejdede i en fast vagtplan med forud planlagte vagter, samt at han arbejdede på et permanent vagthold på samme hospital, og at der er et opsigelsesvarsel.
 Dagpengeudvalget ændrer således kommunens afgørelse.
