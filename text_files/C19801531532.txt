(Til samtlige amtsråd) Ifølge hidtidig fortolkning af lægelovens § 13, stk. 2 og 3, har sygehuse  

 og klinikkers pligt til at opbevare journaler i mindst 10 år også omfattet  

 røntgenfilm, med dem modifikation, at har det drejet sig om ubrugelige eller  

 i øvrigt meget dårlige røntgenfilm, kunne man på et tidligere tidspunkt  

 overveje at kassere dem, hvis man på anden vis kunne erstatte den ved  

 røntgenfilmen foretagne beskrivelse af patienten, f.eks. ved  

 røntgenbeskrivelser.
 Da det igennem årene ved forespørglser til sundhedsstyrelsen har vist sig  

 at være et stadig stigende problem at efterkomme kravet om en 10 årig  

 opbevaring af røntgenbilleder og da en ubetinget opbevaringspligt i alle  

 tilfælde efter sundhedsstyrelsens opfattelse ikke findes hensigtsmæssig, har  

 sundhedsstyrelsen fundet anledning til at revurdere den tidligere anlagte  

 fortolkning af lægelovens § 13, stk. 2 og 3, for så vidt angår opbevaring af  

 røntgenfilm.
 Sundhedsstyrelsen finder herefter anledning til at udtale, at opbevaring  

 af røntgenbilleder bør ske efter en lægelig vurdering af, hvad der i hvert  

 enkelt tilfælde ud fra et behandlingsmæssigt synspunkt er behov for, dog skal  

 sundhedsstyrelsen anbefale, at opbevaringstiden bliver på mindst 5 år.
Hvor der er tale om en serie røntgenbilleder, finder sundhedsstyrelsen det  

 tilstrækkeligt, at man sorterer de relevante billeder fra, og alene opbevarer  

 disse tilligemed en adækvat beskrivelse.
Vurderingen af, hvad der er  

 relevant, beror på et lægelige skøn og vil ikke alene omfatte billeder, der  

 viser afvigelser fra det normale.
 For så vidt angår opbevaring af røntgenbilleder af videnskabelige grunde  

 finder sundhedsstyrelsen det må bero på en konkret vurdering af projektets  

 art, hvad der skal opbevares og hvor længe.
 P.D.V.
