Gennem en årrække har rigsadvokaturen fulgt den praksis at undlade tiltale  

 mod postbude, der har gjort sig skyldige i underslæb i tjenesten, når sagen  

 har angået beløb på under ca. 1000 kr., og forholdet havde meført, at  

 gerningsmanden var blevet afskediget af statens tjeneste og havde inddækket  

 det ulovligt tilegnede beløb.
Som det fremgår af RC 3.11 er det, hvor  

 tidligere tilegnede beløb dækkes ved tilbageholdelse af nye, det maximale  

 tilsvar, ikke tilbageholdelsernes samlede sum, der er afgørende med hensyn  

 til den foran nævnte beløbsgrænse.
Foreligger der tillige anden forbrydelse  

 som f.eks. dokumentfalsk, meddeles tiltalefrafald kun, når forholdet er af  

 ganske ringe omfang eller grovhed.
 Sager, i hvilke der efter denne praksis vil kunne være spørgsmål om  

 tiltalefrafald efter retsplejelovens § 723, stk. 2, skal derfor som det  

 tidligere er meddelt statsadvokaterne ved skrivelse af 19.5.1950  

 (Ministerielle skrivelser 1921-59 s. 282) forelægges inden tiltalerejsning.  

 Det samme gælder sager af tilsvarende beskaffenhed mod andre underordnede  

 tjenestemænd.
