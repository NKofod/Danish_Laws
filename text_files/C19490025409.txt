 I henhold til § 25 i lov nr. 213 af 31. marts 1949 om landvæsensretter  

 fastsættes herved følgende forskrifter for førelse af protokoller.
I forhandlingsprotokollen indføres angivelse af Protokollen skal indeholde en kort fremstilling af forhandlingerne og de  

 fremsatte påstande, men ikke udviklinger og foredrag til begrundelse heraf.  

 Dog kan formanden eller dennes stedfortræder bestemme, at enkelte udtalelser  

 skal optages.
I protokollen indføres endvidere det fornødne om de  

 fremskaffede oplysninger, om undersøgelser på åstedet samt om de til retten  

 afgivne forklaringer.
Bemærkning gøres i protokollen om, hvad der fremlægges  

 i retten.
Dokumenter, kort og planer, som fremlægges i retten, forsynes med  

 fremlæggelsespåtegning og bilagsnummer.
 Protokollen underskrives ved hvert mødes slutning af rettens formand.
 Rettens kendelser indføres i protokollen og skal indeholde en fremstilling  

 af sagen og de grunde, der har ledet til udfaldet, med angivelse af  

 tidsfristen for arbejders udførelse og for betaling af eventuelle kontante  

 ydelser, herunder sagsomkostningerne, samt regler for den fremtidige  

 vedligeholdelse.
 De for en landvæsensret ller afvandingskommission indgåede forlig indføres  

 i protokollen og underskrives af parterne.
Forlig, der indgås uden landvæsensrettens mellemkomst, kan, når de  

 indeholder de fornødne bestemmelser om de punkter, hvorom der i det  

 foreliggende tilfælde skal være truffet afgørelse, og efter formandens skøn  

 egner sig til godkendelse, af parterne forlanges tilført landvæsensrettens  

 protokol ved formandens foranstaltning.
De i dette stykke omhandlede forlig  

 kan kun forlanges tilført protokollen for den landvæsensret, der efter sagens  

 beskaffenhed ville have været kompetent til at påkende sagen som første  

 instans.
Ved indførelsen tilføres der protokollen en bemærkning om, at  

 forliget er indgået uden landvæsensrettens mellemkomst, men at indførelsen er  

 sket efter parternes begæring, efter at det af formanden er fundet egnet til  

 godkendelse med forbehold af trediemands ret.
Den i dette stykke omhandlede  

 fremgangsmøde bør kun benyttes i ganske enkle sager som for eksempel, hvor  

 det drejer sig om opnåelse af tilladelse til at føre en drænledning over  

 andenmands ejendom.
Ved landvæsenskommissioner, overlandvæsenskommissioner og  

 afvandingskommissioner kan efter formandens bestemmelse føres en særskilt  

 kendelses- og forligsprotokol, der indrettes således, at kendelser og de for  

 landvæsensretten eller afvandskommissionen indgåede forlig indføres på løse  

 blade, der derefter pagineres og indhæftes i et løsbladbind, hvis ryg lukkes  

 med lås.
Indsættelse af blade må kun foretages af formanden og sker straks  

 efter kendelsens afsigelse eller forligets indgåelse og underskrivelse.  

 Udtagelse af blade med indførte kendelser og forlig må ikke finde sted, når  

 der skal tages udskrifter.
Med passende mellemrum udtager formanden bladene  

 af bindet og lader dem gennemdrage og indbinde, hvorefter det således  

 indbundne bind indsendes til autorisation som nedenfor for  

 forhandlingsprotokoller angivet.
 Forhandlingsprotokoller autoriseres for landvæsensnævns og  

 landvæsenskommissioners vedkommende af amtmanden, medens de for  

 overlandvæsenskommissioners og afvandingskommissioners vedkommende  

 autoriseres af landbrugsministeriet.
 Forhandlingsprotokollerne føres i så mange eksemplarer, som det til enhver  

 tid anses for fornødent.
Ved hver landvæsensret og afvandingskommission skal føres en  

 sagsfortegnelse, hvori sagerne opføres i nummerorden, straks når de  

 indbringes for landvæsensretten eller kommissionen.
I sagsfortegnelsen aføres  

 dato for begæringens modtagelse og angivelser svarende til de oplysninger,  

 der ifølge foranstående stk. 2, nr. 3, skal indføres i  

 forhandlingsprotokollen, hvorhos sagsfortegnelsen indrettes således, at der i  

 samme kan indføjes pagina for sagens foretagelse til forhandlingsprotokollen  

 og den eventuelle kendelses indførelse i kendelses- og forligsprotokollen.
 Landvæsensrettens formand kan træffe bestemmelse om førelse af alfabetisk  

 hjælperegister.
Udgifterne til landvæsenskommissionernes og landvæsensnævnenes  

 protokoller, der vil blive fremsendt fra landbrugsministeriet gennem  

 vedkommende amt, afholdes, for så vidt angår landvæsenskommissionerne, af  

 amtsrådene, og for så vidt angår landvæsensnævnene, af kommunalbestyrelserne  

 inden for nævnsområdet.
Uenighed om fordelingsgrundlaget mellem sidstnævnte  

 afgøres af landbrugsministeren.
For overlandvæsenkommissioners og  

 afvandskommissioners vedkommende afholdes udgiften til protokoller af  

 statskassen.
 Som bilag 1-3 til nærværende cirkulære medfølger vejledende eksempler på  

 kendelse for offentligt vandløb, kendelse forprivat vandløb og rørledning, og  

 forlig vedrørende rørledning over andenmands grund, hvilke eksempler er  

 affattet i overensstemmelse med foranstående forskrifter.
B.
Sagens afslutning og samarbejdet med de kommunale myndigheder  

 vedrørende førelse af vandløbsbøger.
Når en for en landvæsensret indbragt sag er afgjort ved kendelse eller  

 forlig, eller når landvæsensretten efter § 27, stk. 6, i lov om  

 landvæsensretter har godkendt et af parterne uden rettens mellemkomst indgået  

 forlig, tilstiller den efter rekvisition parterne en uden stempel og begyr  

 udfærdiget udskrift af kendelsen eller forliget, og når sagen er afsluttet,  

 tilstiller formanden vedkommende amt sagens akter tillige med en genpart af  

 kendelsen efter forliget til opbevaring.
I sager, der behandles af  

 landvæsensretten i egenskab af vandløbsret i overensstemmelse med  

 bestemmelserne i vandløbsloven af 11. april 1949, indsendes sagens akter odg  

 ikke til amtet, forinden der har været afholdt afsluttende møde, eller der er  

 indsendt den i vandløbslovens § 28 omhandlede beretning indeholdende  

 oplysning om eventuelt gennemførte ændringer.
Ifølge vandløbslovens § 31, stk. 2, påhviler det landvæsensretten at  

 foranledige bestemmelser om rørledninger tinglyst.
For at tinglysning af en  

 sådan servitut kan finde sted, må den i fornødent omfang stedfæstes, hvilket  

 i almindelighed lettest kan ske ved vedlæggelse af et rids; med hensyn til  

 dette spørgsmål og til kommunalbestyrelsernes tilsvarende forpligtelse til at  

 foranledige forhold tinglyst efter vandløbslovens § 23, stk. 4, henvises  

 iøvrigt til eksemplerne i bilag 1-3.
I sager, der behandles af landvæsensretten i egenskab af vandløbsret, skal  

 afskrift af de for retten indgåede eller af samme godkendte forlig samt de af  

 retten afsagte ekndelser tilsendes vedkommende kommunalbestyrelse til  

 vedlæggelse som bilag til vandløbsbogen.
For at muliggøre, at vandløbsbøerne  

 kan føres i overensstemmelse med bestemmelserne i vandløbslovens § 11, skal  

 vandløbsrettens formand påse, at dokumenter, der fremsendes til notering i  

 vandløbsbogen, indeholder følgende oplysninger på dokumentets første side:
 1. Dokumenter vedrørende offentlige vandløb og anlæg:
 2. Dokumenter vedrørende private vandløb og anlæg:
 Såfremt dokumentet ikke opfylder fornævnte krav, skal der ved dokumentets  

 fremsendelse til vandløbsbogen medfølge en særskilt anmeldelse indeholdende  

 de nævnte oplysninger.
Kopier af de under sagens behandling benyttede kort, tegninger af  

 bygværker og lignende, derer af betydning for det pågældende anlægs  

 bevarelse, drift eller vedligeholdelse, fremsendes dog først til vedlæggelse  

 som bilag til vandløbsbogen, når sagen er afsluttet som foran anført samtidig  

 med indsendelsen af sagens akter til amtet.
Såfremt der under sagens  

 behandling er foretaget ændringer i det oprindelige projekt, eller det af den  

 i vandløbslovens § 28 omhandlede beretning fremgår, at sådanne ændringer er  

 sket,skal landvæsensrettens formand påse, at de til vandløbsbogen bestemte  

 kopier af kort og tegninger rettes i overensstemmelse med de stedfundne  

 ændringer, og meddele kopierne attest om, at ændringerne er godkendt af  

 landvæsensretten.
 I sager, der behandles af landvæsensretten som 1. instans, indsendes  

 endvidere den i lov om landvæsensretter § 45, stk. 2, omhandlede udskrift til  

 landbrugsministeriet.
 Hvad der foran i nærværende afsnit er foreskrevet med hensyn til  

 landvæsensretternes behandling af vandløbssager gælder tillige for  

 afvandingskommissionerne ved behandlingen af de til dem henlagte sager.
 Når et af en landvæsensret godkendt forlig, jfr. lov om landvæsensretter §  

 27, stk. 6, vedrører sådanne forhold, som omhandles i lov om landvæsensretter  

 § 18, stk. 1, 2. pkt., indsendes afskrift af forliget til fiskeriministeriet.
Når en ankesag er afgjort ved kendelse eller forlig, skal formanden for  

 den overordnede ret tilsende formanden for underinstansen en genpart af  

 kendelsen til opbevaring og notering i rettens protokol.
Ved ankesager sendes  

 endvidere i vandløbssager 3, i andre sager kun 2, genparter af ekndelsen til  

 landbrugsministeriet.
 De af landvæsensretter og afvandingskommissioner ekspederede udskrifter  

 udfærdiges på genpartpapir, som er godkendt af landbrugsministeriet.
Skønner landvæsensretten efter sagens forhold en mangfoldiggørelse af  

 kendelsen formålstjenelig, kan den træffe beslutning derom, og udgifterne  

 derved henregnes da til sagens omkostninger.
Mangfoldiggørelsen skal  

 foreligge inden 14 dage efter kendelsens afsigelse.
 Udskrifter skal indeholde oplysning om forhandlingsprotokollens  

 (Kendelses- og forligsprotokollens) nummer og pagina og skal udfærdiges inden  

 8 dage.
C.
Gebyrer.
For udskrifter, der udfærdiges og bekræftes af landvæsensrettens eller  

 afvandingskommissionens formand, af amtmanden eller af landbrugsministeriet,  

 eller for aktbeskrivelser betales det i lovbekendtgørelse nr. 322 af 19.  

 december 1932 om retsafgifter i domssager m.m § 22 fastsatte gebyr af 50 øre,  

 for maskinskrevne udskrifter dog 1 kr., for hvert halve ark eller del af  

 samme.
For bekræftelse af en genparts rigtighed betales efter § 24 i  

 fornævnte lovbekendtgørelse 25 øre for hvert halve ark eller del af samme.  

 Gebyret for udskrifter, der udfærdiges og bekræftes af landvæsensnævnenes  

 formænd, tilfalder disse, medens gebyrerne iøvrigt tilfalder statskassen.
 Landbrugsministeriet, den 17. oktober  

 1949.
Kr.
Gording.
 /Jørgen Graff Nielsen kst. fm.
 Bilag 1.
 Kendelse for offentligt vandløb.
 Arbejdet, der foranstaltes udført af .................. kommunalbestyrelse  

 og under dens tilsyn, påbegyndes snarest muligt og skal være fuldført inden  

 .............. måneder efter appelfristens udløb.
 Arbejdet udføres efter licitation (Her kan anden udførelsesmåde anføres).
 Tilsynet kan, hvis det skønnes nødvendigt, lade foretage sikringsarbejder  

 eller ændring af sideskråningernes anlæg, ligesom det kan lade foretage  

 mindre væsentlige ændringer i det planlagte arbejde.
Fylden oplægges .......... m fra vandløbskanten, hvorfra den fjernes eller  

 spredes ved lodsejernes foranstaltning senest ........ måneder efter  

 arbejdets fuldførelse.
Tilsynet kan lade fylden fjerne eller sprede, hvor det  

 af hensyn til vandløbets sikkerhed skønnes nødvendigt.
 Sideløb, der medfører fare for udskylning eller nedskylning af fyld, kan  

 tilsynet lade uddybe en passende strækning.
 Hvis det fremskaffede tilbud overstiger overslagssummen med mere end  

 ........ pct., eller såfremt det under arbejdets udførelse viser sig  

 nødvendigt at træffe foranstaltninger, der medfører en sådan overskridelse,  

 skal kommunalbestyrelsen påny forelægge sagen for landvæsensnævnet.
Ved udførelsen skal påses, at der ikke nedskylles fyld af betydning til  

 den nedenfor liggende vandløbsstrækning, og såfremt dette dog sker, skal  

 fylden oprenses.
Reguleringen skønnes iøvrigt ikke at medføre fare for  

 ekstraordinær nedskylning af fyld, som kan påkræve deltagelse i den nedre  

 vandløbsstræknings vedligeholdelse.
 Under arbejdets udførelse lader kommunalbestyrelsen de foretagne  

 ejendomsoverdragelser berigtige ved en landinspektør.
C.
Erstatninger m.v.
 Der ydes følgende erstatninger:
 Forsåvidt der ikke i erstatningsbeløbene er indregnet renter, forrentes de  

 godkendte erstatningsbeløb, der foraflder til udbetaling, når arbejdet er  

 udført (se dog om en undtagelse vl. § 69), med ......... pct. p.a. fra den  

 ................. og udbetales iøvrigt i overensstemmelse med vandløbslovens  

 § 89).
D.
Anlægsudgifternes tilvejebringelse og fordeling.
 Udgifterne, herunder sagsomkostninger efter opgørelse fra rettens formand  

 i henhold til Lovens § 46, stk. 1-3, afholdes forskudsvis af  

 ..................... kommunalbestyrelse og forrentes med ........... pct.  

 p.a. (Forsåvidt nævnet er af den opfattelse, at almene hensyn berettiger, at  

 kommunalbestyrelsen overtager en del af anlægsudgifterne, samt at  

 kommunalbestyrelsen helt eller delvis pålægges udgifterne til sagens  

 behandling for landvæsensnævnet og for projektets tilvejebringelse, træffes  

 der bestemmelse herom jfr. vandløbslovens § 22, stk. 1 og 2).
 Tilskud til arbejdet, der opnås i henhold til .......................
fradrages anlægsudgifterne.
Det resterende beløb refunderes ovennævnte  

 kommunalbestyrelse idet ...............................  

 .....................................................................
 kommuner optager et lån, der afdrages i løbet af ........... år med /  

 halvårligt og forrentes med ........ pct. p.a.
 Det beløb, som skal udredes af de interesserede lodsejere, fordeles mellem  

 disse efter nedenstående partsfordeling, der er udarbejdet efter den for  

 landvæsensnævnet som bilag .......... fremlagte partsfordelingsliste, idet de  

 fremsatte indvendinger og klager afgøres således:  

 .....................................................................  

 .....................................................................  

 .....................................................................
E.
Den fremtidige vedligeholdelse.
 Anlægene skal fremtidig vedligeholdes med de under A. anførte dimensioner  

 og vedligeholdelsen foranstaltes for vandløbets og ..................'s  

 vedkommende udført af ......................... kommunalbestyrelse.
(Principperne for de fremtidige vedligeholdelsesudgifters fordeling  

 fastsættes i henhold til vandløbslovens § 36, stk. 1, således at der tages  

 hensyn til såvel de hidtidige regler som til de forøgede udgifter,  

 reguleringen måtte medføre, jfr. nedenstående eksempel.
Specielt henledes  

 opmærksomheden på de tilfælde, hvor kun en del af den vandløbsstrækning, de  

 gamle regler omfatter, reguleres.
Det er i disse tilfælde i reglen vanskeligt  

 at foreskrive så simple regler, som i eksemplet.
 Eksempel: Udgifterne ved vandløbets og ................'s vedligeholdelse  

 fordeles med / efter de hidtidige regler og / efter den foran anførte  

 partsfordelingsliste for anlægsudgifterne).
 Broerne vedligeholdes af de respektive broejere og på disses bekostning.  

 Med broer, som fremtidig måtte blive bygget over vandløbet, skal forholdes  

 efter vandløbslovens § 62.
 I forbindelse med arbejdets udførelse lader kommunalbestyrelsen anbringe  

 kantog bundpæle til vandløbets afmærkning og lader udarbejde et ændret  

 regulativ for den pågældende vandløbsstrækning i henhold til det ovenfor  

 bestemte.
F.
Arbejdets afslutning, indsendelse af beretning samt tinglysning.
 Efter regnskabsafslutningen indsender kommunalbestyrelsen indberetning om  

 arbejdets udførelse og bekostning til formanden for landvæsensnævnet, idet  

 der redegøres for eventuelle ændinger i arbejdets udførelse, og ændrede  

 planer medsendes i to eksemplarer.
 Samtidig hermed indsendes eventuelle indsigelser mod arbejdets udførelse  

 eller partsfordelingen, idet indsigelser imod partsfordelingen kun tages op  

 til prøvelse, såfremt forholdene under arbejdets udførelse er undergået  

 væsentlige ændringer, og såfremt klagerne på forlangende stiller sikkerhed  

 for de med partsfordelingens fornyede behandling forbundnu udgifter.
 Kendelsens bestemmelser om (her opføres vejrettigheder o.l.) tinglyses  

 (evt. under henvisning til et vedlagt rids) ved kommunalbestyrelsens  

 foranstaltning som servitutstiftende på matr. nr................
 Påtaleberettiget er.............................................
 Thi bestemmes:
 De foran omhandlede arbejder vil være at fremme, udføre samt vedligeholde  

 og udgifterne derved at afholde som foran bestemt og i det hele under adfærd  

 efter loven.
 Bilag 2.
A.
De tekniske Detailler.
 (Som ved offentlige vandløb).
B.
Arbejdets udførelse.
 Arbejdet findes ikke egnet til udførelse ved naturalarbejde og  

 foranstaltes derfor udført efter licitation ved et lodsejerudvalg bestående  

 af ............ ............................................ med førstnævnte  

 som formand, idet udvalget til støtte for sit arbejde med udførelsen antager  

 .............. som tilsynsførende med arbejdet.
 (De øvrige bestemmelser kan udformes ganske som bestemmelserne for  

 offentlige vandløb, idet der i stedet for kommunalbestyrelsen anføres  

 lodsejerudvalget).
C.
Erstatninger m.v.
 (Som for offentlige vandløb).
D.
Anlægsudgifternes tilvejebringelse og fordeling.
 Til afholdelse af anlægsudgifterne, hvortil henregnes alle til arbejdets  

 gennemførelse og administration nødvendige udgifter, samt sagsomkostningerne  

 i henhold til ovens § 46, stk. 1-3, efter opgørelse fra rettens formand,  

 bemyndiges foran nævnte lodsejerudvalg til i ......................... at  

 optage et lån på indtil ................ kr. (Her sættes beløb svarende til  

 overslagssummen + så mange pct. som angivet i afsnit B), der forrenges med  

 ............. pct. og afdrages i løbet af ...... år, og eventuelt til  

 midlertidigt, indtil arbejdet er færdigt og udgiften gjort op, at optage en  

 kassekredit af samme størrelse.
Hvis nogen af de bidragspligtige lodsejere ønsker kontant at indbetale  

 deres andel af udgifter, formindskes lånet og kassekreditten med de således  

 indbetalte beløb.
Tilskud, der opnås i henhold til  

 ............................ indbetales som afdrag på lånet, og  

 kassekreditten.
Til sikkerhed for lånet og kassekreditten, bestemmer  

 landvæsensnævnet, at lodsejerudvalget forinden arbejdets påbegyndelse på de  

 bidragspligtige ejendomme, for hvilke bidraget ikke er betalt kontant eller  

 sikret på anden betryggende måde, f.eks. ved bankgaranti, vil have at lade en  

 udskrift af nærværende kendelse tinglyse som hæftelse for de i  

 partsfordelingslisten for hver matr. nr. angive bidrag med prioritet forud  

 for andre hæftelser af privatretlig oprindelse, jfr. § 97, stk. 2, i  

 vandløbsloven af 11. april 1949.
 Såfremt de i partsfordelingen angivne matr. nr. udgør en del af en  

 landbrugsejendom, tinglyses hæftelsen på den samlede ejendom, men dog  

 således, at notering kun finder sted på de ifølge partsfordelingen direkte  

 berørte matr. nr.
 Anlægsudgifterne, der med fradrag af påregnet tilskud, anslås til  

 ........... kr. udredes af de delagtige lodsejere efter nedenstående  

 partsfordeling, idet de fremsatte klager og indvendinger afgøres således:  

 ..................................................................  

 .....................................................................
 Partsfordelingsliste.
 Opmærksomheden henledes på, at hvor der opnås særlige fordele ved  

 rørlægning af et tidligere åbent vandløb, bør der ved udarbejdelsen af  

 partsfordelingen tages hensyn hertil i reglen ved ansættelse af et særskilt  

 bidrag).
E.
Den fremtidige vedligeholdelse.
 Vandløbet og rørledningen skal fremtidig vedligeholdes med de under A.  

 anførte dimensioner.
Vedligeholdelsen foranstaltes udført ved naturalarbejde (her gives en  

 nærmere beskrivelse af, på hvilken måde vandløbsstrækningen skal deles mellem  

 de forskellige bredejere.
Såfremt ikke-bredejere har interesse i vandløbets  

 vedligeholdelse, eller såfremt vandløbets vedligeholdelse skønnes at burde  

 ske på anden måde end ved naturalarbejde, bør nævnet anmode rekvirenten om at  

 fremkomme med et forslag til vedligeholdelsesudgifternes fordeling i analogi  

 med bestemmelserne i vandløbslovens § 32, stk. 3, hvorefter nævnet tager  

 stilling til forslaget og indfører det fornødne herom i kendelsen.
En sådan  

 ordning bør sikres ved tinglysning, hvorfor der i så fald under afsnit F bør  

 indføres bestemmelser om, at tinglysning finder sted.)  

 .....................................................................  

 .....................................................................  

 .....................................................................  

 .....................................................................  

 .....................................................................  

 .....................................................................  

 .....................................................................  

 .....................................................................  

 .....................................................................
F.
Arbejdets afslutning, indsendelse af beretning samt tinglysning.
Når arbejdet er afsluttet, indsender lodsejerudvalget til  

 landvæsensnævnets formand beretning om arbejdets udførelse med redegørelse  

 for eventuelle ændringer og dertil hørende berigtigede planer i 2  

 eksemplarer.
Tillige indsendes regnskab over udgifterne ved arbejdets  

 udførelse med opgørelse over hver enkelt ejendoms andel i udgifterne og med  

 forslag til eventuel fornøden berigtigelse af tinglyste anlægsbidrag.
 Samtidig medsendes eventuelle indsigelser mod arbejdets udførelse eller  

 partsfordelingen, idet indsigelser imod partsfordelingen kun tages op til  

 prøvelse, såfremt forholdene under arbejdets udførelse er undergået  

 væsentlige ændringer, og såfremt klagerne på forlangende stiller sikkerhed  

 for de med partsfordelingens fornyede behandling forbundne udgifter.
 Kendelsens bestemmelser om rørledninger, vejrettigheder o.l. tinglyses  

 (evt. under henvisning til et vedlagt rids) ved landvæsensnævnets  

 foranstaltning som servitutstiftende på de respektive matr. nr. med angivelse  

 af den eller de påtaleberettigede)  

 ...............................................  

 .....................................................................  

 .....................................................................
 Thi bestemmes:
 De foran omhandlede anløg og arbejderne derved vil være at fremme, udføre  

 samt vedligeholde og udgifterne derved at afholde som foran bestemt og i det  

 hele under adfærd efter loven.
 Bilag 3.
 Forlig vedrørende rørledning over andenmands grund, (godkendt i forhold  

 til § 27, stk. 6, i lov om landvæsensretter).
