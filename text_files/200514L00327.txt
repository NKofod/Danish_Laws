Betænkning afgivet af Retsudvalget den 21. marts 2006 Betænkning over Forslag til lov om ændring af lov om  

 udgivelsen af en Lovtidende og en Ministerialtidende (Lovtidende i  

 elektronisk form) [af justitsministeren (Lene Espersen)] 1. Udvalgsarbejdet Lovforslaget blev fremsat den 14. december 2005 og var til 1.  

 behandling den 20. januar 2006. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Lovforslaget bygger på betænkning nr. 1464/2005 fra Udvalget om  

 Elektronisk Lovtidende.
Justitsministeren sendte den 17. november 2005  

 betænkningen til udvalget, jf. alm. del  bilag 128. Betænkningen har  

 været  

 sendt i høring.
Den 13. januar sendte justitsministeren de indkomne  

 høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Retssikkerhedsfonden.
Justitsministeren har over  

 for  

 udvalget kommenteret den skriftlige henvendelse.
Spørgsmål Udvalget har stillet 1 spørgsmål til justitsministeren til  

 skriftlig besvarelse, som denne har besvaret.
Spørgsmålet til  

 justitsministeren  

 og dennes svar herpå er optrykt som bilag til betænkningen.
2. Indstillinger Udvalget  

  

 indstiller  

 lovforslaget til  

  

 vedtagelse uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 106 Bilagsnr.
Titel 1 Henvendelse af 3/1-06 fra Retssikkerhedsfonden 2 Kommenteret høringsoversigt og høringssvar 3 Udkast til tidsplan for udvalgets behandling af forslaget 4 Endelig tidsplan for udvalgets behandling af forslaget Oversigt over spørgsmål og svar vedrørende L 106 Spm.nr.
Titel 1 Spm. om kommentar til henvendelse af 3/1-06 fra  

 Retssikkerhedsfonden, til justitsministeren, og dennes svar herpå.
Bilag 2 Udvalgets spørgsmål til justitsministeren og  

 dennes svar herpå Spørgsmålet og ministerens svar herpå er optrykt efter  

 ønske fra udvalget.
 Spørgsmål 1:
»Ministeren bedes kommentere henvendelsen af 3. januar 2006 fra  

 Retssikkerhedsfonden, jf.
L 106  bilag 1.« Svar:
 1.  

  

 I den nævnte  

 henvendelse af 3. januar 2006 til Folketingets Retsudvalg anfører  

 Retssikkerhedsfonden,  

 at det er fondens håb, at Folketingets Retsudvalg og  

 Justitsministeriet  

 i forbindelse med behandlingen af det foreliggende forslag til lov om ændring  

 af lov om udgivelsen af en Lovtidende og en Ministerialtidende vil inddrage  

 den  

 problemstilling om kundgørelse af traktater, som er omtalt i fondens brev af  

 samme dato til  

 Justitsministeriet.
 I Retssikkerhedsfondens brev af 3. januar 2006 til  

 Justitsministeriet  

 peges indledningsvis på et generelt spørgsmål om, hvilken betydning  

 kundgørelse  

 har for håndhævelse af traktater, der måtte indebære retsvirkninger for  

 borgerne.
I den forbindelse anføres bl.a., at det altid har været antaget,  

 at der i Lovtidende kunne eller skulle ske kundgørelse af traktater, men at  

 der  

 altid har hersket uklarhed om, hvorvidt kundgørelse var nødvendig for, at  

 retsvirkninger for borgerne kunne indtræde.
Fonden anfører endvidere, at der  

 har været uklarhed med hensyn til spørgsmålet om, hvornår kundgørelse skulle  

 finde sted.
 Det fremgår imidlertid af brevet af 3. januar 2006, at anledningen  

 til fondens henvendelse til  

 Justitsministeriet  

 især er, at internationale konventioner i de seneste årtier har fået større  

 og  

 stadig stigende betydning, og at der i dansk lovgivningspraksis oftere og  

 oftere henvises til indholdet af konventioner, når området for strafbare  

 forhold skal fastlægges.
Som et eksempel fra den nævnte lovgivningspraksis henviser  

 fonden til § 36, stk. 2, i militær straffelov.
Efter bestemmelsen i § 36,  

 stk.  

 2, straffes med fængsel indtil på livstid den, der forsætligt bruger  

 krigsmiddel eller fremgangsmåde, hvis anvendelse er i strid med en af Danmark  

 tiltrådt mellemfolkelig overenskomst eller med folkeretlig sædvaneret.
 Retssikkerhedsfonden giver udtryk for, at retstilstanden er  

 utilfredsstillende, og at det må være et ubetinget krav, at det i størst  

 muligt  

 omfang står klart for de retsundergivne, hvilke handlinger der er strafbare.
 Retssikkerhedsfonden anfører endelig, at hensigten med fondens  

 henvendelse ikke er at foreslå en eksakt teknisk eller juridisk  

 fremgangsmåde, men  

 at henstille, at Folketingets Retsudvalg og  

 Justitsministeriet  

 tager spørgsmålet op såvel af reale grunde som af hensyn til Den Europæiske  

 Menneskerettighedskonvention.  

 Fonden tilføjer i den forbindelse, at der ikke med det anførte er taget  

 stilling til, om det vil være nødvendigt med lovgivning, og fonden nævner som  

 en mulighed, at de rejste spørgsmål  på grundlag af en forståelse  

 mellem  

 regeringen og Folketinget  kan afklares i f.eks. en vejledning udstedt  

 af  

 Statsministeriet.
 2.  

  

 Justitsministeriet  

 kan oplyse, at det foreliggende lovforslag om etablering af Lovtidende i  

 elektronisk  

 form ikke regulerer de spørgsmål, som er behandlet i Retssikkerhedsfondens  

 brev  

 af 3. januar 2006 til  

 Justitsministeriet.
Lovforslaget bygger på betænkning nr. 1464/2005 fra Udvalget om  

 Elektronisk Lovtidende.
Det fremgik af udvalgets kommissorium, at udvalget  

 skulle belyse de retlige, administrative og praktiske spørgsmål, der vil være  

 forbundet med at udgive Lovtidende i elektronisk form, og på denne baggrund  

 fandt udvalget at burde afstå fra nærmere overvejelser om ændringer i  

 lovtidendeloven, som ikke direkte var forbundet med at udgive Lovtidende i  

 elektronisk form, jf. betænkningen, side 52.
I overensstemmelse hermed omhandler lovforslaget bl.a. ikke  

 spørgsmålet om, hvilke retsforskrifter der kundgøres i Lovtidende, eller  

 kundgørelsens betydning for håndhævelsen af de retsforskrifter, der kundgøres  

 i  

 Lovtidende.
Lovforslaget regulerer derimod spørgsmålet om overgang til  

 elektronisk  

 kundgørelse af de retsforskrifter, som er omfattet af lovtidendelovens  

 kundgørelsesordning.  

 Forslaget indebærer således for traktaters vedkommende, at de traktater, som  

 i  

 dag kundgøres i trykt form i Lovtidende C, fremover vil blive kundgjort i  

 Lovtidende i elektronisk form på linje med de øvrige retsforskrifter, der  

 kundgøres i Lovtidende.
 Det er på denne baggrund  

 Justitsministeriet  

 s  

 opfattelse, at det foreliggende lovforslag ikke bør regulere spørgsmål, der  

   

 som de spørgsmål, der er rejst af Retssikkerhedsfonden  omhandler helt  

 andre  

 forhold end overgangen til kundgørelse i Lovtidende i elektronisk form.
Justitsministeriet har imidlertid anmodet henholdsvis  

 Udenrigsministeriet og Forsvarsministeriet om en udtalelse vedrørende de af  

 Retssikkerhedsfonden rejste spørgsmål.
Justitsministeriet vender tilbage over  

 for Folketingets Retsudvalg, når ministeriet har modtaget de pågældende  

 udtalelser.
