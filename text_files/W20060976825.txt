Landsskatteretskendelse vedr. avance ved salg af ejendom med  

 blandet benyttelse Klageren vedrører, om  

 fortjeneste ved salg af blandet benyttet ejendom er skattefri i medfør af  

 ejendomsavancebeskatningslovens  

 § 8, stk. 1.
Landsskatterettens  

 afgørelse Indkomståret 2001 Kapitalindkomst Skatteankenævnet har ansat  

 skattepligtig fortjeneste ved salg af ejendommen X til  

 579.607 kr.
 Landsskatteretten nedsætter  

 den ansatte fortjeneste til  

 	  

 0.
Sagens oplysninger Klageren, der er tandlæge,  

 købte i 1994 ejendommen X.
Ejendommen var ved erhvervelsen en  

 erhvervsejendom,  

 men blev ombygget i 1994. Ejendommen har siden den 1. januar 1995 været  

 vurderet  

 som en beboelses- og forretningsejendom med en lejlighed efter  

 vurderingslovens  

 § 33, stk. 5. Hele ejendommens underetage har siden indkomståret 1994 været  

 anvendt til bolig for klageren og hans familie, og klageren har anvendt 1.  

 sal  

 til tandlægeklinik.
Ejendommen har et grundareal  

 på 1.669 m².
Ejendommens bygningsareal udgør 570 m², hvoraf boligarealet og  

 erhvervsarealet er på henholdsvis 353 m² og 217 m².
Ejendommens kælderareal  

 udgør  

 240 m², og ejendommen har en carport med et areal på 40 m².
Ejendommen har  

 siden den 1. januar 1998 været vurderet med en ejerboligværdi på mere end 50  

 %  

 af den samlede ejendomsværdi og var den 1. januar 2003 vurderet til  

 ejendomsværdi på 3.450.000 kr., hvoraf der var foretaget en  

 ejerboligfordeling  

 på 1.811.900 kr.
Ejendommen havde den 1. januar 2003 en grundværdi på 475.800  

 kr.
Ejendommen var ifølge BBR-ejermeddelelse af 17. juni 2002 registreret som  

 et fritliggende enfamiliehus.
Klageren solgte ejendommen  

 ved skøde af 10. marts 2003 til klagerens eget anpartsselskab med  

 overtagelsesdato den 31. december 2001 for en kontant købesum på 4.165.000  

 kr.  

 Det fremgår af skødet, at salgssummen er fordelt med 2.187.410 kr. på  

 beboelsesdelen, med 1.727.590 kr. på erhvervsdelen/tandlægeklinik og med  

 250.000 kr. til særlige installationer.
Efter salget blev ejendommen fortsat  

 benyttet til beboelse og tandlægeklinik for klageren og hans familie.
 Kommunen har i brev af 8.  

 oktober 2004 meddelt, at der ikke kan ske udstykning af ejendommens grund.
Skatteankenævnets  

 afgørelse Udlejning af ejendommen til  

 tandlægepraksis kan ikke anses for en uvæsentlig erhvervsmæssig benyttelse.
Ejendommen er en 100 %  

 tidligere erhvervsejendom, som er ændret til en blandet beboelses- og  

 erhvervsejendom, der ikke har en fremtræden som et enfamiliehus.
Ejendommen  

 er  

 vurderet efter vurderingslovens § 33, stk. 5 og er derfor omfattet af  

 ejendomsavancebeskatningslovens § 9. Ejendommen er solgt som en beboelses- og  

 forretningsejendom med 1 lejlighed og anvendtes på afståelsestidspunktet og  

 efter afståelsen delvis til beboelse og som tandlægepraksis, hvorfor  

 ejendommen  

 ikke kan anses for et tofamiliehus med 2 lejligheder.
Tandlægeklinikken inkl.  

 installationer er solgt for 1.977.590 kr., hvilket udgør ca. 47,5 % af den  

 samlede salgssum for ejendommen.
Udlejning af 217 m² kan ikke anses for en  

 uvæsentlig erhvervsmæssig benyttelse.
 Avancen er derfor ikke  

 skattefri i medfør af ejendomsavancebeskatningslovens § 8, stk. 1.
Klagerens påstand og  

 argumenter Der er fremsat påstand om, at  

 fortjeneste på 579.607 kr. ved salg af ejendommen X, er skattefri i medfør af  

 ejendomsavancebeskatningslovens § 8, stk. 1.
I pkt. 2.5.1 i cirkulære nr.  

 166 af 12. september 1994 til ejendomsavancebeskatningsloven er der fastsat  

 regler til at undgå utilsigtet beskatning af blandede ejendomme.
Cirkulæret  

 et  

 ophævet ved cirkulære nr. 73 af 22. maj 2000, men indholdet af det ophævede  

 cirkulære blev samtidig indeholdt i Ligningsvejledningens, afsnit E.J.1.4.  

 Reglerne herom fremgår endvidere delvis af Ligningsvejledningen, afsnit  

 E.J.2.6.
Til støtte for påstanden er  

 det bl.a. gjort gældende, at ejendommen er registreret som et fritliggende  

 parcelhus.
Den erhvervsmæssige anvendelse udgør 38 % af etagearealet, medens  

 boligdelen udgør 62 %, uden at kælderarealet er indregnet, hvorfor ejendommen  

 i  

 overvejende grad må siges at tjene beboelsesformål.
I vurderingsmæssig  

 henseende  

 har ejerboligværdien i hele ejerperioden udgjort mere end 50 % af den samlede  

 ejendomsværdi og mere end 60 % af bygningsværdien.
Ejendommen er beliggende i et  

 traditionelt parcelhuskvarter, som blev etableret midt i 1930erne, og  

 ejendommens fremtræden bærer ikke overvejende præg af den erhvervsmæssige  

 anvendelse.
Ejendommen afviger endvidere ikke i overvejende grad fra andre  

 ejendommes fremtræden i kvarteret.
Ejendommen er bygget på skrånende grund,  

 hvorfor man fra facadesiden ikke får et fyldestgørende indtryk af boligdelen,  

 som ligger i stueetagen.
Fra havesiden fremtræder ejendommen helt klart som  

 et  

 større parcelhus, ligesom den del af den store grund, der ikke anvendes til  

 bebyggelse samt et mindre areal foran ejendommen, er udlagt som en helt  

 almindelig parcelhushave.
Ejendommen har således bevaret karakteren af en-  

 eller tofamiliehus, da erhvervet i ejendommen ikke har medført  

 bygningsmæssige  

 ændringer.
I relation til ejendommens  

 vurderingsmæssige status er ejendommen væsentligt erhvervsmæssigt benyttet,  

 men  

 dette har ikke betydning for spørgsmålet om skattefrihed ved salg af  

 ejendommen.
Salgssummen for tandlægeklinikken udgør isoleret set 1.727.590  

 kr.  

 svarende til 41,5 % af den samlede salgssum.
Ejendommen ændrede endvidere  

 status ved klagerens køb af denne i 1994, hvorfor det ikke kan tillægges  

 betydning, hvilke formål ejendommen tjente forud for dette tidspunkt.
Det  

 bestrides i øvrigt, at ejendommen forud for klagerens erhvervelse var 100 %  

 erhvervsmæssigt anvendt.
Landsskatterettens bemærkninger  

 og begrundelse Fortjeneste ved salg en  

 ejendom, der er vurderet efter vurderingslovens § 33, stk. 5, skal som  

 udgangspunkt  

 behandles efter reglerne i ejendomsavancebeskatningslovens § 9, stk. 1 - 3.  

 Dette udgangspunkt kan efter kriterierne i Ligningsvejledningen 2004, afsnit  

 E.J.1.4, konkret fraviges til gunst for skatteyderen, således at fortjeneste  

 ved salg af en blandet anvendt ejendom vurderet efter vurderingslovens § 33,  

 stk. 5, kan blive omfattet af reglerne i ejendomsavancebeskatningslovens § 8,  

 stk. 1.
Ejendommen er ifølge  

 bygningsmyndighederne registreret som et fritliggende enfamiliehus, og  

 vurderingsmyndighederne har henført ca. 52,5 % af ejendomsværdien til  

 ejendommens beboelsesdel i indkomståret 2003. Ejerboligværdien har siden  

 indkomståret  

 1998 udgjort over 50 % af den samlede ejendomsværdi.
Ud fra de foreliggende  

 oplysninger er ca. 62 % af det samlede bygningsareal faktisk benyttet til  

 beboelse siden ombygningen i indkomståret 1994, og ejendommen synes i  

 overvejende grad at fremtræde som og have karakter af en beboelsesejendom.
 Da det er ubestridt, at  

 ejendommen har tjent til bolig for klageren, og da ejendommens grund på 1.669  

 m² ikke kan udstykkes, er avancen herefter skattefri i medfør af  

 ejendomsavancebeskatningslovens § 8, stk. 1.
I tilslutning hertil  

 bemærkes, at det skatteretlige afståelsestidspunkt rettelig må henføres til  

 indkomståret  

 2003, hvor endelig, bindende aftale om afståelse af ejendommen blev indgået.  

 Avanceopgørelsen er derfor indkomståret 2001 uvedkommende.
Den påklagede  

 ansættelse af kapitalindkomsten nedsættes herefter med 579.607 kr.
