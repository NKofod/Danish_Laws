Cirkulæreskrivelse om meddelelse om  

 arbejdsophør ved afskedigelse på grund af gentagen beruselse Kommentarer m.v.:
 Et arbejdsophør anses ikke for selvforskyldt, hvis  

 arbejdsgiveren ikke har overholdt de gældende regler for afskedigelse,  

 i dette tilfælde sømandslovens § 17 om afskedigelse på  

 grund af gentagen beruselse.
 Meddelelse om afgørelsen:
 Medlemmet var blevet afskediget med 1 måneds varsel,  

 fordi rederiet ikke var i stand til at beskæftige medlemmet.
 Arbejdsgiveren havde oplyst, at årsagen til  

 opsigelsen var spiritusmisbrug og dermed forbundne  

 samarbejdsvanskeligheder.
 Kassen idømte på denne baggrund medlemmet 5  

 ugers karantæne.
 Medlemmet anførte over for direktoratet, at han  

 ikke på noget tidspunkt fra rederiets side havde hørt, at der  

 var tale om spiritusmisbrug, men at han var opsagt på grund af  

 ferie.
 Rederiet henviste senere til, hvad det tidligere havde  

 oplyst om årsagen til fratrædelsen.
 Direktoratet tiltrådte kassens afgørelse.
 Ankenævnet ændrede direktoratets  

 afgørelse under henvisning til, at reglerne i sømandslovens §  

 17 om afskedigelse på grund af gentagen beruselse ikke var  

 iagttaget.
