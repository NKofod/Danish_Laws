 Et selskab har overfor Momsnævnet rejst spørgsmål om salg af anparter er  

 undtaget fra momspligten som finansieringsvirksomhed i henhold til momslovens  

 § 2, stk. 3. litra j, eller om der er tale om momspligtig  

 konsulentvirksomhed.
 Selskabets aktiviteter består i på vegne af kommanditselskaber at udbyde  

 anparter heri til offentligheden samt at yde bistand til disse selskaber i  

 forbindelse med selskabers etablering.
 Selskabets ydelser til kommanditselskaberne kan sammenfattes således:
 1. Stiftelse af kommandit- og komplementarselskab, herunder oprettelse af  

 vedtægter og udfærdigelse af andre nødvendige dokumenter i forbindelse  

 hermed.
 2. Udfærdigelse af tegnings- og prospektmateriale, trykning og udsendelse  

 af materialet, herunder afholdelse af tryknings- og papiromkostninger og  

 porto m.v., samt annoncering.
 3. Gennemførelse af tegning af kommanditanparter, delvis gennem  

 selvstændige konsulenter ("sælgere").
 4. Administration i udbudsperioden, herunder registrering i  

 kommanditfortegnelsen, udsendelse af tegningsbekræftelse og rateopkrævning  

 samt oprettelse af bogholderi og registreringssystener.
 For disse ydelser modtager selskabet et kontraktmæssigt honorar  

 (udbudsvederlag), der udgør en procentdel af kommanditselskabernes  

 stamkapital.
 De i punkt 3 nævnte selvstændige konsulenter modtager provision fra  

 selskabet ved salg af anparterne.
 Nævnet traf afgørelse om, at vederlag og provision, der modtages ved udbud  

 af anparter, herunder vederlag og provision for formidling af salg  

 ("gennemførelse af tegning") af anparter, i det hele må anses for  

 indtjent ved konsulentvirksomhed og formidling af overdragelse af ejerskaber  

 i erhvervsvirksomheder, der er omfattet af momspligten efter lovens § 2, stk.  

 2.
 Ingen af undtagelsesbestemmelserne i lovens § 2, stk. 3, herunder  

 bestemmelsen i stk. 3, litra j, om finansieringsvirksomhed, kan efter nævnets  

 opfattelse finde anvendelse.
