Nr LSF 157 Forslag til Lov om ændring af lov om beskatningen af pensionsordninger  

 m.v. (Omlægning af ATP's ægtefællepensionsordning m.v.) Fremsat af skatteministeren (Fogh Rasmussen) den 10. december 1991 Vedtaget ved tredjebehandling den 14. maj 1992 Lov nr. 365 af 14/05/1992 § 1 I lov om beskatningen af pensionsordninger m.v., jf. lovbekendtgørelse nr.  

 580 af 7. august 1991, foretages følgende ændringer:
 1. § 2, nr. 3, affattes således:
 »3. fra Arbejdsmarkedets Tillægspension, jf. dog § 29 B,».
 2. Efter § 29 A indsættes:
» § 29 B.
Af kapitaliserede engangsbeløb, der udbetales efter  

 §§ 9, stk. 1, 2. pkt., 11, 11 a, 12 eller 13 i lov om Arbejdsmarkedets  

 Tillægspension, udgør afgiften 40 pct.« 3. I § 33 A, 1. pkt., ændres »§§ 28-31« til:  

 »§§ 28, 29, 29 A, 30 og 31«.
 4. I § 34, stk. 1, 1. pkt., ændres »§§ 28-31«  

 til: »§§ 28, 29, 29 A, 30 og 31«.
 5. I § 40 A, stk. 1, 1. pkt., ændres »§§ 25-29 eller §  

 30, stk. 1,» til: »§§ 25-29, § 29 A, § 29 B eller § 30, stk.  

 1,».
 6. I § 48, stk. 1, 2. pkt., ændres »eller § 29 A«  

 til: »§ 29 A eller § 29 B«.
 7. I § 48 A, stk. 1, 3. pkt., ændres »eller § 29  

 A« til: »§ 29 A eller § 29 B«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
Stk. 2. Loven har virkning for udbetalinger fra ATP, der foretages  

 den 1. juli 1992 eller senere.
Pensionsbeskatningslovens § 40 A, som affattet  

 i § 1, nr. 5, finder anvendelse for udbetaling af supplerende engangsydelser  

 efter pensionsbeskatningslovens § 29 A den 26. april 1991 eller senere.
Oprindeligt fremsat forslag § 1 I lov om beskatningen af pensionsordninger m.v., jf. lovbekendtgørelse nr.  

 580 af 7. august 1991, foretages følgende ændringer:
 1. § 2, nr. 3, affattes således:
 »3. fra Arbejdsmarkedets Tillægspension, jf. dog § 29 B,».
 2. Efter § 29 A indsættes:
» § 29 B.
Af kapitaliserede engangsbeløb, der udbetales efter  

 §§ 9, stk. 1, 2. pkt., 11, 11 a, 12 eller 13 i lov om Arbejdsmarkedets  

 Tillægspension, udgør afgiften 40 pct.«.
 3. I § 33 A, 1. pkt., ændres »§§ 28-31« til:  

 »§§ 28, 29, 29 A, 30 og 31«.
 4. I § 34, stk. 1, 1. pkt., ændres »§§ 28-31«  

 til: »§§ 28, 29, 29 A, 30 og 31«.
 5. I § 40 A, stk. 1, 1. pkt., ændres »§§ 25-29 eller §  

 30, stk. 1,» til: »§§ 25-29, § 29 A, § 29 B eller § 30, stk.  

 1,».
 6. I § 48, stk. 1, 2. pkt., ændres »eller § 29 A«  

 til: »§ 29 A eller § 29 B«.
 7. I § 48 A, stk. 1, 3. pkt., ændres »eller § 29  

 A« til: »§ 29 A eller § 29 B«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
Stk. 2. Loven har virkning for udbetalinger fra ATP, der foretages  

 den 1. marts 1992 eller senere.
Pensionsbeskatningslovens § 40 A, som  

 affattet i § 1, nr. 5, finder anvendelse for udbetaling af supplerende  

 engangsydelser efter pensionsbeskatningslovens § 29 A den 26. april 1991  

 eller senere.
Bemærkninger til lovforslaget Almindelige bemærkninger 1. Lovforslaget skal ses i sammenhæng med det lovforslag, som  

 arbejdsministeren samtidig har fremsat, og som bl.a. går ud på at omlægge  

 ATP's ægtefællepensionsordning.
 Efter gældende regler i ATP-loven udbetales ægtefællepensionen bl.a. på  

 betingelse af, at den efterlevende ægtefælle er fyldt 62 år.  

 Ægtefællepensionen udgør det halve af den pension, som afdøde fik udbetalt  

 eller fra det fyldte 67. år ville være berettiget til.
Efter arbejdsministerens lovforslag skal ægtefællepensionen altid  

 udbetales som et kapitaliseret beløb ved dødsfaldet.
Endvidere skal også  

 personer, der levede sammen med afdøde i et ægteskabslignende forhold, være  

 berettiget til kapitaliserede beløb.
Endelig udbetales et engangsbeløb til  

 børn ved medlemmets død.
 Nærværende lovforslag har til formål at fastlægge de nærmere regler for  

 beskatningen af de kapitaliserede beløb fra ATP.
2. Efter arbejdsministerens lovforslag omlægges ATP's nuværende  

 ægtefælleordning.
Forslaget går ud på, at der skal udbetales en engangsydelse  

 ved dødsfald for de medlemmer, der ved omlægningen pr. 1. marts 1992 er under  

 67 år. Ægtefællepensionen efter medlemmer, der dør efter lovens ikrafttræden,  

 kapitaliseres ved forsikringsbegivenhedens indtræden.
For at undgå, at de lidt ældre medlemmer bliver dårligere stillet end  

 efter den gældende ordning, er der i arbejdsministerens lovforslag foreslået  

 overgangsregler.
Disse overgangsregler går ud på, at der udover  

 engangsbeløbet tilfalder efterlevende ægtefæller efter medlemmer, der ved  

 omlægningen er fyldt 52 år, et supplerende engangsbeløb.
For medlemmer af ATP-ordningen, som hverken bliver omfattet af den nye  

 ordning eller ovennævnte overgangsordning, fordi de enten er over 67 år eller  

 afgået ved døden, foreslås i ATP-lovforslaget, at ægtefællepensionen  

 udbetales som et engangsbeløb ved den efterlevendes 62. år.
Hvis udbetalingen  

 er startet, bliver der mulighed for kapitalisering af småbeløb.
 Endvidere skal der udbetales et beløb til børn under 18 år ved medlemmets  

 død.
 Endelig kan bestyrelsen for ATP bestemme, at små egenpensionsbeløb (med  

 tillæg af bonus) udbetales som kapitaliserede beløb.
 Der henvises i øvrigt til arbejdsministerens lovforslag for en nøjere  

 beskrivelse af de foreslåede ændringer af ATP-loven.
3. ATP-ordningen er efter gældende regler omfattet af  

 pensionsbeskatningslovens § 2, nr. 3, om pensionsordninger med løbende  

 udbetalinger.
Løbende udbetalinger til de pensionsberettigede, herunder til  

 efterlevende ægtefæller, medregnes efter pensionsbeskatningslovens § 20, stk.  

 1, nr. 1, til den skattepligtige indkomst (personlig indkomst).
 Af andre udbetalinger end løbende ydelser betales en afgift på 40 pct.
 Når der ved dødsfald foretages engangsudbetaling fra en forsikring,  

 betales der efter de gældende regler kun afgift af det udbetalte beløb, jf.  

 §§ 48 og 48 A, og sumudbetalinger fra pensionskasser ved medlemmets død er  

 ligeledes kun afgiftspligtige.
4. I pensionsbeskatningsloven er det ikke forudset, at  

 ATP-ordninger kan udbetales som engangsydelser.
Det foreslås derfor, at der i  

 pensionsbeskatningsloven ved en ny § 29 B indsættes en bestemmelse, der giver  

 hjemmel til beskatningen af de engangsydelser, der foreslås indført i  

 arbejdsministerens lovforslag.
Det foreslås, at alle sumudbetalinger fra ATP pålægges en ensartet  

 afgift på 40 pct. uanset tidspunktet for indbetaling og rentetilskrivning  

 m.v.
Overgangsreglerne for afgiftssatsens størrelse efter §§ 33 A og 34 for  

 andre ordninger oprettet før 1. januar 1980 vil dermed ikke finde anvendelse  

 for ATP.
Da sumudbetalinger fra ATP ikke kendes i dag, er der ikke grundlag  

 for at anvende overgangsreglerne for andre ordninger, idet ingen berettigede  

 forventninger om lavere afgiftssatser for indbetalinger før 1980 herved  

 skuffes.
Pensionsbeskatningslovens øvrige almindelige regler finder anvendelse for  

 de pågældende sumudbetalinger.
ATP skal beregne afgiften af de udbetalte  

 engangsbeløb og afregne afgiften til statskassen efter  

 pensionsbeskatningslovens § 38. Efter reglerne i § 38 påhviler afgiftspligten  

 den, der er berettiget til udbetalingen.
Efter reglerne i § 38, stk. 1, 3.  

 pkt., skal ATP tilbageholde afgiften og indbetale den til statskassen inden 3  

 måneder efter afgiftspligtens indtræden.
I pensionsbeskatningslovens § 39 er fastsat regler om klage over  

 afgiftsberegningen.
Af § 40 fremgår det, at en tredjedel af afgiften  

 tilfalder den afgiftspligtiges skattekommune.
5. I 1990 blev der gennemført en deleordning mellem Danmark og  

 Færøerne vedrørende pensionsafgift.
Denne deleordning anvendes, når en  

 person, der er fuldt skattepligtig til Færøerne, ophæver sin danske  

 pensionsordning eller får den udbetalt.
 Efter lovforslaget får Færøerne også andel i 40 pct.'s afgiften af  

 sumudbetalingerne fra ATP.
Provenumæssige konsekvenser Omlægningen af ATP's ægtefællepension fra løbende ydelser til  

 engangsydelser, som foreslået i det af arbejdsministeren samtidig fremsatte  

 lovforslag, vil fremrykke udbetalingen af disse ydelser og dermed  

 beskatningen.
Efter den foreslåede omlægning vil den pensionsberettigede kreds få  

 udbetalt engangsydelser, som ATP skønner vil være i størrelsesordenen 300  

 mill. kr. i 1992 svarende til ca. 370 mill. kr. på helårsbasis.
Disse ydelser  

 foreslås pålagt en afgift på 40 pct.
Den foreslåede omlægning til engangsydelser skønnes netto at indebære et  

 fremrykket skatteprovenu i størrelsesordenen 135 mill. kr. for hver årgang  

 pensionsberettigede.
Provenuet vil blive mindre over en årrække i takt med,  

 at ydelserne ville være kommet til beskatning efter gældende regler.
Statens  

 og primærkommunernes andel af det nævnte provenu skønnes at udgøre  

 henholdsvis ca. 90 mill. kr. og ca. 45 mill. kr.
Amtskommunerne skønnes at  

 tabe ca. 2 mill. kr. ved omlægningen, da amtskommunerne ikke får andel af  

 afgiftsprovenuet.
Hertil kommer for indkomståret 1992 et forventet fremrykket engangsprovenu  

 i størrelsesordenen 100 mill. kr. som følge af, at små egenpensionsbeløb nu  

 kan udbetales som engangsbeløb.
Heraf vedrører ca. 35 mill. kr.  

 primærkommunerne.
 Den samlede finansårsvirkning for 1992 skønnes til ca. 215 mill. kr.
Forslaget om, at deleordningen med Færøerne også skal omfatte  

 sumudbetalinger fra ATP, vil delvis kompensere Færøernes provenutab ved  

 omlægningen fra løbende ydelser, hvortil Færøerne hidtil har haft den fulde  

 beskatningsret.
Der foreligger ikke oplysninger, der gør det muligt at skønne  

 over den samlede virkning af denne del af forslaget, men den antages at være  

 af beskeden størrelse.
Administrative konsekvenser Lovforslaget vil ikke have administrative konsekvenser for den kommunale  

 skatteforvaltning.
Lovforslaget vil medføre en engangsudgift på 100.000 kr.  

 til EDB-udvikling i Told- og Skattestyrelsen.
Udgiften vil blive afholdt  

 inden for de bevillingsmæssige rammer.
Spaltehenvisninger Lov om beskatningen af pensionsordninger m.v. er senest ændret ved lov  

 nr. 255 af 24. april 1991 om ændring af lov om beskatningen af  

 pensionsordninger m.v. (Ophævelse af pensionsordninger i utide), jf.  

 Folketingstidende 1990-91, 2. samling, sp. 38, 573, 2485; tillæg A, 15;  

 tillæg B, 471; tillæg C, 345.
Bemærkninger til de enkelte bestemmelser Til § 1 Til nr. 1.
Efter pensionsbeskatningslovens § 2, nr. 3, er Arbejdsmarkedets  

 Tillægspension en pensionsordning med løbende udbetalinger.  

 Arbejdsministerens forslag om, at der i visse tilfælde kan ske  

 sumudbetalinger fra ATP, skal ikke ændre herpå.
Det foreslås derfor, at der i  

 den gældende bestemmelse henvises til den foreslåede bestemmelse i  

 pensionsbeskatningslovens § 29 B, der fastsætter regler for beskatningen af  

 engangsydelser fra ATP.
ATP skal således fortsat betragtes som en  

 pensionsordning med løbende udbetalinger, idet der dog i nogle tilfælde er  

 mulighed for at konvertere de løbende ydelser til sumudbetalinger.
 Til nr. 2.
 Det foreslås, at der indsættes en ny § 29 B, hvorefter alle  

 engangsbeløb, der udbetales fra ATP, bliver pålagt en afgift på 40 pct.
 Afgiftssatsen på 40 pct. skal herefter gælde for alle udbetalinger, uanset  

 hvornår indbetalingen til ordningen har fundet sted, og uanset hvornår  

 rentetilskrivning m.v. er sket.
 Til nr. 3 og 4.
 Med den foreslåede ændring præciseres, at udbetalinger efter forslagets §  

 29 B ikke omfattes af overgangsreglerne i §§ 33 A og 34, der vedrører  

 sumudbetalinger fra andre ordninger oprettet før den 1. januar 1980.
 Til nr. 5.
Det foreslås, at Færøernes ret til andel af afgiften af pensionskassernes  

 engangsydelser efter § 29 A videreføres.
Tidligere var disse engangsydelser  

 omfattet af § 29, hvortil der i den gældende regel i § 40 A for deleordningen  

 for pensionsafgift mellem Danmark og Færøerne er henvist.
I § 40 A skal der  

 derfor henvises til § 29 A.
 Det foreslås endvidere, at der i § 40 A tillige henvises til § 29 B,  

 således at Færøerne får ret til en del af afgiften på 40 pct. af  

 sumudbetalingerne fra ATP, når den afgiftspligtige er fuldt skattepligtig til  

 Færøerne.
 Til nr. 6 og 7.
I §§ 48 og 48 A er fastsat nærmere regler for efterbeskatning af en  

 pensionsordning ved ophævelse i utide m.v.
Efter disse regler skal der  

 foruden afgift betales indkomstskat af udbetalingen.
Afgiften fradrages i  

 slutskatten.
Det følger af de gældende regler i §§ 48, stk. 1, og 48 A, stk. 1, at der  

 ikke skal betales indkomstskat, når afgiftspligten indtræder, fordi ejeren af  

 pensionsordningen er afgået ved døden.
Med forslaget sikres, at der heller  

 ikke skal betales indkomstskat af ATP's sumudbetalinger ved medlemmets død.
Til § 2 Efter stk. 2 skal afgiftssatsen på 40 pct., jf. forslagets § 1, nr. 2,  

 have virkning for engangsydelser fra ATP, der udbetales den 1. marts 1992  

 eller senere.
Den nye bestemmelse i § 29 A, der blev gennemført ved lov nr. 255 af 24.  

 april 1991, har virkning for udbetaling af supplerende engangsydelser, der  

 foretages den 26. april 1991 eller senere.
Deleordningen i § 40 A af  

 pensionsafgift mellem Danmark og Færøerne skal derfor ligeledes finde  

 anvendelse for udbetaling af supplerende engangsydelser efter § 29 A fra og  

 med den 26. april 1991.
For så vidt angår 40 pct.'s afgiften af sumudbetalinger fra ATP efter § 29  

 B, finder deleordningen i § 40 A anvendelse fra det tidspunkt, hvor ATP  

 foretager sumudbetalinger.
Dette tidspunkt er efter arbejdsministerens  

 lovforslag den 1. marts 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatningen af pensionsordninger m.v., jf. lovbekendtgørelse  

 nr. 580 af 7. august 1991, foretages følgende ændringer:
 1. § 2, nr. 3, affattes således:
 »3. fra Arbejdsmarkedets Tillægspension, jf. dog § 29 B,».
 § 2. En pensionsordning med løbende udbetalinger skal gå ud på at  

 sikre pension i form af løbende ydelser, der bortfalder ved den  

 pensionsberettigedes død, og som udbetales:
1. af det offentlige som følge af tidligere ansættelse i statens,  

 folkeskolens, folkekirkens eller kommunernes tjeneste, 2. i henhold til pensionsordninger, der modtager statsstøtte, 3. fra Arbejdsmarkedets Tillægspension.
 2. Efter § 29 A indsættes:
» § 29 B.
Af kapitaliserede engangsbeløb, der udbetales efter  

 §§ 9, stk. 1, 2. pkt., 11, 11 a, 12 eller 13 i lov om Arbejdsmarkedets  

 Tillægspension, udgør afgiften 40 pct.«.
§ 29 A.
Ved udbetalingen af supplerende engangsydelser fra en  

 pensionskasse, der er omfattet af § 2, nr. 4, eller § 7, svares en afgift på  

 40 pct. af de udbetalte beløb.
Bestemmelsen i 1. pkt. finder kun anvendelse  

 ved udbetalinger, der sker efter medlemmets fyldte 60. år, medmindre lavere  

 aldersgrænse er godkendt af Ligningsrådet, samt ved udbetalinger, der sker,  

 efter at medlemmet er tildelt invalidepension.
 Stk. 2. Den del af det årlige bidrag for et medlem, som anvendes  

 til finansiering af engangsydelser som nævnt i stk. 1, skal medregnes under  

 den i § 16, stk. 1, nævnte beløbsgrænse.
 3. I § 33 A, 1. pkt., ændres »§§ 28-31« til:  

 »§§ 28, 29, 29 A, 30 og 31«.
§ 33 A.
Hvis ordningen er oprettet før 1. januar 1980, udgør  

 afgiften efter §§ 28-31 40 pct. af den del af udbetalingen eller værdien, der  

 hidrører fra indbetalinger og rentetilskrivninger m.v., der forfaldt efter  

 31. december 1979 og vedrører tiden efter denne dato. § 26 A, stk. 1, 2.-3.  

 pkt., og stk. 2-3, finder tilsvarende anvendelse.
Ved kapitalforsikring i  

 pensionsøjemed bortses dog ved anvendelsen af § 26 A, stk. 1, 2. pkt., fra  

 forøgelse af præmiereserve m.v. vedrørende en arbejdstagers egne  

 indbetalinger før 1. januar 1972. Ved pensionsordninger med løbende  

 udbetalinger og ved rateforsikringer i pensionsøjemed bortses fra forøgelse  

 af præmiereserve m.v. vedrørende de i § 34, stk. 2, 1. pkt., nævnte  

 indbetalinger.
For ordninger i pensionskasser kan ordningens værdi pr. 31.  

 december 1979 ansættes til værdien af den udtrædelsesgodtgørelse, som  

 medlemmet efter pensionskassens vedtægter ville have krav på ved udtræden pr.  

 31 december 1979. Afgiften af den del af udbetalingen (værdien), der hidrører  

 fra indbetalinger, der forfaldt i tiden 1. januar 1972-31. december 1979,  

 udgør 35 pct.
For den del, der hidrører fra indbetalinger, der forfaldt før  

 1. januar 1972, gælder § 34.
 4. I § 34, stk. 1, 1. pkt., ændres »§§ 28-31«  

 til: »§§ 28, 29, 29 A, 30 og 31«.
 § 34. Indtræder der afgiftspligt efter §§ 28-31 for en ordning,  

 der er oprettet før 1. januar 1972, svares afgiften af den i § 33 A, 7. pkt.,  

 nævnte del af udbetalingen m.v., som hidrører fra indbetalinger, der forfaldt  

 før 1. januar 1972, efter reglerne i stk. 2-5. Vedrører udbetalingen eller  

 dispositionen m.v. kun en del af ordningen, anses denne del fortrinsvis at  

 hidrøre fra senere bidrag eller præmier.
 5. I § 40 A, stk. 1, 1. pkt., ændres »§§ 25-29 eller §  

 30, stk. 1,» til: »§§ 25-29, § 29 A, § 29 B eller § 30, stk.  

 1,».
§ 40 A.
Indtræder der afgiftspligt efter §§ 25-29 eller § 30, stk.  

 1, og er den afgiftspligtige fuldt skattepligtig til Færøerne på det  

 tidspunkt, hvor afgiftspligten indtræder, skal afgiften fordeles mellem  

 Danmark og Færøerne efter reglerne i stk. 2 eller 3. Er den afgiftspligtige  

 både fuldt skattepligtig til Danmark og Færøerne på tidspunktet for  

 afgiftspligtens indtræden, skal der dog kun ske fordeling efter stk. 2, hvis  

 personen er hjemmehørende i Færøerne efter bestemmelserne i  

 dobbeltbeskatningsoverenskomsten mellem Danmark og Færøerne.
Det samme gælder  

 for tillægsafgiften efter § 48 A.
Det afgiftsbeløb, der fordeles til Færøerne  

 efter stk. 2 eller stk. 3, tilfalder Færøernes landskasse.
 6. I § 48, stk. 1, 2. pkt., ændres »eller § 29 A«  

 til: »§ 29 A eller § 29 B«.
§ 48. Personer, der skal betale afgift efter §§ 28 eller 30 af en  

 kapitalforsikring eller opsparing i pensionsøjemed, samt personer, der skal  

 betale afgift af en pensionsordning, der er omfattet af §§ 2, 5, 6 eller 7,  

 eller af en rateforsikring eller rateopsparing i pensionsøjemed, skal, hvis  

 de pågældende er fuldt skattepligtige her til landet på tidspunktet for  

 afgiftspligtens indtræden, ud over afgiften betale indkomstskat efter stk. 2.  

 Der betales dog ikke indkomstskat, når afgiftspligt indtræder efter § 29,  

 stk. 2 og 3, eller § 29 A, eller efter at den tidligere ejer af  

 pensionsordningen eller kontoen er afgået ved døden.
Fuldt skattepligtige  

 personer, som efter bestemmelserne i en dobbeltbeskatningsoverenskomst er  

 hjemmehørende i en fremmed stat, Færøerne eller Grønland, betaler heller ikke  

 indkomstskat.
 7. I § 48 A, stk. 1, 3. pkt., ændres »eller § 29  

 A« til: »§ 29 A eller § 29 B«.
§ 48 A.
Personer, der skal betale afgift efter §§ 28 eller 30 af  

 en kapitalforsikring eller opsparing i pensionsøjemed, samt personer, der  

 skal betale afgift af en pensionsordning, der er omfattet af §§ 2, 5, 6 eller  

 7, eller af en rateforsikring eller rateopsparing i pensionsøjemed, skal,  

 hvis de pågældende ikke er fuldt skattepligtige her til landet på tidspunktet  

 for afgiftspligtens indtræden, ud over afgiften betale en tillægsafgift efter  

 stk. 2. Tillægsafgift efter 1. pkt. betales også af fuldt skattepligtige  

 personer, som efter bestemmelserne i en dobbeltbeskatningsoverenskomst er  

 hjemmehørende i en fremmed stat, Færøerne eller Grønland.
Der betales dog  

 ikke tillægsafgift, når afgiftspligt indtræder efter § 29, stk. 2 og 3, eller  

 § 29 A, eller efter at den tidligere ejer af pensionsordningen eller kontoen  

 er afgået ved døden.
