Nr BTL 4 Betænkning over Forslag til lov for Grønland om miljøforhold m.v.   

 Nr L 4 1988-89, 1. samling Afgivet af Udvalget angående Grønlandslove Afgivet: 19881130 Udvalget har behandlet lovforslaget i nogle møder og har herunder stillet spørgsmål til statsministeren, som denne har besvaret skriftligt.
Et af disse spørgsmål samt statsministerens besvarelse heraf er optrykt som bilag til denne betænkning.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse uændret.
 Et mindretal (Socialistisk Folkepartis medlemmer af udvalget) vil redegøre  

 for sin stilling til lovforslaget ved dettes 2. behandling.
Ikast (KF) Karen Højte Jensen (KF) Helge Adam Møller (KF) Steenholdt  

 (Grønl.) fmd.
Povl Brøndsted (V) Dohrmann (FP) Kirsten Lee (RV) nfmd.  

Jette Pors (CD) Glønborg (KRF) Hans Hækkerup (S) Qvist Jørgensen (S) Søren  

 B.
Jørgensen (S) Tove Lindbo Larsen (S) Henning Nielsen (S) Rosing (S)  

 Carsten Andersen (SF) Margrete Auken (SF) Bilag Et af udvalgets spørgsmål til statsministeren og dennes svar herpå:
 Spørgsmål:
Mener ministeren, at man med hensyn til miljømæssig beskyttelse på det  

 nukleare område i Grønland ved en »fremtidig varetagelse af opgaver  

 inden for dette område« - og hvor Grønlands hjemmestyres miljømyndighed  

 inddrages - kan være tjent med at lægge 1962-loven til grund i betragtning  

 af, at man i Folketinget i 1976 vedtog en - dog ikke ikraftsat - atomlov, som  

 var en revision og udbygning af 1962-loven i konsekvens af dennes forældelse? Svar:
Som anført i bemærkningerne til lovforslaget overtages det nukleare område  

 ikke af hjemmestyret som følge af lovforslagets vedtagelse.
Det nukleare  

 område vil fortsat blive varetaget af Indenrigsministeriet i henhold til  

 gældende lovgivning.
 Ved en eventuel generel revision af den nuværende lovgivning vil der  

 skulle forhandles nærmere med det grønlandske hjemmestyre om, i hvilket  

 omfang der bør gennemføres særlige lovbestemmelser eller særlig lovgivning  

 for Grønland på det nukleare område.
Tillægsbetænkning afgivet den 6. december 1988 Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder og har herunder stillet spørgsmål til statsministeren, som denne har besvaret skriftligt og i samråd.
 Nogle af udvalgets spørgsmål samt statsministerens besvarelse heraf er  

 optrykt som bilag til tillægsbetænkningen.
 Herefter indstiller udvalget lovforslaget til vedtagelse  

 uændret.
 Et mindretal (Socialistisk Folkepartis medlemmer af udvalget) udtaler  

 følgende:
 Udvalget har stillet en række opklarende spørgsmål om det nukleare område,  

 jf. de spørgsmål og svar, der er optrykt i et bilag til tillægsbetænkningen.
Det fremgår heraf, - at der hverken eksisterer eller er planer om at etablere nukleare anlæg  

 omfattet af den eksisterende lovgivning herom, - at 1962-loven i givet fald næppe vil blive taget i anvendelse.  

 Mindretallet har forstået statsministerens oplysninger i et samråd med  

 udvalget således, at statsministeren udtrykkeligt har tilkendegivet at  

 1962-loven er forældet, og at også 1976-loven kunne vise sig at være  

 utilstrækkelig på baggrund af den viden om det nukleare område, der er kommet  

 til i de sidste 12 år, hvorfor denne lov ikke udtrykkeligt nævnes, og - at dette er baggrunden for, at der ikke kan gives et mere præcist svar  

 på udvalgets spørgsmål C om proceduren ved en godkendelse af en eventuel  

 ansøgning fra de amerikanske baser om et projekt, hvori der indgår nuklear  

 teknologi.
 På baggrund af disse præciserende oplysninger kan mindretallet give sin  

 fulde tilslutning til lovforslaget, idet man har noteret sig, at mulighederne  

 for at undersøge Camp Century er til stede for dem, der kan opnå de  

 grønlandske myndigheders tilladelse hertil.
Ikast (KF) Karen Højte Jensen (KF) Helge Adam Møller (KF) Steenholdt  

 (Grønl.) fmd.
Povl Brøndsted (V) Dohrmann (FP) Kirsten Lee (RV) nfmd.  

Jette Pors (CD) Glønborg (KRF) Hans Hækkerup (S) Qvist Jørgensen (S) Søren  

 B.
Jørgensen (S) Tove Lindbo Larsen (S) Henning Nielsen (S) Rosing (S)  

 Carsten Andersen (SF) Margrete Auken (SF) Bilag Nogle af udvalgets spørgsmål til statsministeren og dennes svar herpå Spørgsmål:
Ad besvarelsen af spm. 3, jf. bilag 5 a) Vil ministeren oplyse, om en eventuel uranminedrift i Grønland skal  

 behandles efter 1962-loven, og i bekræftende fald hvad 1962-loven foreskriver  

 herom? b) Det samme spørgsmål bedes besvaret for så vidt angår 1976-loven.
 Svar:
Uranminedrift er ikke omfattet af 1962-loven.
Uranminedrift i Grønland er  

 som enhver anden udnyttelse af ikke levende ressourcer omfattet af Lov om  

 mineralske råstoffer i Grønland.
Såvel regeringen som hjemmestyret skal  

 tiltræde meddelelse af udnyttelsesrettigheder, ligesom sagen forinden skal  

 forelægges et folketingsudvalg bestående af repræsentanter for de i  

 Finansudvalget repræsenterede partier.
Myndighedsbehandlingen af  

 aktiviteterne foregår ligeledes i henhold til lov om mineralske råstoffer i  

 Grønland samt de i de enkelte tilfælde fastsatte koncessionsbestemmelser.
 Spørgsmål:
Ad besvarelsen af spm. 6, jf. bilag 5 I bemærkningerne til 1976-loven anføres udtrykkeligt »Lovforslaget  

 skal afløse den gældende lov om nukleare anlæg fra 1962, og da den lov rummer  

 en utilfredsstillende procedure for behandling af de ansøgninger, der kan  

 komme på tale, er det, som tidligere fremhævet, regeringens hensigt ikke at  

 give tilladelse til opførelse af atomkraftværker og andre anlæg, før en ny  

 lov herom er vedtaget.« (Folketingstidende 1975-76, forhandlingerne sp.  

 588-589).
Vil ministeren forklare, hvorfor dette løfte nu ikke længere  

 »gælder« for så vidt angår »andre anlæg« - og i den  

 forbindelse oplyse, om man i praksis agter at følge de mere betryggende  

 procedurer fra 1976-loven? Svar:
Løftet gælder stadig.
Såfremt det bliver aktuelt at give tilladelse til  

 opførelse af atomkraftværker og andre nukleare anlæg, som ikke henhører under  

 lov om mineralske råstoffer i Grønland, vil regeringen søge Folketingets  

 tilslutning til at sætte lov nr. 244 af 12. maj 1976 om sikkerhedsmæssige og  

 miljømæssige forhold ved atomanlæg m.v. i kraft eller til gennemførelse af  

 anden ny lovgivning på det nukleare område.
 Spørgsmål:
Hvilken procedure vil man følge til godkendelse og kontrol af  

 forhenværende og eventuelle nuværende og fremtidige amerikanske atomreaktorer  

 i/på indlandsisen og deres radioaktive affald? Svar:
 Der findes ingen amerikanske atomreaktorer i/på indlandsisen, og jeg har  

 ikke fantasi til at forestille mig, at der kan komme et amerikansk ønske  

 herom.
 Den tidligere atomreaktor på Camp Century blev afmonteret i 1963 og  

 returneret til USA i 1964.
 Spørgsmål:
 Ministeren bedes præcisere, hvad der tænkes på med henvisningen til  

 1962-loven i lovforslagets bemærkninger side 3.
 Svar:
Hensigten med bemærkningerne i lovforslaget om nukleare forhold har alene  

 været at gøre opmærksom på, at dette område ikke overdrages til Grønlands  

 hjemmestyre.
Man har i denne forbindelse for en ordens skyld henvist til  

 1962-loven med senere ændringer, men ikke dermed taget stilling til denne  

 lovgivnings anvendelighed.
 Spørgsmål:
Kan ministeren garantere, at der ikke er rester af radioaktiv forurening  

 fra Camp Century-reaktoren, og hvad bygges garantien i givet fald på? Svar:
Der foreligger en fortrolig rapport fra den danske videnskabelige rådgiver  

 for den danske forbindelsesofficer ved forsvarsområdet i Thule, hvoraf det  

 fremgår, at dr.
Jakobsen fra Atomenergikommissionen i slutningen af juli  

 måned 1964 konstaterede, at der ikke var tale om radioaktiv stråling i Camp  

 Century.
 Spørgsmål:
Hvad vil proceduren være for godkendelse af en eventuel ansøgning fra de  

 amerikanske baser om et projekt, hvori der indgår nuklear teknologi? Svar:
 Såfremt der måtte komme en amerikansk henvendelse herom gennem de  

 sædvanlige diplomatiske kanaler, ville regeringen nærmere overveje, hvilke  

 initiativer der i den konkrete situation ville være nødvendige i relation  

 dels til Folketinget, dels til Grønlands hjemmestyre.
