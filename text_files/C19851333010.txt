 Til samtlige til eksport af fersk kød autoriserede virksomheder samt  

 dyrlægerne ved disse.
 Udbening af fjerdinger fra interventionslager til forarbejdning -  

  kontrol hermed.
 For at fremme afsætningen af det oksekød, som er oplagret ved intervention  

 i form af fjerdinger , har EF-Kommissionen ved forordning nr. 2906/85 af 18.  

 oktober 1985 etableret en ordning, hvorefter sådanne fjerdinger kan udbenes  

 med henblik på forarbejdning af kødvarer.
 Landbrugsministeriet har anmodet veterinærdirektoratet om at etablere den  

 kontrol, som er nødvendig for at sikre overholdelsen af reglerne for sådan  

 opskæring.
 Kontrollen skal sikre, at de fjerdinger, som udlagres fra  

 interventionslager med påtegningen »Til udbening og senere  

 forarbejdning« bliver udbenet, emballeret og mærket på en sådan måde, at  

 det kan kontrolleres, at alt det ved udbeningen fremkomne kød bliver  

 forarbejdet, idet dog mørbrad og filet er undtaget fra kravet om  

 forarbejdning.
 Vejningen, transporten og opskæringen af fjerdinger samt emballeringen og  

 mærkningen af det udbenede kød samt kontrollen hermed og attestationen herfor  

 skal foretages i henhold til nedenstående regler.
 Kontrollen udføres under den kontrollerende dyrlæges ledelse og ansvar.  

 Med undtagelse af de opgaver, som i henhold til nedenstående direkte er  

 pålagt den kontrollerende dyrlæge (eller dennes stedfortræder), kan  

 kontrollen udføres af tilsynsassistenten eller reservetilsynsassistenten  

 efter dyrlægens beslutning.
Der er ikke fastsat særlige regler for betaling eller refusion, og der  

 skal således ikke foretages anden indberetning til veterinærdirektoratet om  

 tidsforbrug m.v. end den, der sker ved Form.
K.K. 629-1983. Indtil denne  

 blanket er revideret bedes indberetning vedrørende den her beskrevne ordning  

 foretaget i rubrikkerne vedrørende »Udbening af  

 interventionsforfjerdinger«.
Ordningen svarer på mange punkter til den ordning, som er beskrevet i  

 veterinærdirektoratets cirkulæreskrivelse af 21. juni 1985 (K.K. 1769-1985).  

 Til brug ved udlagring anvendes derfor »attest for fjerdinger fra  

 interventionslager« (Form.
K.K. 1769a-1985).
Til brug ved opskæring anvendes »attest for udbenet oksekød af  

 fjerdinger fra interventionslager til forarbejdning« (Form.
K.K.  

 4163-1985).
De til ordningen hørende attester (Form.
K.K. 1769a-1985 og Form.
K.K.  

 4163-1985) kan af de kontrollerende dyrlæger rekvireres i  

 veterinærdirektoratet i bundter a 10 eksemplarer.
Ordningen er trådt i kraft.
Forordning 2906/85 er mængdebegrænset, men det  

 kan ikke udelukkes, at ordningen fornyes en eller flere gange, hvilket i så  

 fald sker ved ny forordning med andre numre, men med uændret indhold.
 I Udlagring, vejning og transport .
Forud for udlagring fra frysehus af interventionsfjerdinger til udbening  

 skal veterinærkontrollen af frysehuset informeres ved kopi af den af  

 EF-direktoratet udstedte udlagringsanvisning forsynet med påtegningen  

 »Til udbening og senere forarbejdning (forordning EØF nr. xx/xx) ».  

 Når denne kopi er modtaget udleverer veterinærkontrollen til købers  

 repræsentant een »attest for fjerdinger fra interventionslager«  

 (Form K.K. 1769a-1985) for hvert parti.
Ved et parti forstås den mængde, som  

 afgår fra interventionslageret under eet seglnummer som een enhed under den  

 pågældende udlagringsanvisning.
 Efter at pågældende parti er udskilt, skal fjerdingerne vejes af  

 autoriseret vejer og måler, og partiet skal herefter under  

 veterinærkontrollens overvågning holdes således adskilt fra andre fjerdinger,  

 at identiteten sikres.
 Dyrlægen attesterer med underskrift og embedsstempel i rubrik 6 i  

 »attest for fjerdinger fra interventionslager« de i rubrikkerne 1  

 og 5 angivne oplysninger: udlagringsanvisningens nummer, nummeret på  

 pågældende parti under pågældende udlagringsanvisning, antal fjerdinger og  

 partiets vægt (jfr. vejeerklæring fra autoriseret vejer og måler).
 Skal udbeningen foretages på en anden virksomhed end frysehuset, skal  

 transporten foregå i et transportmiddel, som ikke indeholder andre  

 fjerdinger, og som er forseglet med nummereret forseglingsmateriale  

 (veterinærkontrollens One-Seal), og seglnummeret skal af dyrlægen anføres i  

 rubrik 6 på »attest for fjerdinger fra interventionslager«, hvoraf  

 originalen samt 2 kopier skal ledsage partiet til opskæringsvirksomheden,  

 mens dyrlægen ved frysehuset beholder kopi nr. 3 (grøn). Eventuelle sidedøre  

 kan forsegles ved brug af en EØF- mærkeseddel med dato og underskrift, som er  

 fæstnet med grønstribet snor og plombe.
 II Meddelelse om udbening og modtagelse.
 Meddelelse om, at der på opskæringsvirksomheden skal ske udbening af  

 fjerdinger fra interventionslager, gives til virksomhedens kontrollerende  

 dyrlæge senest kl. 12.00 dagen før udbeningen agtes påbegyndt ved  

 forelæggelse af en kopi af udlagringsanvisningen.
 Når sådan kopi er modtaget, udleverer dyrlægen en »attest for udbenet  

 oksekød af fjerdinger fra interventionslager til forarbejdning« (Form.  

 K.K. 4163-1985) for hvert parti, der modtages til opskæring.
Ved ankomsten til opskæringsvirksomheden af et parti fjerdinger fra  

 interventionslager skal veterinærkontrollen tilkaldes med henblik på kontrol  

 af, at al forsegling er intakt fra oprindelsesvirksomheden, idet den  

 ledsagende »attest for fjerdinger fra interventionslager« samtidig  

 afleveres til veterinærkontrollen.
Efter kontrol af forseglingen påtegner  

 dyrlægen rubrik 7 i attesten, hvoraf dyrlægen indsender originalen til  

 EF-direktoratet, mens kopi nr. 1 (hvid) afleveres til købers repræsentant, og  

 kopi nr. 2 (blå) arkiveres af dyrlægen.
 Efter aflæsning skal partiet under veterinærkontrollens overvågning holdes  

 samlet og afsondret fra andre fjerdinger indtil udbeningen.
 III Udbening pakning og emballering samt forsegling.
 Udbeningen og eventuel pakning samt emballeringen skal kontrolleres som  

 angivet i punkt III: »Udbening og pakning henholdsvis emballering og  

 forsegling« i »Retningslinier for udbening, emballering og mærkning  

 af oksekød af voksne handyr samt for kontrollen hermed« af 22. september  

 1982 (K.K. 1964-1982), således at kontrollen tilrettelægges under hensyn til  

 virksomhedens indretning og driftsform.
 Efter udbening og eventuel afpudsning skal kødet indpakkes og/eller  

 emballeres samt forsegles i henhold til de almindelige regler.
 Undladelse af sundhedsmærkning af de enkelte stykker kan ske i henhold til  

 reglerne herom.
 Med undtagelse af mørbrad og filet skal alt kød, der fremkommer ved  

 opskæringen, forarbejdes inden for EF.
Uanset dette kan følgende markedsføres: Knogler, store sener, brusk og  

 talg.
Når den kontrol med mængden af disse dele, som under visse  

 omstændigheder (jfr. 2. afsnit under »attestation«) skal føres i  

 henhold til ovennævnte regler, er udført, kan de pågældende dele derfor  

 frigives til købers disposition.
Den fremkomne mængde af mørbrad og filet skal konstateres ved vejning  

 efter at udbeningen af pågældende parti er afsluttet.
Herefter kan også disse  

 varer frigives til købers disposition.
 IV Mærkning.
 For det kød, som er omfattet af forarbejdningskravet skal mærkning af  

 emballagen ske ved at følgende angives på den grønstribede etiket, på en  

 anden etiket eller direkte på emballagen:
1. Varebetegnelse 2. Nettovægt 3. Serie- og løbenummer ad 1. Varebetegnelsen skal angives som »Øvrigt kød af  

 bagfjerdinger« og i forbindelse med varebetegnelsen skal angives  

 »fra interventionslager«.
 ad 3. Som serienummer skal angives nummeret på udlagringsanvisningen og -  

 efter en bindestreg - nummeret på det parti, hvor fra kødet hidrører (d.v.s.  

 det nummer, som er angivet på den tilhørende »attest for fjerdinger fra  

 interventionslager«). De enkelte emballager skal forsynes med  

 fortløbende 4-cif rede løbenumre, som er adskilt fra serienummeret ved en  

 bindestreg (f.eks. 123-04-0001), hvor 123 angiver udlagringsnummeret og 04  

 angivet partinummeret, mens 0001 er løbenummer).
 Veterinærkontrollen skal for hvert parti stikprøvevis kontrollere  

 rigtigheden af de påførte angivelser.
 V attestation.
Efter emballering og forsegling af det udbenede kød forelægger købers  

 repræsentant for den kontrollerende dyrlæge »attest for udbenet oksekød  

 af fjerdinger fra interventionslager til forarbejdning«, (Form.
K.K.  

 4163-1985) med rubrikkerne 1 - 5 i udfyldt stand.
 Samtidig forelægges for dyrlægen en fortegnelse over vægten af mørbrad og  

 filet samt over serie- og løbenummer samt nettovægt for emballagerne  

 indeholdende »Øvrigt kød af bagfjerdinger« i pågældende parti. på  

 de virksomheder, hvor kontrollen også er baseret på vejning af knogler m.v.  

 og/eller talg og afpuds, skal der samtidig forelægges fortegnelse over vægten  

 af denne/disse kategorier.
 Efter kontrol af overensstemmelsen mellem på den ene side disse  

 fortegnelser og på den anden side dels angivelserne på emballagerne dels  

 attestoplysningerne, underskriver dyrlægen i attestens rubrik 6.
 Veterinærkontrollen beholder bageste kopi (grøn) og udleverer forreste  

 kopi (rosa) samt originalattesten til købers repræsentant.
 VI Oplagring og transport.
 Såvel under eventuel oplagring (herunder indfrysning og frostlagring) på  

 opskæringsvirksomheden som under transport til forarbejdningsvirksomheden  

 skal partiet holdes samlet, og det skal holdes tydeligt adskilt fra andet  

 kød.
 Transport skal ske under forsegling ved hjælp af One-Seal, hvis nummer  

 skal angives ved påtegning på det medfølgende veterinærcertifikat  

 (EØF-certifikat).
 Eventuelle sidedøre kan forsegles ved brug af EØF-mærkeseddel og  

 veterinærkontrollen skal påse, at forseglingen er intakt ved ankomst til  

 forarbejdningsvirksomheden.
 Kontrollen af, at kødet indgår i forarbejdningen, føres af toldvæsenet.
 P.V.V.
