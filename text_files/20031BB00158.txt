Fremsat den 25. marts 2004 af Jann Sjursen (KD),  

 Bodil Kornbek (KD), Mogens Nørgård Pedersen (KD)  

  

 og Tove Videbæk (KD) Forslag til folketingsbeslutning om parrådgivning Folketinget opfordrer regeringen til i næste folketingsår at  

 fremsætte de fornødne lovforslag og foretage de nødvendige ændringer i  

 bekendtgørelser, cirkulærer og andre administrative forskrifter med henblik  

 på  

 fra 1. januar 2005 at sikre et tværfagligt tilbud i ethvert amt eller enhver  

 region om parrådgivning, hvis der er vanskeligheder, konflikter eller kriser  

 i  

 familier og parforhold.
Det enkelte amt eller den enkelte region skal tilbyde  

 rådgivningen enten i eget regi eller ved aftale eller driftsoverenskomst med  

 private organisationer m.v.
Det skal være muligt at pålægge brugerne en vis  

 brugerbetaling.
 Derudover opfordrer Folketinget regeringen til at tage  

 initiativ til forskning i, hvilke menneskelige og samfundsøkonomiske  

 konsekvenser skilsmisser har for samfundet.
Bemærkninger til forslaget Almindelige bemærkninger 1. Formålet med beslutningsforslaget Formålet med forslaget er for det første at forebygge  

 skilsmisser og samlivsophævelser for de par, der er motiverede til at gøre en  

 indsats for at redde forholdet  ikke kun af hensyn til de voksne, men  

 også for  

 at mindske konflikter for eventuelle børn i forbindelse med krisesituationen.  

 Det er samtidig forslagets formål at skaffe viden om de menneskelige og  

 samfundsøkonomiske konsekvenser af skilsmisser.
Dette skal ske ved tilbud om  

 rådgivning, der sigter mod at gøre par i stand til at løse deres problemer  

 uden  

 at gå fra hinanden, og ved at tilvejebringe den nødvendige forskning.
2. Baggrunden for beslutningsforslaget 2.1. Indledning Forslagsstillerne er klar over, at skilsmisser m.v. ikke  

 kan undgås med det liv, det moderne menneske lever, og skilsmisser skal da  

 heller ikke undgås for enhver pris.
Men ved enhver skilsmisse eller  

 samlivsbrud  

 er der omkostninger  for de voksne, for eventuelle børn og for  

 samfundet.  

 Alligevel gøres der fra samfundets side alt for lidt for at forebygge  

 skilsmisser  

 og samlivsbrud eller i det mindste for at mindske de store personlige  

 omkostninger for de involverede.
Socialforskningsinstituttet (SFI) har i publikationen »Børn  

 og familier« af Else Christensen og Mai Heide Ottosen (2002) samlet nogle  

 resultater fra instituttets forskning i børn og familie.
Blandt andet oplyser  

 forfatterne, at ca. hvert 10. barn lever i en sammenbragt familie med en  

 biologisk forælder og en stedforælder. 15 pct. af børnene i Danmark lever i  

 eneforsørgerfamilier.
Desuden antager man, at ca. 10 pct. af  

 skilsmissebørnene  

 har forældre, hvis relationer er stærkt konfliktbetonede.
I en anden  

 undersøgelse fra SFI (»Børnesagkyndig rådgivning« fra 1999) konkluderer  

 forsker  

 Mai Heide Ottosen (side 156), at hvert femte skilsmissebarn i hendes  

 undersøgelse viste tegn på trivselsproblemer.
Mai Heide Ottosen har for SFI undersøgt, om der er  

 sammenhæng mellem barndomserfaringer og skilsmisse eller samlivsbrud som  

 voksen.
Hun fandt, at der er sådan en sammenhæng.
Blandt de mest  

 konsoliderede  

 (de fortsat gifte) familier var der 10-11 pct. af forældrene, der selv havde  

 været skilsmissebørn.
For mødre steg denne andel i takt med, at  

 konsolideringsgraden faldt.
I opløste kernefamilier havde mere end hver femte  

 mor selv været skilsmissebarn, blandt de enlige mødre var andelen 28 pct.  

 (»Samboskab, Ægteskab og Forældrebrud af Mai Heide Ottosen, SFI 2000,  

 side  

 57).
I 2003 blev der viet 34.521 par, mens 15.565 par blev skilt  

 samme år (Danmarks Statistik). Antallet af skilsmisser er steget år for år  

 siden 1998. Der er derfor et stort behov for en kvalificeret rådgivning til  

 ægtepar, der ikke kan få deres samliv til at fungere.
Parrådgivning kan redde  

 mange skrantende forhold, og mange menneskelige ressourcer ville være vundet,  

 hvis parrådgivningen blev et generelt tilbud.
Det viser for eksempel  

 resultater  

 af ægteskabsmægling gennem tilbud om en uvildig og anonym rådgivning, hvor  

 psykologer og jurister rådgiver og mægler.
Ud over de menneskelige konsekvenser har samlivsbrud også  

 store samfundsøkonomiske konsekvenser.
I England har Family Matters Institute  

 (http://www.familymatters.org.uk/) i rapporten »The Cost of Family Breakdown«  

 forsøgt at udregne samfundets udgifter i forbindelse med skilsmisser.
Hvis  

 disse tal overføres til danske forhold, betyder det, at skilsmisser hvert år  

 koster det danske samfund mellem 16 og 17 mia. kr. om året (Kristeligt  

 Dagblad  

 11. september 2003).
 Af disse grunde mener forslagsstillerne, det er vigtigt, at  

 samfundet ser det som en vigtig opgave at forebygge skilsmisser og  

 samlivsbrud,  

 når par ønsker at blive sammen, ligesom samfundet aktivt forsøger at  

 forebygge  

 rygning, fedme og alkoholisme.
Beslutningsforslaget er en delvis genfremsættelse af B 81  

 (1998-99), jf.
Folketingets forhandlinger s. 4288 og 6692, Till.
A 3941 og  

 till.
B 986.
2.2. Historisk baggrund 2.2.1. Afskaffelse af obligatorisk rådgivning  

 inden skilsmisse og separation Ved lov nr. 209 af 5. april 1989 blev den obligatoriske  

 rådgivning før separation og skilsmisse afskaffet.
Justitsministeren blev i  

 stedet bemyndiget til at indføre regler om frivillig rådgivning af ægtefæller  

 inden separation og skilsmisse.
Der blev endvidere nedsat en arbejdsgruppe  

 til  

 at undersøge det nærmere behov for en sådan rådgivning.
I de almindelige bemærkninger til lovforslaget (jf. lovforslag  

 nr.
L 36, folketingsåret 1988-89, Folketingets forhandlinger sp. 141, 939,  

 7954  

 og 8234, Till.
A sp. 1101, Till.
B sp. 987 og Till.
C sp. 707) blev  

 parrådgivningens gavnlighed fremhævet:
 »Tanken om at tilbyde parrådgivning som middel til at  

 bevare ægteskaber, hvori der er opstået konflikter, er umiddelbart rigtig.  

 Det  

 vil jo være langt det bedste for familien, herunder børnene, hvis man kan  

 hjælpe ægtefællerne til at få bearbejdet deres problemer på en sådan måde, at  

 ægteskabet og familien kan bevares...
Uanset hvor rigtig tanken om parrådgivning som hjælp til  

 bevarelse af ægteskaber end er, må man imidlertid gøre sig klart, at der også  

 er visse problemer forbundet hermed.
En parrådgivning, der foretages på så  

 fremskredent et tidspunkt, at ægtefællerne har søgt separation eller  

 skilsmisse, har nok mindre udsigt til succes end en rådgivning, der tilbydes,  

 inden konflikterne er blevet så dybe, at parterne har taget skridt til at  

 opløse ægteskabet.« 2.2.2. Forsøg med parrådgivning i statsamter 2.2.2.a.
Nordjyllands Statsamt I midten af 1980erne gennemførte Nordjyllands Statsamt et  

 tværfagligt forsøg med parrådgivning til forældre på et tidligt tidspunkt.  

 Rådgivningen havde i vidt omfang karakter af en korttidsindsats ud fra en  

 kriseteoretisk tankegang.
Det gennemsnitlige antal møder mellem rådgiverne og  

 parterne var ca. 3, og den gennemsnitlige samtaletid var 7,6 timer pr. par.
I  

 forsøgsordningen indgik ca. 20 psykiatere, psykologer, socialrådgivere,  

 enkelte  

 pædagoger, sygeplejersker, en praktiserende læge og 10-15 jurister m.fl. fra  

 statsamt og retsvæsen.
Generelt konkluderede rådgiverne, at det må antages,  

 at  

 der eksisterer et stort udækket behov for rådgivning i samlivskriser.
Man  

 anslog behovet til på landsplan at være mellem 2500 og 3000 rådgivninger pr.  

 år.
Der deltog 47 par i forsøget.
I forsøgsperioden henvendte der sig 363  

 par.  

 Udvælgelsen af parrene var gjort afhængig af, om der var ledig  

 rådgivningskapacitet.
2.2.2.b.
Københavns og Ringkøbings Statsamter I umiddelbar forlængelse af forsøget i Nordjylland blev der  

 foreslået en forsøgsordning i Københavns og Ringkøbings Statsamter med  

 parrådgivning.
Ideen med forsøget var at tilvejebringe materiale, der kunne  

 danne grundlag for en samlet vurdering af, hvorledes en frivillig ordning  

 ville  

 virke i praksis.
Det var overladt til statsamternes skøn, hvorvidt et  

 ægtepar skulle have tilbud om parrådgivning.
Det var forudsat, at  

 rådgivningen  

 i gennemsnit ville bruge 4 samtaletimer pr. sag, et tidsforbrug på 2 timer  

 pr.  

 sag til statsamtets personale og 1 time pr. sag til opfølgning.
Samtalerne  

 skulle varetages af psykologer og/eller jurister.
Hvis juristen deltog, var  

 der  

 notatpligt, for så vidt angik faktiske omstændigheder, der kunne være af  

 betydning ved statsamtets senere afgørelse.
Forsøget omfattede fortrinsvis par, der havde taget skridt  

 i retning af skilsmisse eller separation, eller hvis dette ville være det  

 mest  

 sandsynlige udfald af uoverensstemmelserne.
Dette skyldtes formuleringen af  

 bestemmelsen i lov om ægteskabs indgåelse og opløsnings § 43, stk. 2, der  

 lyder  

 således: »Justitsministeren kan fastsætte regler om frivillig rådgivning af  

 ægtefæller, inden der meddeles separation eller skilsmisse«.
Dog blev der  

 også  

 gennemført rådgivning for ægtepar, der ikke stod på tærsklen til skilsmisse  

 eller separation.
Resultatet af forsøget blev beskrevet i et notat, hvoraf  

 det  

 fremgik, at en betragtelig del af de ægtefæller, der deltog i forsøget,  

 besindede sig og gav ægteskabet en ny chance.
2.2.3. Lovforslag om parrådgivning I 1994 fremsatte daværende justitsminister Bjørn Westh et  

 lovforslag, der skulle gøre forsøgsordningen permanent, jf. lovforslag nr.
L  

 104, folketingsåret 1994-95, Folketingets forhandlinger side 1706 og 2100 og  

 Till.
A side 1157. Lovforslaget udelukkede den meget tidlige rådgivning.  

 Begrundelsen  

 for udelukkelsen af disse ægtepar var, at der var mulighed for almindelig  

 rådgivning i kommunerne.
Hertil kom muligheden for familiesagkyndig  

 rådgivning  

 i statsamterne under en forældremyndighedssag.
Forslaget kom aldrig til 2.  

 behandling.
2.2.4. Ægteskabs- og Skilsmissehjælpen Den selvejende institution Ægteskabs- og Skilsmissehjælpen  

 gik konkurs den 1. januar 2003, fordi der ikke som tidligere år blev afsat  

 penge over satspuljen til den. Ægteskabs- og Skilsmissehjælpen havde indtil  

 da  

 ved sit virke påvist et vedvarende stort behov for parrådgivning uanset den  

 individuelle brugerbetaling og havde mere end 100 par på venteliste.  

 Ventetiden  

 på rådgivning var over 1 år.
Institutionen havde gode resultater med  

 rådgivningen, ligesom statsamterne havde under forsøgsordningen i 1990-91.  

 Betalingen for rådgivningen var en individuel timeløn. Ægteskabs- og  

 Skilsmissehjælpen var ikke landsdækkende, men havde rådgivninger i København  

 og  

 Aalborg.
Både forsøgene i statsamterne og Ægteskabs- og Skilsmissehjælpens  

 arbejde har båret frugt i form af fortsatte ægteskaber og samlivsforhold  

   

 nogle på et nyt grundlag.
3. Eksisterende muligheder for rådgivning 3.1. Danmark Kommunerne har ifølge lov om social service § 3 en  

 almindelig rådgivningsforpligtelse over for enhver borger i kommunen, men der  

 er ingen krav til indholdet og kvaliteten af rådgivningen.
Formålet med  

 rådgivningen er meget generelt, nemlig at forebygge sociale problemer, hjælpe  

 borgeren over øjeblikkelige vanskeligheder og på længere sigt sætte denne i  

 stand  

 til at løse opståede problemer ved egen hjælp.
Rådgivning skal kunne gives  

 som  

 et anonymt og åbent tilbud.
Herudover skal kommunen ifølge lov om social  

 service § 5 også sørge for, at forældre og andre, der faktisk sørger for et  

 barn eller en ung, kan få gratis familieorienteret rådgivning til løsning af  

 vanskeligheder i familien.
Heller ikke her er der krav til, hvem der skal  

 foretage rådgivningen m.v., og par uden børn kan ikke modtage hjælp efter  

 denne  

 bestemmelse.
Hvis det er af væsentlig betydning for et barns eller en ungs  

 særlige behov for støtte, kan kommunen træffe afgørelse om at iværksætte  

 særlig  

 støtte til familien, hvilket blandt andet kan være praktisk, pædagogisk eller  

 anden støtte i hjemmet (lov om social service § 40, stk. 2, nr. 2), eller den  

 kan yde familiebehandling eller lignende støtte (lov om social service § 40,  

 stk. 2, nr. 3).
Statsamterne tilbyder børnesagkyndig rådgivning, som har  

 til formål at hjælpe forældre til at løse deres konflikter, når de  

  

 er  

  

 gået fra hinanden og de er uenige om  

 forældremyndighed og samvær.
Rådgiverne er psykologer, psykiatere eller  

 socialrådgivere.
I 2001 blev dette tilbud suppleret med indførelse af en  

 landsdækkende ordning med konfliktmægling (mediation) i statsamterne.
Dette  

 tilbud sigter også mod løsning af tvister, når forældrene  

  

 er  

  

 gået fra hinanden.
Statsamterne har desuden mulighed for at  

 tilbyde såkaldt åben rådgivning ifølge lov om forældremyndighed og samvær §  

 28,  

 stk. 2, selv om der ikke verserer en sag i statsamtet eller indgives en  

 ansøgning.
På den anden side kan statsamterne kun tilbyde rådgivningen, hvis  

 der er børn, som berøres af en eventuel samlivsophævelse.
Det er også muligt at modtage parrådgivning hos en præst,  

 hvis man er medlem af folkekirken.
Rådgivning hos præsten er som de øvrige  

 muligheder for rådgivning gratis.
Mødrehjælpen hjælper årligt 5.000 mennesker, hvoraf en  

 tredjedel kommer med problemer inden for skilsmisse og samlivsophævelse.
Den  

 private organisation tilbyder rådgivning til enkeltpersoner og par med  

 henblik  

 på at forebygge en forestående skilsmisse eller samlivsophævelse.
Par, der  

 gerne vil gå fra hinanden på en bedre måde  også til gavn for  

 eventuelle børn  

  kan også få rådgivning.
Mødrehjælpen har rådgivninger i Århus,  

 København og  

 Odense.
3.2. Sverige Ifølge § 3, stk. 3, i kapitel 5 i den svenske  

 Socialtjänstlag skal kommunen sørge for tilbud om familierådgivning til dem,  

 der ønsker det.
Familierådgivningen skal bestå af samtaler med henblik på at  

 bearbejde samlivskonflikter i parforhold og familier (stk. 4).  

 Familierådgiveren  

 kan kun videregive oplysninger, hvis personerne selv giver tilladelse, og  

 desuden er det muligt at henvende sig anonymt.
Familierådgiverne er  

 socialrådgivere med en videreuddannelse i relationsbehandling.
I  

 familierådgivningsgrupperne indgår ved behov psykiatere, gynækologer,  

 psykoanalytikere og jurister.
3.3. Norge I Norge har man oprettet ca. 65 »familievernskontorer«, som  

 er reguleret i lov om familievernkontorer.
Familievernet er en  

 specialtjeneste,  

 der skal give tilbud om behandling og rådgivning der, hvor der foreligger  

 vanskeligheder, konflikter eller kriser i familien.
Familier, par eller  

 enkeltpersoner kan henvende sig direkte.
Rådgiverne er socialrådgivere og  

 psykologer med efteruddannelse i familieterapi og har tavshedspligt.
Staten  

 og  

 kirkelige organisationer står hver for driften af ca. halvdelen af  

 kontorerne,  

 men Barne- og Familiedepartementet (ministeriet) skal i alle tilfælde  

 godkende  

 kontorerne.
4. Beslutningsforslagets indhold 4.1. Tilbud om parrådgivning I overensstemmelse med formålet med rådgivningen skal den  

 tilbydes alle par, der har vanskeligheder, konflikter eller kriser i familien  

 eller parforholdet.
Man skal kunne benytte sig af tilbuddet på et så tidligt  

 tidspunkt, at skilsmisse, separation eller samlivsophævelse kan undgås.
Det  

 skal altså ikke være en betingelse, at der er taget skridt til ophævelse af  

 samlivet, eller at der i øvrigt foreligger kvalificerede samlivsproblemer.
En afklaring af problemerne i samlivet vil i nogle tilfælde  

 indebære, at den valgte løsning bliver en skilsmisse eller en ophævelse af  

 samlivet  dog på et mere klart og velbegrundet grundlag.
Dette vil også  

 kunne  

 medføre en afklaring af ofte stridsfyldte spørgsmål i forbindelse med en  

 skilsmisse såsom forældremyndighed og samvær med børnene.
Rådgivningen vil  

 derfor under alle omstændigheder være hensigtsmæssig og tjene et godt formål.
4.2. Amt/region skal sikre tilbud om  

 parrådgivning Rådgivningen skal være amtets eller regionens ansvar.  

 Primærkommunernes almindelige rådgivningsforpligtelse i lov om social service  

 er ikke tilstrækkelig til løsning af denne form for samlivsproblemer.
Amterne  

 vil derimod have mulighed for at tilbyde den nødvendige ekspertise i kraft af  

 deres størrelse og øvrige opgaver.
Amtet/regionen er desuden ikke inddraget i  

 den konkrete økonomiske hjælp, som en familie i krise også kan have brug for.  

 Rådgiverne skal med andre ord ikke være en del af løsningen på familiens  

 problemer.
Statsamtet er den myndighed, man kommer i kontakt med, hvis  

 man skal skilles, separeres, have afgjort en sag om samvær eller  

 forældremyndighed m.v.
Derfor er statsamterne ikke egnede til opgaven med  

 tidlig parrådgivning.
Notatpligten er desuden i modstrid med ønsket om  

 uvildighed, og ægtepar skal ikke kunne frygte senere at blive konfronteret  

 med  

 udsagn, som er kommet frem under en rådgivning.
Det forudsættes, at amtet eller regionen kan aftale, at  

 institutioner som den nu nedlagte Ægteskabs- og Skilsmissehjælpen eller andre  

 lignende institutioner varetager rådgivningsopgaven på amtets/regionens  

 vegne.  

 Andre løsningsmodeller kan også komme på tale.
Det vigtigste er, at  

 rådgivningen bliver tilbudt og opfylder visse kvalitetskrav.
På denne måde  

 bliver opgaveløsningen præget af den nødvendige fleksibilitet alt efter de  

 lokale muligheder og ønsker.
4.3. Brugerne skal selv betale en vis del af  

 rådgivningen Ægteskabs- og Skilsmissehjælpens arbejde har vist, at en  

 vis brugerbetaling ikke afholder par fra at søge rådgivning.
Viljen til at  

 betale for rådgivningen kan derimod være et tegn på, at man også har vilje  

 til  

 at redde forholdet.
Derved undgår man også, at folk henvender sig, før deres  

 problemer er af en vis tyngde.
Om betalingen skal være en individuel timeløn  

 eller et fast beløb, må afklares.
Et individuelt beløb synes dog at være  

 bedst  

 i overensstemmelse med, at brugerbetalingen skal virke motivationsfremmende  

 uden at afholde nogen fra tilbuddet.
4.4. Rådgivningen skal være tværfaglig Rådgivningen skal tilbydes af psykologer og jurister efter  

 behov.
Det vil oftest være i de situationer, hvor skilsmisse eller separation  

 m.v. er på tale, at juristen kommer ind i billedet.
Herudover bør det være  

 muligt for det enkelte amtsråd/regionsråd at beslutte, at andre skal  

 inddrages  

 i rådgivningen.
Det kan for eksempel være familieterapeuter.
4.5. Forskning i de menneskelige og  

 samfundsøkonomiske konsekvenser af skilsmisser i Danmark Der er ikke i Danmark forsket i skilsmissers økonomiske  

 konsekvenser for samfundet.
Undersøgelsen skal for eksempel tage højde for  

 samfundets udgifter til samværssager i statsamterne, ekstra kontanthjælp til  

 enlige, betaling for fripladser i daginstitutioner, flere boliger,  

 boligstøtte  

 og anden offentlig hjælp.
Også de mere afledte udgifter bør tages med i  

 undersøgelsen  eventuelt udskilt fra de direkte omkostninger.
De  

 afledte udgifter  

 kan for eksempel være udgifter til psykolog, retshjælp, specialundervisning,  

 sundhedsydelser, kriminalforsorg m.v.
Forslagsstillerne lægger særlig vægt på, at forskningen  

 også specielt undersøger skilsmissernes menneskelige konsekvenser for  

 børnene.  

 Som tidligere nævnt i beslutningsforslaget foreligger der allerede nogle  

 resultater vedrørende børns trivsel m.v., efter at deres forældre er gået fra  

 hinanden.
Forslagsstillerne mener imidlertid, der er behov for en  

 dyberegående  

 og mere systematisk overvågning af området, for eksempel gennem en  

 forløbsundersøgelse.
5. Forslagets økonomiske konsekvenser Ud fra de norske erfaringer skønner forslagsstillerne, at  

 der vil være behov for knap 18.000 rådgivningsforløb årligt.
Hvis et  

 rådgivningsforløb består af gennemsnitligt 8 timer á 200 kroner pr. sag (alt  

 inklusive), vil beslutningsforslaget, for så vidt angår tilbud om  

 parrådgivning, koste 28,8 mio. kr. om året.
Der forudsættes en egenbetaling  

 på  

 halvdelen af beløbet, der for eksempel kan være afhængig af individuel  

 betalingsevne.
Herefter bliver nettoudgiften ca. 14,4 mio. kr. om året.
 Forslagsstillerne ønsker herudover at afsætte et  

 engangsbeløb på 5 mio. kr. til forskning.
Skriftlig fremsættelse Jann Sjursen  

  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om parrådgivning.
(Beslutningsforslag nr.
B 158).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
