 Det meddeles herved, at Finansministeriet og Statsansattes Kartel,  

 Overenskomstsektionen, den 10. maj 1989 har indgået medfølgende aftale.  

 Aftalen afløser den af 11. maj 1984 indgåede aftale mellem Finansministeriet  

 og Dansk Metalarbejderforbund om dykkerarbejde (LP.nr. 091/84).
 I forhold til den tidligere aftale er der sket en udvidelse, således at  

 den omfatter ansatte i staten, hvis løn- og ansættelsesvilkår er fastsat i  

 henhold til overenskomst indgået mellem organisationer under Statsansattes  

 Kartel, Overenskomstsektionen, og Finansministeriet, eller hvem der måtte  

 være bemyndiget hertil.
 Det bemærkes i øvrigt, at satserne i aftalen er identiske med de, som er  

 gældende i den aftale, som er indgået mellem Forsvarsministeriet og  

 Statsansattes Kartel, Tjenestemandssektionen.
I aftalens § 2 er der angivet 2 satser.
Satserne på henholdsvis 70,00 kr.  

 og 29,07 kr. anvendes i perioden fra 1. april 1988 til 31. marts 1989. Det er  

 aftalt, at satserne med virkning fra 1. april 1989 skal procentreguleres, jf.  

 § 4, og de i 1. oktober 1984-niveau angivne grundbeløb anvendes følgeligt fra  

 og med denne dato.
 Eventuelle tvivlsspørgsmål forelægges for Finansministeriet.
Finansministeriet Administrations- og Personaledepartementet Den marts 1989 P.M.V.
 E.B.
Claus Nielsen AFTALE MELLEM FINANSMINISTERIET OG STATSANSATTES KARTEL,  

 OVERENSKOMSTSEKTIONEN, OM BETALING FOR DYKKERARBEJDE MV.
 § 1.  Dækningsområde.
 Aftalen omfatter ansatte i staten, hvis løn- og ansættelsesvilkår er  

 fastsat i henhold til overenskomst indgået mellem organisationer under  

 Statsansattes Kartel, Overenskomstsektionen, og Finansministeriet, eller hvem  

 der måtte være bemyndiget hertil.
 De ansatte skal endvidere være i besiddelse af et dykkerbevis udstedt af  

 Direktoratet for Statens Skibstilsyn.
 § 2.  Tillæg mv.
 Der ydes vederlag for beordret dykkerarbejde, herunder trænings- og  

 rutinedykning, på følgende måde:
 Til dykkeren.
Dykkerarbejde på dybder indtil 15 meter:
På større dybder forhøjes ovennævnte vederlag til dykkere og lineholdere med de angivne procentsatser:
 Stk. 2.  Ved opgørelse af timerne medregnes den tid, der  

 på arbejdsstedet medgår til til- og afrigning.
 Stk. 3.  Tillæggene betales pr. påbegyndt time.
 § 3.  Træningsdykning.
 Dykkere, som står til rådighed for institutionen, har, såfremt de ikke  

 regelmæssigt er beskæftiget med dykning, krav på træningsdykning inden for  

 normal arbejdstid.
 § 4.  Procentregulering.
 De i § 2 anførte satser, som er angivet i 1. oktober 1984-niveau, skal  

 anvendes med virkning fra 1. april 1989, idet satserne fra samme dato skal  

 procentreguleres i overensstemmelse med § 14 i aftale om justering af  

 tjenestemandslønninger mv.
 § 5.  Ikrafttræden og opsigelse.
 Aftalen har virkning fra 1. april 1988 og kan opsiges med 3 måneders  

 varsel til en 31. marts, dog tidligst 31. marts 1991.
København, den 10 maj 1989 Statsansattes Kartel Overenskomstsektionen Ove Hygum Finansministeriet P.M.V.
 E.B.
