 Den 23. oktober 1961 er der i København undertegnet følgende overenskomst  

 mellem Danmark og Belgien til undgåelse af dobbeltbeskatning af indkomst ved  

 luftfartsvirksomhed:
HANS MAJESTÆT KONGEN AF DANMARK og HANS MAJESTÆT KONGEN AF BELGIEN har i ønsket om at undgå dobbeltbeskatning af indkomst ved  

 luftfartsvirksomhed besluttet at indgå en overenskomst og har til dette formål som deres  

 befuldmægtigede udnævnt:
HANS MAJESTÆT KONGEN AF DANMARK:
Udenrigsminister Hr.
Jens Otto Krag; HANS MAJESTÆT KONGEN AF BELGIEN:
Hr.
Jean Nieuwenhuys, Belgiens ambassadør i Danmark; som efter at have udvekslet deres fuldmagter, der er fundet i god og  

 behørig form, under forbehold af gensidighed er blevet enige om følgende  

 bestemmelser:
 Artikel 1.
I henhold til art. 10 i lov af 8. marts 1951 er under forbehold af  

 gensidighed et dansk selskabs eller anden dansk juridisk persons indkomst ved  

 udøvelse af international luftfartsvirksomhed fritaget for enhver belgisk  

 indkomstskat.
Der pålægges ikke for tiden formueskat i Belgien.
 Artikel 2.
 I henhold til lov nr. 74 af 31. marts 1953 er under forbehold af  

 gensidighed et belgisk selskabs eller anden belgisk juridisk persons indkomst  

 ved udøvelse af international luftfartsvirksomhed, og formue tilhørende  

 sådanne virksomheder (bortset fra fast ejendom) fritaget for enhver dansk  

 skat.
 Artikel 3.
 De i artiklerne 1 og 2 angivne skattefritagelser gælder også i tilfælde,  

 hvor belgiske eller danske selskaber eller andre juridiske personer er  

 deltagere i en »pool«, et driftsfællesskab eller en international  

 driftsorganisation, der udøver luftfartsvirksomhed.
 Artikel 4.
 Ved »luftfartsvirksomhed« forstås befordring i luften af  

 personer og gods, som foretages af ejere eller befragtere af luftfartøjer,  

 samt salg af personbilletter.
 Artikel 5.
 Ved »danske selskaber eller andre juridiske personer« forstås  

 den danske stat og ethvert selskab eller interessentskab - herunder sådanne,  

 i hvilke den danske stat har andel - der er oprettet i overensstemmelse med  

 de i Danmark gældende love, og hvis virkelige ledelse har sæde i Danmark.
 Artikel 6.
 Ved »belgiske selskaber eller andre juridiske personer« forstås  

 den belgiske stat og ethvert selskab eller interessentskab - herunder  

 sådanne, i hvilke den belgiske stat har andel - der er oprettet i  

 overensstemmelse med de i Belgien gældende love, og hvis virkelige ledelse  

 har sæde i Belgien.
 Artikel 7.
 Nærværende overenskomst finder anvendelse i Belgien på indkomst hidrørende  

 fra det regnskabsår, der slutter den 31. december 1959 eller senere; i  

 Danmark fra og med det skatteår, der begynder den 1. april 1960.
 Artikel 8.
 Denne overenskomst skal ratificeres, og ratifikationsinstrumenterne  

 udveksles i Bryssel snarest muligt.
 Overenskomsten træder i kraft på dagen for udvekslingen af  

 ratifikationsinstrumenterne.
 Artikel 9.
Denne overenskomst kan til enhver tid opsiges med 6 måneders varsel.
I så  

 tilfælde kommer skattefritagelsen sidste gang til anvendelse:
i Belgien på indkomst, der er opstået i regnskabsåret, der er afsluttet  

 senest den 31. december i det år, hvori 6-måneders varslet udløber; i Danmark for det skatteår, der begynder i det kalenderår, der følger  

 nærmest efter udløbet af 6-måneders varslet.
 Til bekræftelse herpå har de to staters befuldmægtigede underskrevet  

 nærværende overenskomst og forsynet den med deres segl.
 Udfærdiget i København den 23. oktober 1961 i to eksemplarer på fransk og  

 dansk, idet begge tekster har samme gyldighed.
J.O.
Krag.
Ved kongelig resolution af 25. november 1961 har Danmark ratificeret  

 overenskomsten.
Ratifikationsinstrumenterne er udvekslet i Bryssel den 3.  

 april 1962, på hvilken dato overenskomsten trådte i kraft, jfr. artikel 8.
 Udenrigsministeriet, den 26. april 1962.
J.O.
Krag.
