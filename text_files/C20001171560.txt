Vejledning til brug ved udarbejdelse af  

 apoteksregnskaber for 2000 Indholdsfortegnelse Oversigt over love og bekendtgørelser Indledende bemærkninger I.Driftsregnskab til Lægemiddelstyrelsen og specifikation  

 hertil 1.
Bruttoomsætning A.
Bruttoomsætningens sammensætning B.
Specifikation af salg efter recept C.
 Omsætning gennem filialer, udsalg m.v.
 2.
Rabatudgifter 3.
Vareforbrug 4.
Lønudgifter 5.
Husleje 6.
Energi 7.
Vedligeholdelse 8.
Forsikringer 9.
Omkostningsrelaterede leverandørrabatter 10.
Tab på udestående fordringer 11.
Andre driftsudgifter a.
Bidrag til privat pensionsordning b.
 Kontingenter, kredsmøder m.v.
 c.
Kørsel d.
Takster, bøger og blade e.
Porto og kontorrekvisitter f.
Telefon og telelinier g.
Småinventar h.
Rengøring i.
Arbejdstøj j.
Undervisning, kurser, kongresser k.
Traktement af personale l.
Repræsentation m.
Revisorhonorar n.
Ekstern EDB-bogholderi o.
EDB-software p.
Leje af materiel q.
Arbejdsmiljøafgift r.
Varelageropgørelse s.
Markedsføringsudgifter t.
Diverse udgifter 12.
Forrentning 13.
Afskrivning 14.
Henstandsordning for kronisk syge II.Statusoplysninger 1.
Inventar 2.
EDB-udstyr 3.
Indretning 4.
Varelager 5.
Udestående fordringer 6.
Varevogne 7.
Kapital vedrørende lejede lokaler 8.
Leverandørkreditter 9.
Merværdiafgift 10.
Skyldige feriepenge 11.
Skyldig overtid III.Beregning og betaling af afgift og tilskud 1.
Sektorafgifter 2.
Ordinære afgifter og tilskud 3.
Samlet regulering af afgift /tilskud Ikrafttrædelse Oversigt over gældende love og  

 bekendtgørelser, der henvises til i regnskabsvejledningen.
 Lov nr. 433 af 26. juni 1998  

  

 om skattemæssige afskrivninger (afskrivningsloven).
 Bekendtgørelse nr. 192 af 23. marts 1995  

  

 om Apotekervæsenets Pensionsordning.
 Bekendtgørelse nr. 770 af 17. august 2000  

  

 om aflæggelse af apoteksregnskab.
 Bekendtgørelse nr. 657 af 28. juli 1995  

  

 af lov om apoteksvirksomhed.
 Bekendtgørelse nr. 919 af 16. oktober 2000  

  

 om beregning af forbrugerpriser på apoteksforbeholdte  

 lægemidler.
 Bekendtgørelse nr. 845 af 7. november 1995  

  

 om apotekers handel med visse varer.
 Bekendtgørelse nr. 879 af 17. december 1991  

  

 om apotekernes varelageropgørelse.
 Bekendtgørelse nr.  24 af 12. januar 1999  

  

 om beregning og betaling af afgift og tilskud i henhold til lov om  

 apoteksvirksomhed.
 Bekendtgørelse nr. 1168 af 20. december 1995  

  

 om administrationsgebyr for apoteker.
Indledende bemærkninger I henhold til § 3, stk. 1, i gældende  

 bekendtgørelse om aflæggelse af apoteksregnskab fastsætter  

 Lægemiddelstyrelsen nedenstående retningslinier for udarbejdelse  

 af apoteksregnskaber:
 Apoteksregnskabet omfatter driftsregnskab til  

 Lægemiddelstyrelsen specifikation til driftsregnskabet,  

 statusoplysninger og afgiftsberegning.
 Apoteksregnskabet skal alene omfatte de aktiviteter, der  

 vedrører apoteksvirksomheden.
Apoteksregnskabet skal indsendes til  

 Lægemiddelstyrelsen i 2 eksemplarer inden den 1. april det  

 efterfølgende år.
Ved indehaverskifte i årets løb  

 skal regnskabet for den afgående apotekers driftsperiode indsendes  

 senest 4 måneder efter apotekerens fratræden.
 For apoteker, der driver apoteksfilialer, skal der  

 udarbejdes driftsregnskab, specifikationer til driftsregnskab og  

 statusoplysninger for den samlede enhed samt for henholdsvis moderenhed og  

 filial(er). Afgiftsberegningen skal derimod kun udarbejdes for den samlede  

 enhed.
Apoteksfilialers driftsregnskaber og tilhørende  

 specifikationer skal for så vidt angår indtægtssiden  

 indeholde oplysninger om filialernes faktiske indtægter.  

 Apoteksfilialernes udgifter opgøres ligeledes - så vidt det er  

 muligt - på basis af de faktiske udgifter.
I de tilfælde, hvor  

 det ikke er muligt nøjagtigt at adskille udgifterne mellem moderenhed  

 og filial(er), må der foretages en skønsmæssig fordeling  

 af udgifterne.
Der skal kunne redegøres for de anvendte  

 fordelingsnøgler.
 Statusposter opgøres særskilt for  

 apoteksfilialer.
I.
Driftsregnskab til Lægemiddelstyrelsen og specifikationer  

 hertil Alle beløb opføres efter fradrag af  

 merværdiafgift, for udgifters vedkommende dog kun i tilfælde af,  

 at merværdiafgiften kan fradrages overfor Told og Skat.
1. Bruttoomsætning (felt 104 og 601-715) Bruttoomsætningen omfatter samtlige indtægter  

 ved salg af lægemidler og andre varer, tjenesteydelser m.v., uden  

 fradrag af rabat og uden hensyntagen til, om beløbet er indgået.  

 Til bruttoomsætningen medregnes salg til apotekets personale og  

 apotekerens eget forbrug, administrationsgebyr i forbindelse med forsendelse  

 af medicinpakker.
Forsendelsesomkostninger, der refunderes apoteket,  

 medregnes derimod ikke.
A.
Omsætningens sammensætning Bruttoomsætningen skal specificeres i  

 følgende punkter:
 1.
 Salg efter recept: Herunder medregnes salg af  

 lægemidler efter recept udstedt af læger, tandlæger eller  

 dyrlæger samt salg af lægemidler efter rekvisition fra  

 jordemødre, hjemmesygeplejersker, skibsførere, redere og  

 amtskommuner, kommuner og virksomheder, der stiller ambulancer til  

 rådighed for amtskommuner.
 2.
Håndkøbssalg:  

 Håndkøbssalg omfatter omsætningen ved salg af  

 lægemidler, der ikke udleveres efter recept eller rekvisition (jf.  

 punkt 1), samt ved salg af frihandelsvarer f.eks. kosmetiske produkter,  

 tekniske varer, mærkevarer, sygeplejeartikler m.v.
Frihandelsvarer  

 korrigeres endvidere for kassedifferencer.
 3.
Salg til andre apoteker: Herunder opføres  

 omsætningen ved apotekets salg af magistrelle lægemidler og evt.  

 andre varer til andre apoteker.
Omsætningen skal specificeres i salg i  

 a.
Apoteksforbeholdte lægemidler, b.
Frihandelsvarer, jf.  

 gældende bekendtgørelse om apotekers handel med visse  

 varer.
 4.
Andre driftsindtægter: Omfatter  

 indtægter fra sundhedsfremmende aktiviteter og andre  

 driftsindtægter i øvrigt.
Sundhedsfremmende aktiviteter omfatter  

 bl.a. dosisdispensering, eftersyn af skibsmedicinkiste, rygeafvænning  

 og slankemøder, jf. "Oversigt over sundhedsfremmende aktiviteter  

 på apotekerne, der er omfattet af særskilt  

 indtægtsregistrering i 2000". Andre driftsindtægter er f.eks.  

 telefonreceptgebyr, edb-receptgebyr, vagtgebyr, samt andet salg, som ikke  

 falder ind under punkterne 1-3. Der henvises til kapitel 3 i gældende  

 bekendtgørelse om beregning af forbrugerpriser på  

 apoteksforbeholdte lægemidler, bortset fra det i  

 bekendtgørelsens § 17 nævnte recepturgebyr,  det i  

 bekentgørelsens § 18 omtalte veterinærgebyr samt det i  

 bekendtgørelsens § 19 nævnte færdigbehandlingsgebyr, der  

 alle opføres under 1. Salg efter recept.
B.
Salg efter recept Salg efter recept skal yderligere specificeres i  

 følgende punkter:
 1.
Receptekspederede pakninger til enkeltpersoner: Her  

 opføres alle receptekspederede pakninger til enkeltpersoner, uanset om  

 lægemidlerne helt eller delvis betales af det offentlige samt  

 leverancer til distribuerende og ikke-distribuerende læger til  

 videreudlevering.
Endvidere opføres alle leverancer til lægers  

 og tandlægers brug i praksis samt rekvisitioner fra skibsførere  

 og redere, jordemødre og hjemmesygeplejersker og amtskommunernes  

 ambulancetjeneste.
 2.
 Leverancer til sygehuse og lignende: Her opføres  

 alle receptekspederede pakninger vedrørende leverancer til sygehuse,  

 institutioner m.v.
 3.
Dyrlægeordinationer: Her opføres alle  

 receptekspederede pakninger til dyr, herunder til dyrlægers brug i  

 praksis og til dyrlægers videreudlevering.
Pakningerne skal yderligere  

 opdeles til dyr, som holdes i erhvervsmæssig øjemed samt til  

 brug i dyrlægens praksis og til andre dyr.
Receptordinerede pakninger opføres med antal,  

 samlet beløb og gennemsnitspris for henholdsvis magistrelle  

 lægemidler og farmaceutiske specialiteter.
En multipakning og en del af  

 en multipakning regnes for en pakning.
C.
Omsætning gennem filialer, udsalg m.v.
 Omsætningen gennem apoteksfilialer, apoteksudsalg og  

 håndkøbsudsalg skal specificeres i :
 1. Håndkøbssalg.
 2. Receptsalg.
Omsætningen skal specificeres for hver enkelt  

 apoteksfilial, apoteksudsalg og håndkøbsudsalg.  

 Vedrørende fordelingen mellem håndkøbssalg og receptsalg  

 bemærkes, at håndkøbsvarer, der efter bestilling pakkes  

 til den enkelte kunde, skal medregnes under receptsalg.
Har en filial eller  

 et udsalg kun været åbent i en del af året, skal det  

 fremgå, hvilken periode de opgivne beløb vedrører.  

 Antal enheder ultimo regnskabsåret bedes oplyst.
For hvert medicinudleveringssted skal omsætningen anføres.  

 Beløbene anføres ekskl. merværdiafgift.
Har et  

 udleveringssted kun været drevet en del af året, skal det  

 fremgå, hvilken periode det anførte beløb  

 vedrører.  

 Antal enheder pr. ultimo regnskabsåret bedes oplyst.
2.  Rabatudgifter (felt 105 og 801-808) Rabatudgifter omfatter rabatter ydet i henhold til  

 gældende bekendtgørelse om beregning af forbrugerpriser på  

 apoteksforbeholdte lægemidler.
 Endvidere omfatter rabatudgifter rabatter ydet til den  

 offentlige sygesikring i henhold til § 2 i lov nr. 1084 af 23. december 1992  

 om apotekernes bruttoavance i 1993.
 Rabatudgifterne skal specificeres efter modtager som  

 følger:
1. Enkeltpersoner og institutioner, 2. Den offentlige sygesikring, 3. Distribuerende læge, 4. Håndkøbsudsalg, herunder a) Håndkøb,  

 b) Receptsalg.
 5. Medicinudleveringssteder.
3. Vareforbrug (felt 107 og 809-814) Vareforbruget skal opgøres udfra varelagerets  

 værdi ved årets begyndelse med tillæg af varekøbet i  

 årets løb og med fradrag af varelagerets værdi ved  

 årets udgang.
Vareforbruget skal opgøres såvel inklusiv  

 som eksklusiv forfaldne leverancegebyrer, jf. § 5. nr. 3 i gældende  

 bekendtgørelse om aflæggelse af apoteksregnskab, samt forfaldne  

 leverandørrabatter, som er opnået i forbindelse med  

 frihandelsvarer.
Varelageret skal opgøres i overensstemmelse med de af  

 Sundhedsstyrelsen fastsatte regler herom, jf. gældende  

 bekendtgørelse om apotekernes varelageropgørelse.
 Omkostningsrelaterede leverandørrabatter, der er  

 opnået i forbindelse med apoteksforbeholdte lægemidler, skal ikke  

 medtages under vareforbrug, men opføres i stedet under særskilt  

 post for disse (felt 114a).
4. Lønudgifter (felt 109 og 815-839) Antal ansatte anføres i gennemsnit i  

 regnskabsåret med 1 decimal.
Under lønudgifter medregnes udover  

 egentlig løn også gaver, gratialer, tantieme og lignende samt  

 udgifter til arbejdsgiverbidrag og Apotekernes HjemmePC-ordning.
Modtagne tilskud for opretholdelse eller forøgelse  

 af praktikpladser, og betaling for undervisning af farmaceutstuderende og  

 farmakonomelever og lignende tilskud og refusioner fratrækkes  

 lønudgifterne.
Dette gælder dog ikke for vagttilskud og  

 stud.pharm-tilskud, der opføres under sektorafgift 3.
 Lønudgifterne skal specificeres for de enkelte  

 personalegrupper, og udgifterne skal omfatte såvel løn til  

 apotekets faste personale som løn til personer, der antages for  

 kortere perioder (vikarer).
Indbetaling af skyldige feriepenge til apotekerforeningens  

 Ferielønkasse i forbindelse med fratræden af en medarbejder  

 ansat før den 1. maj 1993 kan ikke opføres som  

 lønudgift.
Det indbetalte beløb fratrækkes på  

 statusposten: Skyldige feriepenge.
Se denne.
5. Husleje (felt 111 og 840-879) Huslejeudgifter skal specificeres for henholdsvis  

 apoteker, apoteksfilialer, apoteksudsalg og øvrige lejeudgifter,  

 herunder evt. udgifter til leje af parkeringspladser.
Udgifterne skal tillige  

 specificeres for ejede henholdsvis lejede lokaler.
Endvidere skal der  

 anføres oplysning om lokalernes størrelse.
 For lejede lokaler opføres den i henhold til  

 lejekontrakten betalte lejeudgift.
 Kun den egentlige lejeudgift må opføres.  

 Udgifter til opvarmning, centerforeninger og lignende, der opkræves  

 sammen med huslejen, skal opføres på de respektive konti  

 herfor.
 For lokaler, der ejes af apotekeren, opføres den af  

 apotekeren skønnede lejeværdi.
6. Energi (felt 112) Herunder opføres afholdte udgifter til opvarmning,  

 elektricitet og lignende af apotekslokalerne.
7. Vedligeholdelse (felt 113) Under vedligeholdelse opføres udgifter til  

 reparation og vedligeholdelse af apotekslokaler, inventar og edb-udstyr  

 (hardware).
 Såfremt apotekeren er lejer, og apotekeren  

 ifølge lejekontrakten er forpligtet til at vedligeholde f.eks.  

 facaden, opføres disse udgifter.
 Såfremt apotekslokalerne er indrettet i ejendommen,  

 der ejes af apotekeren, er udgifter til evt. vedligeholdelse af ejendommen  

 apoteksregnskabet uvedkommende.
8. Forsikringer (felt 114) Herunder opføres udgifter til forsikringer af  

 apotekets inventar, varelager, regnskabsbilag, drift og personale m.v.
Endvidere kan der opføres udgifter til  

 ophørende livsforsikringer, der ligger til sikkerhed for lån  

 optaget af hensyn til apoteksdriften, herunder ombygninger.
Forsikringens  

 pålydende skal være afpasset efter lånets størrelse.  

  Den opførte udgift skal svare til udgiften til en ophørende  

 livsforsikring med udbetaling faldende med lige store beløb  

 årligt og med en løbetid, der svarer til lånets  

 løbetid.
 Såfremt apotekslokalerne er indrettet i ejendomme,  

 der ejes af apotekeren, kan udgifter til ejendomsforsikringer ikke  

 opføres under forsikringer.
9. Omkostningsrelaterede leverandørrabatter (felt 114a) Herunder opføres indtægter fra  

 omkostningsrelaterede leverandørrabatter.
 Rabatindtægterne skal opføres som en negativ  

 driftsudgift.
 Såfremt der indgår økonomiske fordele i  

 de modtagne omkostningsrelaterede leverandørrabatter, der ikke direkte  

 er knyttet til det enkelte varekøb, skal der detaljeret  

 redegøres for, hvorledes de økonomiske fordele er opgjort.  

 Redegørelsen foretages på et særskilt bilag til  

 regnskabet.
Det bemærkes i denne forbindelse, at den  

 økonomiske fordel, der består i at apotekere har en kredit hos  

 grossist på løbende måned plus 45 dage i gennemsnit, i  

 denne sammenhæng ikke opfattes som en økonomisk ydelse omfattet  

 af rabat reglen.
Tilsvarende gælder forrentning af apotekernes  

 indestående hos grossister til den af Sundhedsministeriet fastsatte  

 rentesats.
 De her nævnte økonomiske ydelser skal der  

 ikke redegøres for.
10. Tab på udestående fordringer (felt 115) Under tab på udestående fordringer  

 opføres de i årets løb afskrevne tab med fradrag af  

 beløb indgået på tidligere afskrevne fordringer.
Hvis det  

 indgåede beløb overstiger de afskrevne tab, opføres  

 forskelsbeløbet som en negativ driftsudgift.
 Tab på udestående fordringer må ikke  

 indeholde tab på henstandsordning for kronisk syge.
11. Andre driftsudgifter (felt 116 og 901-919) Andre driftsudgifter skal specificeres som  

 følger:
 a.
 Bidrag til privat pensionsordning: Herunder  

 opføres bidrag betalt i regnskabsåret til en pensionsordning  

 omfattet af § 7 i gældende bekendtgørelse om aflæggelse af  

 apoteksregnskab.
 b.
Kontingenter, kredsmøder m.v.: Herunder  

 opføres udgifter til kontingenter, centerforeninger,  

 handelsforeninger, farmaceutisk faglige sammenslutninger og lignende samt  

 udgifter til rejser og ophold i forbindelse med generalforsamlinger og  

 kredsmøder.
Udgifter til kontingenter til Danmarks Apotekerforening  

 kan ikke opføres på apoteksregnskabet.
 c.
 Kørsel: Herunder opføres udgifter til  

 kørsel med egne befordringsmidler samt udgifter til anden  

 kørsel.
Udgifter til kørsel med egne befordringsmidler  

 beregnes for personbilers vedkommende udfra antallet af kørte km, idet  

 der anvendes de satser for kørselsgodtgørelse med egne  

 befordringsmidler, som staten til enhver tid yder.
Anvendes vognen tillige  

 til anden kørsel, skal der føres kørselsbog.
Kørselsesgodtgørelse efter høj sats  

 indtil 20. marts 2000 udgør 256 øre pr. km indtil 20.000 km i  

 et kalenderår.
Ud over 20.000 km i et kalenderår er satsen 144  

 øre pr. km.
Kørselsgodtgørelsen efter høj sats  

 pr. 20. marts 2000 udgør 266 øre pr. km indtil 20.000 km i et  

 kalenderår.
Ud over 20.000 km i et kalenderår er satsen 154  

 øre pr. km.
For varevognes vedkommende kan kørselsudgifterne  

 enten beregnes udfra antallet af kørte km, jf. ovenfor, eller udfra de  

 faktiske udgifter til reparation, driftsmidler og lignende.
I  

 sidstnævnte tilfælde kan der under udgifter til forrentning og  

 afskrivning af apotekets anlægskapital opføres udgifter til  

 forrentning og afskrivning af varevogn(e).
 Beregning af kørselsudgifter for varevogne skal ske  

 efter samme princip i hele den periode, varevognen anvendes af apoteket.
 d.
 Takster, bøger og blade.
 e.
 Porto,  og kontorrekvisitter.
 f.
 Telefon og telelinier.
 g.
Småinventar: Herunder kan opføres  

 udgifter til anskaffelse af mindre inventargenstande med en anskaffelsessum  

 på 9.500 kr. i 2000 eller derunder.
Beløbet reguleres i  

 overensstemmelse med det beløb, der er nævnt i § 5, stk. 3, i  

 gældende lov om skattemæssige afskrivninger.
 h.
 Rengøring: Under rengøring  

 opføres udgifter til vask, vand, renovation og  

 rengøringsrekvisitter samt udgifter til rengøring m.v., der  

 varetages af personer, der ikke er ansat på apoteket  

 (rengøringsselskab m.v.).
 i.
 Arbejdstøj: Herunder opføres udgifter  

 til anskaffelse af arbejdstøj.
 j.
 Udgifter til undervisning, kurser og kongresser:  

 Det bemærkes, at uddannelsesafgift ikke skal opføres her, idet  

 denne udgift skal opføres under sektorafgift 3.
 k.
 Traktement af personale: Herunder opføres  

 udgifter til traktement af personalet i arbejdstiden samt udgifter til  

 personalemøder og -fester.
 l.
 Repræsentation.
 m.
 Revisorhonorar.
 n.
 Eksternt edb-bogholderi.
 o.
 Edb-Software: Herunder opføres udgifter til  

 erhvervelse af edb-Software og udgifter til abonnement af samme.
 p.
 Leje af materiel: Herunder opføres udgifter  

 til leje eller leasing af materiel, f.eks. edb-anlæg,  

 fotokopieringsmaskiner, tyverialarm og lignende.
 q.
 Arbejdsmiljøafgift.
 r.
 Varelageropgørelse, inkl. taksator-honorar i  

 forbindelse med overdragelse.
 s.
 Markedsføringsudgifter, herunder annoncering og  

 dekoration.
 t.
Diverse udgifter: Som eksempler på udgifter  

 kan nævnes inkassogodtgørelse, udgifter til advokatbistand,  

 stempeludgifter og teknikerhonorar vedrørende inventaranskaffelser  

 m.v.
For så vidt angår inkassogodtgørelse bemærkes,  

 at når der ved indehaverskifte sker overdragelse af udestående  

 fordringer til den tiltrædende apoteker mod inkassogodtgørelse,  

 skal denne godtgørelse opføres under inkasso med et positivt  

 tal i den fratrædende apotekers opgørelse og et negativt tal i  

 den tiltrædende apotekers opgørelse.
Her opføres  

 endvidere tab- og gevinst ved salg/kassation af inventar, edb-udstyr og  

 varevogne.
12. Forrentning (felt 118 og 920-934) Udgifter til forrentning beregnes efter § 8 og § 9 i gældende  

 bekendtgørelse om aflæggelse af apoteksregnskab, jf.  

 bemærkningerne til de enkelte statusposter.  

 Sundhedsministeriet meddeler i december måned i regnskabsåret de  

 rentesatser, der skal benyttes.  

 Den af sundhedsministeriet fastsatte rentesats for så vidt angår  

 opgørelse af forrentningsudgifterne af aktiverne inventar, edb-udstyr,  

 indretning, udestående fordringer, varevogne og kapital  

 vedrørende lejede lokaler skal så vidt muligt svare til den  

 gennemsnitlige rentesats, hvormed den i apotekerne indskudte fremmedkapital  

 forrentes.
Den af Sundhedsministeriet fastsatte rentesats for  

 så vidt angår opgørelse af forrentningsudgifterne af  

 varelageret skal så vidt muligt svare til den gennemsnitlige  

 forrentning af apotekernes indestående hos grossisterne.
Samme  

 rentesats skal anvendes for så vidt angår det beløb, der  

 udgør apotekets rentefordel ved rentefri leverandørkreditter  

 jf. § 9 i bekendtgørelsen.
Ved renteberegning regnes året  i antal faktiske  

 dage.
Ved indehaverskifte beregnes forrentning forholdsmæssigt for dele  

 af år.
Ved nyoprettelse beregnes forrentning fra den dag, apoteket  

 åbnes.
13. Afskrivning (felt 119 og 935-939) Udgifterne til afskrivning beregnes efter bestemmelserne i  

 § 10 i gældende bekendtgørelse om aflæggelse af  

 apoteksregnskab, jf. tillige bemærkninger nedenfor til de enkelte  

 statusposter.
14. Henstandsordning for kronisk syge (felt 1001-1004) For regnskabsåret specificeres:
 a.
 Antal personer, der har været omfattet af  

 henstandsordningen.
 b.
 Det samlede antal henstandsgebyrer, som apoteket er  

 berettiget til at modtage.
 c.
 Antal rykkere apoteket har sendt ud.
 d.
 Anmeldte tab på henstandsordningen: Herunder  

 opføres tab på henstandsordning for kronisk syge, der er  

 indberettet til Danmarks Apotekerforening.
II.  Statusoplysninger 1. Inventar (felt 401-408) Primosaldoen på inventarkontoen er identisk med  

 forrige års ultimosaldo.
Hvis ikke skal der vedlægges en  

 forklaring.
Inventarkonto ved årets begyndelse omfatter det  

 beløb, der er anvendt til overtagelse og anskaffelse af inventar til  

 apotek, apoteksfilial, apoteksudsalg og håndkøbsudsalg med  

 fradrag af afskrivninger foretaget i tidligere år samt af øvrige  

 foretagne reduktioner i tidligere år på inventarkontoen i  

 forbindelse med salg eller kassation af inventar.
Ved indehaverskifte  

 udgør overdragelsessummen for inventaret ultimoværdien for den  

 fratrædende apoteker hhv. primoværdien for den tiltrædende  

 apoteker.
Tab/gevinst ved inventaroverdragelsen registreres som kasseret  

 inventar.
Ved nyoprettelse udgør det før apotekets åbning  

 anskaffede inventar primoværdien.
Inventarkonto ved årets udgang beregnes ved til  

 inventarkontoen ved årets begyndelse at tillægge  

 inventaranskaffelser i årets løb og fradrage afskrivninger samt  

 værdien af kasserede og/eller solgte inventargenstande.
Tab/gevinst ved  

 udskiftning af inventar overføres til driftsregnskabet under andre  

 driftsudgifter, diverse udgifter.
Ved indehaverskifte i årets  

 løb beregnes ultimosaldoen på tilsvarende måde.
Inventargenstande med en anskaffelsessum på  kr.  

 9.500 i 2000 eller derunder kan udgiftsføres over driften i  

 anskaffelsesåret.
Beløbet reguleres i overensstemmelse med det  

 beløb, der er nævnt i § 5, stk. 3, i gældende lov om  

 skattemæssige afskrivninger.
Udgifter til opstilling, tilpasning og forandring af  

 inventar, der ikke medfører indretningsmæssige ændringer,  

 opføres under inventaranskaffelser, mens udgifter til teknisk bistand  

 til inventaranskaffelser og forandringer m.v. opføres under andre  

 driftsudgifter.
Udgifter til reparation og almindelig vedligeholdelse af  

 inventar opføres under vedligeholdelsesudgifter.
 Af udgifter til anskaffelse og installation af markiser,  

 ventilationsanlæg, tyverialarm og lignende opføres udgifter til  

 selve materiellet under inventaranskaffelser, medens udgifter til  

 installation opføres under indretningsudgifter.
 På inventarkontoen afskrives årligt 10 pct. af  

 det ved årets begyndelse bogførte beløb.  

 Inventaranskaffelser i årets løb afskrives med 25 pct.
Omfatter opgørelsen kun en del af året og  

 apotekeren afgår i løbet af året afskrives en  

 forholdsmæssig del.
Nyanskaffelser, foretaget i det år apotekeren  

 afgår, afskrives med 25 pct.
Overtager apotekeren i løbet af  

 året apoteket, betragtes det overtagne inventar som nyanskaffet og skal  

 således afskrives med 25 pct. uanset driftsperiodens længde.
 Det beløb, der kan opføres til forrentning,  

 beregnes som gennemsnittet af inventarets bogførte værdi ved  

 årets begyndelse og udgang.
2. Edb-udstyr (felt 409-416) Kontoen for edb-udstyr ved årets begyndelse omfatter  

 det beløb, der er anvendt til overtagelse og anskaffelse af edb-udstyr  

 til apotek, apoteksfilial og apoteksudsalg  med fradrag af afskrivninger  

 foretaget af indehaveren i tidligere år samt af øvrige foretagne  

 reduktioner i tidligere år i forbindelse med salg eller kassation.
Ved indehaverskifte udgør overdragelsessummen for  

 edb-udstyret ultimoværdien for den fratrædende apoteker hhv.  

 primoværdien for den tiltrædende apoteker.
Tab/gevinst ved  

  overdragelse af edb-udstyr registreres som kasseret edb-udstyr.
Ved  

 nyoprettelse udgør det før apotekets åbning anskaffede  

 edb-udstyr primoværdien.
Kontoen for edb-udstyr ved årets udgang beregnes ved  

 til kontoen ved årets begyndelse at tillægge edb-anskaffelser i  

 årets løb og fradrage afskrivninger samt værdien af  

 kasseret og/eller solgt edb-udstyr.
Tab/gevinst ved udskiftning af edb-udstyr  

 overføres til driftsregnskabet under Andre driftsudgifter, diverse  

 udgifter.
Ved indehaverskifte i årets løb beregnes ultimosaldoen  

 på tilsvarende måde.
Udgifter til opstilling m.v. af edb-udstyr opføres  

 under edb-anskaffelser.
Udgifter til reparation og almindelig vedligeholdelse  

 af edb-udstyr opføres under vedligeholdelsesudgifter.
Edb-udstyr anskaffet i 2000 eller senere afskrives fra og  

 med anskaffelsesåret med 33 1/3 pct. årligt af  

 anskaffelsessummen.
Edb-udstyr anskaffet i 1998 eller senere afskrives fra og  

 med anskaffelsesåret med 25 pct. årligt af anskaffelsessummen.  

 Edb-udstyr anskaffet i 1996 eller 1997 afskrives fra og med  

 anskaffelsesåret med 20 pct. årligt af anskaffelsessummen.
Omfatter opgørelsen kun en del af året og  

 apotekeren afgår i løbet af året, afskrives en  

 forholdsmæssig del.
Nyanskaffelser foretaget i det år apotekeren  

 afgår afskrives med 33 1/3 pct.
Overtager apotekeren i løbet af  

 året apoteket, betragtes det overtagne edb-udstyr som nyanskaffet og  

 skal således afskrives med 33 1/3 pct. uanset driftsperiodens  

 længde.
 Det beløb, der kan opføres til forrentning,  

 beregnes som gennemsnittet af edb-udstyrets bogførte værdi ved  

 årets begyndelse og udgang.
3. Indretning (felt 417-422) Ved indretningsudgifter forstås udgifter, der  

 investeres i apotekslokaler og hvis afholdelse ikke tilfører apotekets  

 inventar eller apoteksejendommen en forøget værdi, der vil give  

 sig udslag i en højere overtagelsessum i tilfælde af  

 indehaverskifte.
Værdien af apotekets indretning ved årets  

 begyndelse omfatter de beløb, der i tidligere år er  

 henført til indretningsudgifter med fradrag af de i tidligere år  

 foretagne afskrivninger.
Indretningskontoen kan bestå af flere  

 indretningskonti, der skal afskrives særskilt, hvilket skal  

 fremgå af regnskabet.
Primoværdien er lig foregående  

 års ultimoværdi.
Ved nyoprettelser udgør  

 indretningsudgifter afholdt forud for apotekets åbning  

 primosaldoen.
 Værdien af apotekets indretning ved årets  

 afslutning beregnes ved til værdien ved årets begyndelse at  

 tillægge afholdte indretningsudgifter i årets løb og  

 fradrage årets afskrivninger.
 Som eksempler på indretningsudgifter kan  

 anføres:
 1.
 Særlige udgifter til bygningsmæssige  

 foranstaltninger i forbindelse med inventaranbringelse og installation af  

 edb-udstyr.
 2.
 Udgifter til installation af ventilationsanlæg,  

 tyverialarm og lignende, der installeres af hensyn til apoteksdriften.
 3.
 Udgifter til bygningsmæssige foranstaltninger,  

 bortset fra almindelig vedligeholdelse, i lejede apotekslokaler.
 4.
 Udgifter til bygningsmæssige foranstaltninger,  

 bortset fra almindelig vedligehold, i apotekslokaler, der ejes af apotekeren,  

 når udgifterne afholdes specifikt af hensyn til apoteksvirksomheden og  

 derfor ikke vil tilføre ejendommen en øget værdi, hvis  

 lokalerne skal anvendes til andet formål.
 5.
 Udgifter til teknisk bistand vedrørende indretning  

 af apotekslokaler, herunder arkitekthonorar.
 6.
 Ved nyoprettelse af apoteker, udgifter til  

 lønninger til personale samt til husleje, opvarmning m.v. inden  

 apotekets åbning.
 7.
 Udgifter til "Nøglepenge".
Indretningsudgifter på indtil 50.000 kr. afskrives i  

 det år, hvor udgiften er afholdt.
Indretningsudgifter på mere end  

 50.000 kr. afskrives lineært med 10 pct. pr. år af de oprindeligt  

 afholdte udgifter, dog mindst 50.000 kr. årligt, indtil restsaldoen  

 udgør 50.000 kr. eller derunder, der afskrives det følgende  

 år.
Apoteksudsalg knyttet til hhv. et apotek eller en apoteksfilial  

 betragtes som én enhed.
Ved indehaverskifte afskrives alle endnu ikke  

 afskrevne indretningsudgifter.
 Af hensyn til afskrivningsberegningen skal  

 størrelsen af de oprindeligt afholdte indretningsudgifter  

 anføres.
 Det beløb, der kan opføres til forrentning,  

 beregnes som gennemsnittet af indretningens bogførte værdi ved  

 årets begyndelse og udgang.
4. Varelager (felt 423-435) Varelageret på apoteker, apoteksfilialer og  

 apoteksudsalg ved årets begyndelse og udgang skal opgøres i  

 overensstemmelse med de til enhver tid gældende bestemmelser om  

 apotekernes varelageropgørelse, jf. bekendtgørelse om  

 apotekernes varelageropgørelse.
 Varelagerets sammensætning på de 2 seneste  

 opgørelsesdage skal specificeres som følger:
 1. Farmaceutiske specialiteter og magistrelle  

 lægemidler.
 2. Sygeplejeartikler, forbindsstoffer og andre  

 frihandelsvarer.
 3. Andre varer, herunder råvarer og emballage.
Det beløb, der kan opføres til forrentning,  

 beregnes som gennemsnittet af varelagerets værdi ved årets  

 begyndelse og udgang.
Ved indehaverskifte anvendes den i forbindelse med  

 indehaverskiftet foretagne opgørelse af varelagerets værdi som  

 ultimoværdi i den fratrædende apotekers regnskab.  

 Primoværdien i den tiltrædende apotekers opgørelse er  

 overtagelsessummen for varelageret.
5. Udestående fordringer (felt 501-506) Der skal ved udgangen af hvert kvartal foretages en  

 opgørelse over apotekets udestående fordringer (ekskl.  

 merværdiafgift).
 Det beløb, der kan opføres til forrentning,  

 beregnes som gennemsnittet af apotekets udestående fordringer ved  

 udgangen af hvert kvartal forhøjet med halvdelen.
6. Varevogne (felt 513-519) Herunder opføres værdien af apotekets  

 varevogn(e) i de tilfælde, hvor kørselsudgiften for varevognen  

 beregnes udfra de faktiske driftsudgifter.
Råder apoteket over flere  

 varevogne opføres varevognenes samlede værdi.
 Værdien ved årets begyndelse er varevognens  

 anskaffelsessum med fradrag af de i tidligere år foretagne  

 afskrivninger.
Ved indehaverskifte udgør overdragelsessummen for  

 varevogne ultimoværdien for den fratrædende apoteker hhv.  

 primoværdien for den tiltrædende apoteker.
Tab/gevinst ved  

 overdragelse af varevogne registreres som kasserede varevogne.
 Ved nyoprettelse udgør de før apotekets  

 åbning anskaffede varevogne primoværdien.
Værdien ved årets udgang opgøres ved  

 til værdien ved årets begyndelse at fradrage årets  

 afskrivning.
Tab/fortjeneste ved udskiftning af varevogn beregnes på  

 grundlag af den afskrevne værdi og overføres til  

 driftsregnskabet under Andre driftsudgifter, Diverse udgifter.
 Råder apoteket over flere varevogne beregnes  

 afskrivninger og forrentning samlet for alle varevogne.
Afskrivning for varevogne beregnes i  

 anskaffelsesåret med 30 pct. af anskaffelsessummen.
I følgende  

 år afskrives 30 pct. årligt af den bogførte værdi  

 ved årets begyndelse.
Omfatter opgørelsen kun en del af året og  

 apotekeren afgår i løbet af året, afskrives en  

 forholdsmæssig del.
Nyanskaffelser foretaget i det år apotekeren  

 afgår afskrives med 30 pct.
Overtager apotekeren i løbet af  

 året apoteket betragtes overtagne varevogne som nyanskaffede og skal  

 afskrives med 30 pct. uanset drifsperodens længde.
 Det beløb, der kan opføres til forrentning  

 beregnes som gennemsnittet af varevognens værdi ved årets  

 begyndelse og udgang.
7. Kapital vedrørende lejede lokaler (felt 520-540) For lejede apotekslokaler opføres forudbetalt  

 husleje og depositum.
 Til forrentning kan opføres gennemsnittet af  

 beløbene ved årets begyndelse og udgang.
8. Leverandørkreditter (felt 541) Størrelsen af apotekets rentefri  

 leverandørkreditter opgøres som 95 pct. af 2 måneders  

 vareforbrug.
 Beløbet fradrages i beløbet for apotekets  

 varelager, inden beregningen af forrentningen af varelageret foretages, jf.  

 s. 18.
9. Merværdiafgift (felt 542-543) Herunder skal opføres oplysning om den samlede  

 indgående og udgående merværdiafgift i årets  

 løb.
10.Skyldige feriepenge (felt 544-546) Herunder opføres apotekets skyldige feriepenge ved  

 årets begyndelse og udgang.
 Efter oprettelse af Apotekerforeningens  

 Ferielønkasse afvikles apotekets skyldige feriepenge i takt med  

 fratræden af medarbejder ansat før 1. maj 1993. Det  

 beløb, der indbetales til Ferielønkassen opføres i  

 rubrikken: Indbetaling til Ferielønkassen ved fratræden.
 Afvikling af apotekets skyldige feriepenge kan ikke  

 belaste driftsregnskabets lønudgift.
11.Skyldig overtid (felt 547-548) Hvis apoteket vælger at medregne skyldig overtid i  

 forbindelse med overarbejde for den enkelte medarbejder under  

 lønudgifter, skal værdien af den skyldige overtid anføres  

 herunder.
 Skyldig overtid opgøres pr. 1/1 og pr. 31/12 i det  

 pågældende regnskabsår.
 Hvis der ikke tidligere har været udgiftsført  

 ændringer i skyldig overtid på lønregnskabet, kan  

 værdien af skyldig overtid pr. 1/1 sættes til 0.
III.
Beregning og betaling af afgift og tilskud Afgifter og tilskud i henhold til kapitel 10 i  

 gældende lov om apoteksvirksomhed skal beregnes efter de til enhver tid  

 gældende regler herom.
Disse er specificeret i gældende  

 bekendtgørelse om beregning og betaling af afgift og tilskud i henhold  

 til lov om apoteksvirksomhed.
Beregningerne foretages på baggrund af de  

 endelige regnskabstal for apoteket med tilhørende filialer og  

 udsalg.
1. Sektorafgifter (felt 201-228) a) Beregningsgrundlag for sektorafgifter Beregningsgrundlaget for sektorafgifter er i henhold til §  

 3 i bekendtgørelsen:
bruttoomsætningen ÷ rabatudgifter ÷ tab på udestående fordringer b) Sektorafgifter, -tilskud og godtgørelser  

 m.v.
 Sektorafgifterne er opdelt i 3 grupper, alt efter hvem,  

 der opkræver afgifterne.
Sektorafgift 1 består af pensionsbidrag til  

 Apotekervæsenets Pensionsordning jf. §§ 5 og 6 i gældende  

 bekendtgørelse om Apotekervæsenets Pensionsordning og evt. af  

 pensionsbidrag til en privat pensionsordning jf. § 7 i gældende  

 bekendtgørelse om aflæggelse af apoteksregnskab.
Apotekerne  

 udnævnt på grundlag af ledige bevillinger opslået efter den  

 1. april 1995 kan således ved opgørelse af bidraget til  

 Apotekervæsenets Pensionsordning fradrage bidrag til en privat  

 pensionsordning i medfør af ovennævnte bestemmelse.
 Pensionsbidraget til Apotekervæsenets  

 Pensionsordning indbetales direkte til denne pensionsordning ved  

 giroindbetaling.
 Sektorafgift 2 består af afgift til  

 apoteksfilialgodtgørelser, afgift til  

 apoteksudsalgsgodtgørelser, afgift til ekstraordinære tilskud,  

 jf. § 4 i gældende bekendtgørelse om beregning og betaling af  

 afgift og tilskud i henhold til lov om apoteksvirksomhed, samt af  

 administrationsgebyr til staten, jf. § 1 i gældende  

 bekendtgørelse om administrationsgebyr for apoteker.
 Afgifterne betales af alle apoteker uanset om disse har  

 apoteksfilialer, apoteksudsalg eller modtager ekstraordinært  

 tilskud.
 Sektorafgift 2 overføres til driftsregnskabsskemaet  

 s. 3 og indgår i den endelige regulering af afgift/tilskud.
 Sektorafgift 3 består af uddannelsesafgift, stud.pharm.afgift  

 farmakonomelevgift/stud.pharm.tilskud-farmakonomelevtilskud,  

 vagtafgift/vagttilskud samt af henstandsordningsafgift.
 Afgifter og eventuelt tilskud opkræves henholdsvis  

 udbetales af Danmarks Apotekerforening.
Nettosektorafgift/Nettosektortilskud på  

 driftsregnskabsskemaets s. 2 beregnes som summen af sektorafgifterne  

 fratrukket de på skemaet anførte tilskud og godtgørelser  

 vedrørende sektorafgift 2 og 3. For sektorafgift 2 drejer det sig om  

 tilskud til de apoteker, der har filialer og apoteksudsalg jf.  

 bekendtgørelsens § 5 og tilskud til de apotekere, der har modtaget  

 ekstraordinært tilskud.
For så vidt angår  

 ekstraordinære tilskud drejer det sig om de tilskud, der er udbetalt i  

 2000, uanset hvilket år tilskuddet vedrører.
 Nettosektorafgift/Nettosektortilskud overføres til  

 driftsregnskabsskemaets s.1.
2. Ordinær afgift og ordinært tilskud a) Beregningsgrundlag for ordinær afgift og  

 tilskud.
 Beregningsgrundlaget for ordinær afgift og tilskud  

 er i henhold til § 1 i gældende bekendtgørelse om beregning og  

 betaling af afgift og tilskud:
Apotekets omsætning af receptekspederede  

 lægemidler til enkeltpersoner samt til dyr, der ikke holdes i  

 erhvervsmæssig øjemed + omsætning af  

 håndkøbslægemidler ÷ hertil svarende rabatudgifter.
Med hertil svarende  

 rabatter forstås de rabatter, der er nævnt i § 29 stk. 1, 2, 4 og  

 5 i gældende bekendtgørelse om beregning af forbrugerpriser  

 på apoteksforbeholdte lægemidler, samt rabatudgifter til den  

 offentlige sygesikring.
b) Ordinær afgift og tilskud beregnes på grundlag  

 af den fremkomne omsætning efter § 2 i gældende  

 bekendtgørelse om beregning af forbrugerpriser på  

 apoteksforbeholdte lægemidler, d.v.s. sundhedsministeren  

 fastsætter en beløbsgrænse for betaling af ordinær  

 afgift og tilskud.
 Apoteker, hvis omsætning i et kalenderår  

 overstiger den af sundhedsministeren fastsatte beløbsgrænse,  

 betaler til staten en omsætningsafgift på 4,3% af  

 forskelsbeløbet.
 Til apoteker, hvis omsætning i et kalenderår  

 er mindre end den af sundhedsministeren fastsatte beløbsgrænse,  

 betaler staten et omsætningstilskud på 4,3% af  

 forskelsbeløbet.
 Ved indehaverskifte i årets løb beregnes  

 ordinære afgifter og tilskud for den fortløbne periode på  

 baggrund af den endelige beløbsgrænse.
3. Samlet regulering af afgift/tilskud Viser den samlede regulering af ordinær  

 afgift/tilskud (herunder filialgodtgørelse og  

 apoteksudsalgsgodtgørelse) og sektorafgift 2. Hvis der i årets  

 løb er indbetalt mindre til Lægemiddelstyrelsen end den  

 beregnede samlede afgift, eller hvis der fra Lægemiddelstyrelsen er  

 udbetalt mere end det beregnede samlede tilskud, skal forskelsbeløbet  

 indbetales til Lægemiddelstyrelsen.
Er den indbetalte afgift  

 større eller det udbetalte tilskud mindre end den endelige afgift  

 eller tilskud, vil forskelsbeløbet blive udbetalt af  

 Lægemiddelstyrelsen.
Efterreguleringer på 100 kr. og derunder  

 indbetales/udbetales ikke.
 Tilsvarende regulering foretages for så vidt  

 angår sektorafgift 1.
Ikrafttrædelse Denne vejledning erstatter Lægemiddelstyrelsens  

 vejledning af november 1999 til brug ved udarbejdelse af apoteksregnskaber og  

 finder anvendelse  på apoteksregnskaber for driftsåret 2000.
