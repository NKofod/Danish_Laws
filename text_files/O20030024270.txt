Resumé  



  

 Et arresthus modtog oplysninger om at en indsat var i besiddelse af ulovlige  

 stoffer, angiveligt gemt i endetarmen.
Da den indsatte ikke ønskede at  

 medvirke til en rektalundersøgelse, blev han anbragt i observationscelle.  

 Efter godt en time valgte den indsatte at få foretaget rektalundersøgelsen.  

 Mistanken om at den indsatte havde stoffer på sig, blev ikke bekræftet ved  

 undersøgelsen.
 Efter straffuldbyrdelseslovens § 107 kan der tillægges  

 erstatning til den der under fuldbyrdelse af straf mv. har været udsat for  

 andre uforskyldte indgreb end dem der er nævnt i lovens § 106.
 Direktoratet for Kriminalforsorgen afslog den indsattes  

 anmodning om erstatning for undersøgelsen og lagde ved afgørelsen bl.a. vægt  

 på  

 at den indsatte selv havde indvilget i at blive undersøgt.
 Ombudsmanden  

 udtalte at der  

 ved afgørelsen af om en indsat har været udsat for et uforskyldt indgreb,  

 ikke  

 kan lægges vægt på hvorledes den pågældende har stillet sig til ønsket om en  

 undersøgelse.  

 Ombudsmanden  

 kritiserede  

 Direktoratet for Kriminalforsorgen for at have ladet dette kriterium indgå i  

 vurderingen af erstatningsspørgsmålet og henstillede til direktoratet at  

 træffe  

 en ny afgørelse i sagen.
Ombudsmanden  

 bemærkede i  

 øvrigt at man i et tilfælde som det foreliggende hvor myndighederne som  

 alternativ til en frivillig medvirken har andre midler til rådighed,  

 vanskeligt  

 kan tale om frivillighed.
Dette gælder i særdeleshed i et tilfælde hvor den  

 pågældende  

 efter at have været anbragt i observationscelle indvilger i at lade sig  

 undersøge.
 Direktoratet for Kriminalforsorgen traf en ny afgørelse i  

 sagen uden inddragelse af ovennævnte kriterium, hvilken afgørelse  

 ombudsmanden  

 tog til efterretning. (J.nr. 2002-4137-625).
Inddragelse af ulovligt kriterium i sag om  

 erstatning efter  

  

 personundersøgelse  straffuldbyrdelseslovens § 107 Den 12. april 2002 modtog  

 Københavns Fængsler oplysninger om at A var i besiddelse af ca. 50-60  

 rohypnol  

 og ca.  

 70 gram  

 hash som han angiveligt skulle have gemt i endetarmen.
Københavns Fængsler  

 oplyste herefter A om at han skulle have foretaget en rektalundersøgelse  

 eller  

  som alternativ hertil  iføres en bodypacker-dragt.
A blev  

 endvidere oplyst  

 om at han ville blive anbragt i observationscelle hvis han ikke frivilligt  

 indvilgede  

 i et af disse indgreb.
A ønskede ikke at medvirke  

 til de pågældende indgreb og blev derfor anbragt i observationscelle.
Efter  

 godt en time valgte A at få foretaget en rektalundersøgelse.
Mistanken om at  

 A  

 havde stoffer på sig, blev ikke bekræftet ved undersøgelsen.
 Den 20. maj 2002 anmodede A  

 Københavns Fængsler om erstatning for uberettiget rektalundersøgelse (eller  

 om strafafkortning).
 Den 20. august 2002 traf  

 Københavns Fængsler afgørelse i sagen og fandt at rektalundersøgelsen af A  

 havde været berettiget.
 Hvad spørgsmålet om  

 erstatning angik, henviste Københavns Fængsler A til Rigsadvokaten.
 I breve af 30. august 2002 og  

 4. september 2002 klagede A ved X Retshjælp til Direktoratet for  

 Kriminalforsorgen over Københavns Fængslers afgørelse i dens helhed.
Den 28. november 2002 traf  

 Direktoratet for Kriminalforsorgen afgørelse i sagen.
Af afgørelsen fremgik  

 bl.a. følgende:
 Ad 3:
 Direktoratet har som anført  

 ikke fundet grundlag for at kritisere den foretagne rectalundersøgelse eller  

 fremgangsmåden i forbindelse med denne.
 Direktoratet mener endvidere  

 at (A) ikke er berettiget til erstatning.
Direktoratet har ved  

 afgørelsen lagt vægt på kriminalitetens art og at (A) indvilligede i at blive  

 undersøgt.  

 Direktoratet har endvidere lagt vægt på at fængslet havde bestemte grunde til  

 at antage at (A) havde gemt stoffer indvortes.
Det er Direktoratets vurdering  

 at indgrebet ikke var uforskyldt uanset der ikke blev fundet noget i  

 forbindelse med undersøgelsen.
 Den 20. december 2002  

 indbragte X Retshjælp sagen for mig som partsrepræsentant for A.
 Retshjælpen anførte  

 vedrørende afslaget på erstatning at A havde følt sig presset til at medvirke  

 til rektalundersøgelsen, og at han således ikke kunne siges at have  

 indvilget  

 heri.
 Direktoratet for  

 Kriminalforsorgen henholdt sig i en udtalelse til direktoratets afgørelse af  

 28. november 2002.
Ombudsmandens udtalelse Efter straffuldbyrdelseslovens § 60, stk. 2, kan institutionens leder  

 eller den der bemyndiges dertil, af ordens- eller sikkerhedsmæssige hensyn  

 træffe bestemmelse om en nærmere undersøgelse af den indsattes person hvis  

 der er bestemte grunde til at antage at den indsatte er i uretmæssig  

 besiddelse af effekter.
En sådan nærmere undersøgelse af den indsattes person  

 må kun foretages under medvirken af en læge, jf. lovens § 60, stk. 6.
 Justitsministeriet, Direktoratet for Kriminalforsorgen har efter  

 straffuldbyrdelseslovens § 60, stk. 9, fastsat nærmere regler om  

 gennemførelse af undersøgelser af den indsattes person og opholdsrum, jf.  

 bekendtgørelse nr. 380 af 17. maj 2001. Bekendtgørelsens § 4 er sålydende:
§ 4.  

  

 Hvis den indsatte ikke vil medvirke til, at der gennemføres  

 recto-vaginal-undersøgelse, eller hvis undersøgelsen af andre grunde ikke kan  

 gennemføres, kan den indsatte i stedet udelukkes fra fællesskab under  

 observation af en vagt efter reglerne i bekendtgørelse om udelukkelse af  

 indsatte  

 fra fællesskab, herunder anbringelse i observationscelle m.v., i fængsler og  

 arresthuse. Straffuldbyrdelseslovens §§  

 106 og 107 er sålydende:
§ 106.  

  

 En indsat har ret til erstatning efter reglerne i  

 retsplejelovens §  

 1018 a,  

 såfremt den indsatte uforskyldt har udstået fængselsstraf i for lang tid, været anbragt i forhørscelle, strafcelle eller  

 sikringscelle eller været udelukket fra fællesskab.
§ 107.  

  

 Der kan tillægges den, der under fuldbyrdelse af straf m.v.  

 har været udsat for andre uforskyldte indgreb end de i § 106 nævnte,  

 erstatning  

 efter reglerne i retsplejelovens §  

 1018  

 a. Erstatning efter § 107 er,  

 som det fremgår, fakultativ (erstatning kan ydes)  i  

 modsætning til erstatning  

 efter § 106. Spørgsmålet er dog om den formuleringsmæssige forskel vil få  

 nogen betydning i praksis, hvilket Hans Jørgen Engbo i  

  

 Straffuldbyrdelsesret  

  

 (DJØFs forlag, 2001), s. 159, med en  

 henvisning til praksis efter retsplejelovens § 1018 b, antager ikke vil blive  

 tilfældet.
 Hans Jørgen Engbo har samme  

 sted anført følgende om begrebet uforskyldt (s. 159):
Kravet om, at indgrebet skal  

 være  

  

 uforskyldt  

  

 , betyder, at der  

 ikke må foreligge egen skyld, hvortil det efter almindelige  

 erstatningsretlige principper må kræves, ·  

  

 	  

 at den indsattes adfærd har indeholdt et  

 dadelværdigt moment (culpa), ·  

  

 	  

 at denne adfærd har forårsaget indgrebet  

 (causalitet), og ·  

  

 	  

 at indgrebet har stået for den indsatte som  

 en påregnelig følge af hans adfærd (adækvans). Der er i en tilknyttet note  

 (nr. 51) henvist til praksis efter retsplejelovens §  

 1018 a, stk. 3, og § 1018 d, stk. 2,  

 som nærmere beskrevet.
Der er endvidere henvist til s. 31ff i betænkning nr.  

 801/1977  

 om erstatning i anledning af strafferetlig forfølgning.
 Såvel Københavns Fængsler som  

 Justitsministeriet, Direktoratet for Kriminalforsorgen har truffet afgørelse  

 om rektalundersøgelsens lovlighed (om der har været bestemte  

 grunde til at  

 gennemføre undersøgelsen, jf. straffuldbyrdelseslovens § 60, stk. 2). At  

 dette  

 har været tilfældet, er for så vidt uomtvistet i sagen hos mig.
 Direktoratet for  

 Kriminalforsorgen har herefter truffet afgørelse om hvorvidt (A)s  

 anmodning om  

 erstatning for den gennemførte undersøgelse skulle imødekommes.
 Min undersøgelse angår  

 direktoratets afgørelse om afslag på erstatning  herunder og især det  

 forhold  

 at (A) efter direktoratets opfattelse har indvilliget i at blive undersøgt  

 (punkt I nedenfor).
 Jeg har ikke inddraget  

 Københavns Fængsler i min behandling af retshjælpens klage og er derfor  

  på  

 det foreliggende grundlag  afskåret fra at udtale mig om spørgsmålet om  

 Københavns Fængslers vejledning af (A) (vejledningen om kompetenceforholdene  

 vedrørende erstatningsspørgsmålet).
I.
Direktoratet for  

 Kriminalforsorgens afgørelse og begrundelsen for afgørelsen om at afslå at  

 betale  

 erstatning Direktoratet for  

 Kriminalforsorgen har den 28. november 2002 begrundet direktoratets afslag på  

 anmodningen om erstatning, jf. straffuldbyrdelseslovens § 107 (og afgørelsen  

 om at godkende rektalundersøgelsen af (A)), således:
Direktoratet har ved  

 afgørelsen lagt vægt på kriminalitetens art og at (A) indvilligede i at blive  

 undersøgt.
Direktoratet har endvidere lagt vægt på at fængslet havde bestemte  

 grunde til at antage at (A) havde gemt stoffer indvortes.
Det er  

 Direktoratets  

 vurdering at indgrebet ikke var uforskyldt uanset der ikke blev fundet noget  

 i  

 forbindelse med undersøgelsen. Jeg må forstå henvisningen til kriminalitetens art  

 således at dette ikke alene har været af betydning for afgørelsen om at  

 godkende at der blev foretaget rektalundersøgelse af (A), men også har  

 spillet  

 en rolle ved afgørelsen af erstatningsspørgsmålet.
 Det giver mig ikke anledning til bemærkninger at dette forhold  

 er indgået i begge afgørelser.
Jeg kan heller ikke kritisere at direktoratet har  

 tiltrådt Københavns Fængslers vurdering af at der var bestemte grunde  

 til at  

 antage at (A) havde gemt stoffer indvortes.
Dette har betydning for  

 afgørelsen  

 om rektalundersøgelsen og kan efter omstændighederne have betydning for  

 erstatningsspørgsmålet.
Om det forhold at Direktoratet for Kriminalforsorgen  

 har lagt vægt på at (A) indvilgede i at blive undersøgt, bemærker  

 jeg at der  

 efter min opfattelse ved afgørelsen af om den pågældende har været udsat for  

 et uforskyldt indgreb, ikke kan lægges vægt på hvorledes den pågældende har  

 stillet sig til ønsket om en undersøgelse.
Jeg mener derfor at det er en fejl  

 at Direktoratet for Kriminalforsorgen har ladet dette kriterium indgå i  

 vurderingen af erstatningsspørgsmålet.
 Jeg har samtidig hermed gjort  

 Direktoratet for Kriminalforsorgen bekendt med min opfattelse, og jeg har  

 henstillet til direktoratet at træffe en ny afgørelse.
 Jeg bemærker i øvrigt  

 følgende:
I et tilfælde som det  

 foreliggende hvor der som alternativ til en frivillig medvirken er de midler  

 til rådighed som er nævnt i bekendtgørelsens § 4, kan man vanskeligt tale om  

 frivillighed i noget tilfælde.
Og i tilfælde hvor den pågældende efter at  

 have  

 været anbragt i observationscelle indvilger i at lade sig undersøge, kan det  

 i  

 hvert fald ikke karakteriseres som frivillig medvirken.
Jeg har anmodet Direktoratet  

 for Kriminalforsorgen om at underrette mig om direktoratets fornyede  

 afgørelse. Den 30. december 2003 traf  

 Direktoratet for Kriminalforsorgen en ny afgørelse i forhold til A uden  

 inddragelse af ovennævnte kriterium.
Direktoratet underrettede samtidig  

 ombudsmanden herom.
 I brev af 14. januar 2004 til  

 direktoratet tog ombudsmanden afgørelsen til efterretning.
