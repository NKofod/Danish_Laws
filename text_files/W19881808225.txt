Størrelsen af et til et byzoneareal tilskyllet areal blev fastsat på  

 grundlag af en af klageren indhentet landinspektørerklæring.
Værdien ansattes  

 til 5 kr. pr. (m2) idet det tilskyllede areal fik status som beliggende i  

 landzone, indtil lokalplan forelå.
 A klagede over den af skyldrådet ved 18. alm. vurdering pr. 1. januar 1986  

 foretagne ansættelse af grundværdien.
 Klageejendommen omfattede et enfamilieshus på et grundareal, der ifølge  

 matriklen udgjorde 1.860 (m2), og beliggende ned til Svendborgsund.
Svendborg Kommunes Tekniske Forvaltning var i anden anledning blevet  

 opmærksom på, at arealerne vedrørende en række ejendomme, beliggende ved  

 Svendborgsund, var større end arealerne ifølge matriklen, hvilket skyldtes  

 tilskylning.
De tilskyllede arealer blev opmålt efter luftfotokort, hvorefter  

 klageejendommen fik tillagt et tilskyllet areal på 485 m2. Som led i  

 vurderingsmyndighedernes pligt til ved vurderingen at tage hensyn til  

 tilskyllede arealer, ansatte skyldrådet det tilskyllede areal til 50 kr. pr.  

 (m2).
 Landsskatteretten bemærkede, at vurderingsmyndighederne havde været  

 berettiget til at forøge ejendommens grundareal med et tilskyllet areal, hvis  

 størrelse dog kunne underkastes en nærmere prøvelse efter almindelige  

 bevisbedømmelsesprincipper.
 På baggrund af indholdet af en af klageren fra en landinspektør indhentet  

 erklæring fastsattes det tilskyllede areal til 127 (m2).
 Da tilskyllede arealer, ifølge en af Planstyrelsen anlagt praksis,  

 zonemæssigt får status som landzone, indtil lokalplan foreligger, kunne  

 Landsskatteretten tiltræde en af skyldrådet afgiven indstilling om  

 nedsættelse af grundværdiansættelsen for det tilskyllede areal til 127 (m2) a  

 5 kr.
 (* 1) Afgørelsen er offentliggjort i Skat 1988, nr. 9, side 554.
