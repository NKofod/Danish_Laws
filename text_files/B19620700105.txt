I.
REGULATIVETS OMRÅDE.
§ 1 Nærværende regulativ gælder for fiskeriet i Arreskov sø samt afløbet fra  

 denne til og med ålekisten ved Arreskov mølle.
Interessentskabet af lodsejere  

 benævnes »Fiskeriforeningen for Arreskov sø«.
II.
BESTEMMELSER OM FISKERIET.
§ 2 Fiskeriet i søen skal drives efter de af Danmarks Fiskeri- og  

 Havundersøgelser foreslåede retningslinjer.
§ 3 Foreningen overtager Arreskov gods ålekisteret mod en årlig ydelse  

 svarende til 216 kg ål, som er den årlige gennemsnitsfangst af ål i kisten i  

 årene 1951-52 - 1960-61. Prisen pr. kg ansættes lig med gennemsnitsprisen pr.  

 kg ål i det pågældende år.
Foreningen overtager tillige vedligeholdelsen af  

 ålekisten.
 I tilfælde af, at regulativet ophæves, går ålekisteretten tilbage til  

 Arreskov gods.
§ 4 På foreningens foranstaltning udsættes hvert år indtil 350.000 stk. glasål  

 eller 100.000 stk. sætteål i størrelse ikke over 20 cm.
Udsætningen skal hver  

 gang ske både på nordsiden, østsiden, sydsiden og vestsiden af søen.
§ 5 Som hidtil må der af den enkelte lodsejer ud for egen lod fiskes til eget  

 forbrug, men ikke til salg, med stang og snøre, samt 1 sæt ålekasteruser og  

 50 ålekroge pr. påbegyndt 400 m bredlængde.
Ruser og krogliner skal være  

 tydeligt mærket med standardflyder med lodsejerens navn og adresse.
Ikke  

 afmærkede redskaber betragtes som ulovlige.
§ 6 Ingen fiskeriberettiget må bortleje eller på anden måde overdrage sin  

 fiskeriret.
Derimod kan foreningen efter beslutning af en lovlig  

 generalforsamling udleje eller bortforpagte fiskeriet i hele søen (jfr. § 2),  

 enten det samlede fiskeri eller opdelt som lyst- og erhvervsfiskeri.
III.
FORENINGENS OPGAVER.
§ 7 Foreningens bestyrelse skal bestræbe sig for at ophjælpe fiskebestanden,  

 og søge den udnyttet bedst muligt f.eks. ved 1. bekæmpelse af uønskede fiskearter, indfangning af  

 legefisk til afstrygning, klækning og udsætning af yngel, eventuel opdræt og  

 udsætning af sættefisk, samt sikring af den størst mulige naturlige  

 opvandring af åleyngel til søen; 2. Hensigtsmæssig befiskning af de værdifulde  

 fiskearter på de tider, da prisen på disse er størst; 3. at påtale alle forureninger af vandet, som kan  

 antages at skade fiskeriet, og i det hele varetage dettes interesser over for  

 andre for fiskeriet uheldige indgreb i søens naturlige tilstand.
IV.
FORENINGENS INDRE FORHOLD.
§ 8 Medlem af foreningen er enhver lodsejer ved det i § 1 nævnte vandommråde.  

 Ingen anden kan være medlem.
§ 9 Foreningen ledes af en bestyrelse bestående af 3 personer, valgt blandt  

 medlemmerne eller disses funktionærer.
En skal være repræsentant for Arreskov  

 gods.
Formanden, der tillige kan være kasserer, er ulønnet.
Bestyrelsen og revisorerne vælges på den ordinære generalforsamling med  

 simpel majoritet for eet år ad gangen.
Genvalg kan finde sted.
 Bestyrelsen vælger ud af sin midte en formand, ligeledes for eet år ad  

 gangen.
Når bestyrelsen er valgt, sker der indberetning til fiskeriministeriet om,  

 hvem der er valgt, ligesom der gives indberetning til fiskeriministeriet om  

 senere stedfundne ændringer i bestyrelsens sammensætning.
Dersom regulativets  

 bestemmelser om valg af bestyrelse ikke overholdes, kan fiskeriministeren,  

 hvis der ikke inden 6 måneder efter derom fremsat henstilling fra  

 fiskeriministeriet vælges en bestyrelse, efter fristens udløb ophæve  

 regulativet, hvilket på fiskeriministeriets foranstaltning bringes til  

 almindelig kundskab for alle vedkommende.
§ 10 Regnskabsåret følger kalenderåret.
Såvel udgifter som indtægter fordeles på samtlige medlemmer i forhold til  

 loddernes bredlængde for det forløbne regnskabsår.
Afregning skal ske hvert  

 år inden udgangen af januar måned.
§ 11 Den ordinære generalforsamling, der skal afholdes inden udgangen af  

 januar, sammenkaldes af formanden med 14 dages varsel, enten ved  

 bekendtgørelse i lokale blade, eller ved skriftlig indvarsling med opgivelse  

 af dagsorden til hvert enkelt medlem.
På den ordinære generalforsamling aflægger formanden beretning om  

 foreningens virksomhed, og det reviderede regnskab fremlægges til  

 godkendelse.
Desuden skal der ske valg af bestyrelse.
Ekstraordinær  

 generalforsamling bekendtgøres som den ordinære generalforsamling og  

 sammenkaldes som denne så ofte, formanden finder det nødvendigt, eller når  

 mindst halvdelen af medlemmerne tilstiller formanden en af disse underskreven  

 begæring herom indeholdende dagsorden, hvorefter formanden inden 8 dage skal  

 bekendtgøre generalforsamlingen.
 Indkaldelse til generalforsamling tilstilles tillige fiskeriministeriet  

 med meddelelse om dagsordenen.
 Fiskeriministeren eller dennes stedfortræder har ret til at overvære  

 generalforsamlingen og deltage i forhandlingerne, men har ingen stemmeret.
§ 12 Enhver lovlig indvarslet generalforsamling er beslutningsdygtig og tager  

 sine bestemmelser med simpel majoritet.
 Skriftlig fuldmagt er gyldig, jfr. dog lov om ferskvandsfiskeri af 19.  

 december 1951, § 23, stk. 4. Hvert medlem har 1 stemme.
§ 13 Overtrædelse af regulativets bestemmelser forebringes, for så vidt de ikke  

 skal pådømmes af domstolene, for generalforsamlingen, der tager bestemmelse  

 om, hvorledes overtræderen skal straffes.
§ 14 Forandringer i, tillæg til eller ophævelse af regulativet skal vedtages på  

 en generalforsamling og godkendes af fiskeriministeriet.
En vedtagelse om  

 ophævelse af regulativet kan af fiskeriministeriet dog henvises til fornyet  

 behandling på førstkommende ordinære generalforsamling.
Regulativet kan ikke  

 forandres eller ophæves i 5 år at regne fra dets ikrafttræden, medmindre  

 ændring i naturforholdene gør det påkrævet.
§ 15 Arreskov sø har en bredlængde på 8.402 m.
Den i § 10, stk. 2, nævnte  

 fordeling af indtægter og udgifter afregnes for tiden efter nedenstående  

 procenter:
§ 16 For alle forhold, hvorom der ikke i dette regulativ er givet særlige  

 bestemmelser, gælder bestemmelserne i den til enhver tid gældende almindelige  

 lov om ferskvandsfiskeri. ------- Foranstående i henhold til § 23 i lov nr. 501 af 19. december 1951 om  

 ferskvandsfiskeri udarbejdede regulativ for fiskeriet i Arreskov sø samt  

 afløbet fra denne til og med ålekisten ved Arreskov mølle stadfæstes herved.
 Regulativet træder i kraft den 1. februar 1963.
 Fiskeriministeriet, den 20. december  

 1962.
A.
C.
Normann.
/C.
Flensborg.
 Eksp.
