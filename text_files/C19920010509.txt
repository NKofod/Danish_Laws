§ 1.  I medfør af Boligministeriets cirkulære af 19.  

 april 1989 om registrering af kommuneplaner, lokalplaner, byfornyelsesbeslutninger, varmeplaner og andre offentligretlige rådighedsindskrænkninger, der vedrører ejendomme beliggende i delområder i kommunerne har kommunerne gennemført en registrering af kommune-, ramme- og lokalplaner.
Registreringen er foretaget på baggrund af de foreliggende plandokumenter, jf.
Boligministeriets vejledning herom af 18. juli 1990. Kommunen påser entydigheden i registreringen.
§ 2.  Planregistret udvides pr. 15. august 1992 med  

 oplysninger om byfornyelsesbeslutninger ved overførsel af oplysninger fra  

 Bygge- og Boligstyrelsen til Planregistret.
Kommunen ajourfører herefter  

 registreringen af byfornyelsesbeslutninger løbende fra tidspunktet for  

 offentliggørelse af beslutningsforslag.
§ 3.  Planregistret udvides pr. 15. august 1992 med  

 oplysninger om varmeplaner og varmedelplaner ved overførsel af oplysninger  

 fra Energistyrelsen til Planregistret.
Kommunen ajourfører herefter  

 registreringen af varmeplaner og varmedelplaner løbende fra tidspunktet for  

 offentliggørelse af planforslag.
§ 4.  Med virkning fra 1. november 1992 åbnes mulighed  

 for privates adgang til Planregistrets oplysninger.
Kommunen vil modtage  

 afregning herfor i overensstemmelse med de betalingsordninger, som fastsættes  

 i medfør af Boligministeriets bekendtgørelse nr. 509 af 28. juni 1991 om  

 adgangen til at modtage oplysninger fra Bygnings- og Boligregistret (BBR)  

 samt oplysninger sammenstillet med flere ejendomsdataregistre m.v. og  

 digitale kort.
§ 5.  På Boligministeriets foranledning er udviklet et  

 informations- og forvaltningssystem - PLANINFO - til brug for kommunernes  

 arbejde med planlægningsopgaver.
Dette planinformationssystem, der kan  

 anvendes af kommunen på lokale edb-anlæg, stilles fra august 1992 til  

 rådighed for kommunen ved indgåelse af aftale herom med Boligministeriet.
Boligministeriet, den 2. juli 1992 Svend G.
Trollegaard Kommitteret / Martin Veis Jørgensen Civ. ing.
