 I medfør af lov nr. 140 af 1. juli 1927 om bekæmpelse af smitsomme  

 plantesygdomme og skadedyr fastsættes herved nedenstående bestemmelser.
§1 1. Det er forbudt her til landet at indføre San  

 Jose-skjoldlus.
Ligeledes er det forbudt at holde levende San Jose-skjoldlus  

 opbevaret her i landet eller i andet øjemed end nedenfor i § 2 anført at  

 bortfjerne dem fra det sted, hvor de findes.
 2. Bestemmelsen i stk. 1 gælder for skadedyret i alle  

 dets udviklingsstadier.
§ 2 Enhver, der på frugttræer, frugtbuske eller andre planter finder insekter,  

 der formodes at være San Jose-skjoldlus, skal uopholdelig gøre anmeldelse  

 herom til statens plantetilsyn, Gersonsvej 13, Hellerup (telefon Helrup 787).  

 (* 1) Anmeldelsen, der skal indeholde en nøjagtig angivelse af findestedet,  

 skal ledsages af grene eller skud med de pågældende skjoldlus.
§ 3 Enhver ejer eller bruger af arealer med frugttræer, frugtbuske eller andre  

 planter, der kan angribes af San Jose-skjoldlusen, og af lokaler, hvor  

 sådanne planter forefindes, er pligtig at give statens plantetilsyn den for  

 eftersøgning af San Jose-skjoldlusen nødvendige adgang.
§ 4 Hvis forekomst af San Jose-skjoldlusen måtte blive konstateret af  

 tilsynet, skal dette uopholdelig iværksætte sådanne foranstaltninger, som  

 skønnes egnede til at ødelægge skadedyret og forhindre dets spredning, og  

 ejeren eller brugeren af planter, jordstykker, lagre o. s. v., som  

 konstateres at være smittede eller mistænkes derfor, skal bistå tilsynet med  

 bekæmpelsen og følge de af tilsynet i så henseende givne anvisninger.
§ 5 Overtrædelse af de i denne bekendtgørelse indeholdte eller i medfør af  

 bekendtgørelsens fastsatte forskrifter straffes i overensstemmelse med  

 bestemmelserne i lov nr. 140 af 1. juli 1927 om bekæmpelse af plantesygdomme  

 og skadedyr.
§ 6 Denne bekendtgørelse træder straks i kraft.
 Landbrugsministeriet, den 7. februar  

 1951.
H.
Hauch.
/J.
Jensen.
