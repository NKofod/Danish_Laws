Hermed følger eksemplarer af lovbekendtgørelse nr. 417 af 19. december  

 1966 om påligningen af indkomst- og formueskat til staten.
Lovbekendtgørelsen  

 afløser lovbekendtgørelsen nr. 421 af 6. december 1965.
 Ved ændringsloven af 19. december 1966 er der dels indført nye regler,  

 dels foretaget ændringer i hidtidige regler, jfr. oversigten nedenfor.
 De nye regler og ændringer skal første gang anvendes ved skatteansættelsen  

 for skatteåret 1967-68. Lovbekendtgørelsens § 7, litra i, skal endvidere i  

 nogle undtagelsestilfælde finde anvendelse ved  

 "tilflytteransættelser" for skatteåret 1966-67, jfr. ændringslovens  

 § 2, stk. 3 (aftrykt i slutningen af lovbekendtgørelsen).
 Oversigt over de nye regler og ændringer.
 Redegørelse for de enkelte bestemmelser.
 ad 1) Til § 7, litra i.
Bestemmelsen hjemler skattefrihed for en række ydelser, der udbetales i  

 henhold til de nye love af 4. juni 1965 om folkepension og invalidepension  

 samt i henhold til enkepensionsloven.
Følgende beløb skal ikke medregnes ved  

 opgørelsen af den skattepligtige indkomst:
 Ydelser, der er udbetalt i henhold til den tidligere folke- og  

 invalidepensionslov, og som har været skattefri efter den hidtidige § 7,  

 litra i, er fortsat skattefri, jfr. ændringslovens § 2, stk. 2, (aftrykt i  

 slutningen af den nye lovbekendtgørelse).
 Opmærksomheden henledes på, at de i invalidepensionslovens § 3, stk. 2,  

 omhandlede beløb for erhvervsudygtighed skal medregnes ved opgørelsen af den  

 skattepligtige indkomst.
 ad 2) Til § 7, litra n.
 Ifølge denne bestemmelse skal boligsikringsydelser, der udredes i henhold  

 til den kommende lov om boligsikring, ikke medregnes ved opgørelsen af den  

 skattepligtige indkomst.
 Bestemmelsen får som hovedregel først praktisk betydning fra og med  

 skatteåret 1968-69. Hvor en skatteyder skal ansættes efter reglerne i  

 ligningslovens § 2 om tilflyttere fra udlandet, kan bestemmelsen dog få  

 betydning allerede i skatteåret 1967-68.
 Det bemærkes, at husejeren skal tage sine lejeindtægter til indtægt på  

 sædvanlig måde, selv om lejeren helt eller delvis betaler sin husleje ved  

 hjælp af boligsikringsydelser.
 ad 3) Til § 9, stk. 1.
 Overgrænsen for det faste lønmodtagerfradrag er forhøjet fra 400 kr. til  

 800 kr.
 Opmærksomheden henledes på, at lovændringen er sket på et så fremrykket  

 tidspunkt, at det ikke har været muligt at ændre selvangivelsesblanketten og  

 vejledningen til selvangivelsen.
Til vejledning for skatteyderne er der fremstillet en rød seddel, hvor der  

 redegøres for ændringen.
Sedlerne udsendes til skatteyderne samtidig med  

 selvangivelsesblanketterne.
 De skattelignende myndigheder anmodes om at være opmærksom på tilfælde,  

 hvor skatteydere har foretaget lønmodtagerfradraget efter den gamle regel,  

 således at fejlen berigtiges under ligningen.
 ad 4) Til § 14A.
 Lejeværdiprocenten for ejendomme, der kun indeholder en selvstændig  

 lejlighed, som tjener til bolig for ejeren, er forhøjet fra 2 til 2 1/4.
Der er givet nye bestemmelser om skattespørgsmål vedrørende  

 ejerlejligheder.
Bestemmelserne er foranlediget af lov nr. 199 af 8. juni  

 1966 om ejerlejligheder, der trådte i kraft den 1. juli 1966.
Ejerlejligheder, der ikke tjener til bolig for ejeren, omfattes ikke af  

 standardfradraget.
Dette fradrag kan således ikke anvendes, hvor det drejer  

 sig om erhvervslokaler, eller om boliger, som bebos af en anden end  

 lejlighedsejeren.
 Bestemmelsen i § 14A, stk. 3, der undtager fredede bygninger fra  

 standardfradragsreglen, gælder også for ejerlejligheder i fredede bygninger.
 ad 5) Til §§ 14B-14E.
 Bestemmelserne vedrører den skattemæssige behandling af de lejebeløb, som  

 husejerne skal binde ifølge den kommende lov om midlertidig regulering af  

 boligforholdene.
 Hvor det skønnes fornødent, kan skattemyndighederne kræve, at udlejeren  

 ved kvittering dokumenterer, hvilket beløb han faktisk har bundet i henhold  

 til boligreguleringsloven.
 Eksempel.
Den 1. oktober 1967 forudbetaler lejeren kontraktmæssigt husleje for tiden  

 1. december 1967 - 1. marts 1968. Lejen for denne periode udgør 900 kr.,  

 hvoraf 150 kr. er lejeforhøjelse i henhold til boligreguleringsloven.
Ved  

 opgørelsen af udlejerens skattepligtige indkomst for indkomståret 1967  

 medregnes lejen for december 1967, 300 kr., medens resten 600 kr., medregnes  

 i indkomståret 1968. Halvdelen af forhøjelsen på 150 kr., altså 75 kr., skal  

 ifølge boligreguleringsloven indbetales til instituttet inden 1. februar  

 1968. Forudsat at de 75 kr. først indbetales til instituttet i 1968, kan  

 udlejeren frarage beløbet i indkomståret 1968.
 Afgiften kan ikke fradrages ved opgørelsen af den skattepligtige indkomst.
Det er uden betydning for afgiftspligten, om den afgiftspligtige opfylder  

 de sædvanlige betingelser for indkomst- eller formueskattepligt.
De  

 almindelige regler om skattepligtens ophør ved død og om beskatningen af  

 dødsboer skal således ikke anvendes.
Der skal også svares afgift, selvom den  

 pågældende ikke har bopæl eller ophold her i landet, der begrunder  

 skattepligt.
 Der vil senere blive meddelt nærmere retningslinjer for anvendelsen af  

 afgiftsreglerne.
 ad 6) Til § 32C.
 Bestemmelsen giver skatterådene uden for København og Frederiksberg adgang  

 til at tage en tidligere foretagen ansættelse op til fornyet behandling og  

 eventuel ændring.
 Hvor skatterådet benytter sig af denne adgang, skal den fornyede  

 behandling og den eventuelle ændring ske inden for den frist, der i henhold  

 til ligningslovens § 32B gælder for tilendebringelse af skatterådets  

 arbejder, d.v.s. inden udløbet af november i det år, hvor skatten ansættes,  

 eller inden udløbet af den forlængede frist, som finansministeren måtte have  

 fastsat for vedkommende skatteråd.
Det er overladt til hvert skatteråd selv at tage stilling til, om en  

 skatteansættelse, som skatterådet tidligere har foretaget, skal optages til  

 fornyet prøvelse.
I modsætning til, hvad der gælder i København og  

 Frederiksberg, er der således ikke tillagt den enkelte skatteyder ret til at  

 begære sin skatteansættelse optaget til fornyet behandling af skatterådet.
Det er ikke en betingelse for et skatteråds fornyede behandling, at  

 skatteyderen - ved klage til landsskatteretten eller ved henvendelse til  

 skatterådet - har gjort indsigelse mod skatterådets ansættelse.
Det må dog  

 antages, at en genoptagelse af ansættelsen for skatterådet i praksis ofte vil  

 ske i anledning af en henvendelse fra skatteyderen.
Hvis en skatteyder  

 overfor skatterådet begærer sin ansættelse genoptaget, uden at denne begæring  

 tages til følge, skal anmodningen til skatterådet betragtes som en klage til  

 landsskatteretten.
 Der vil senere blive meddelt nærmere retningslinjer for skatterådenes  

 anvendelse af den nye beføjelse.
 Skattedepartementet, den 19. december  

 1966.
Hans P.
Gøtrik.
 / Knud Jensen.
