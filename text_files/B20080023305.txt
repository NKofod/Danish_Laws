Bekendtgørelse om udførsel af planter og planteprodukter m.m. 1) I medfør af §§ 2-5, § 13, stk. 1, 3 og 4, i lov om planteskadegørere, jf. lovbekendtgørelse nr. 760 af 29. juni 2006 og efter bemyndigelse fastsættes:
 § 1. Eksportører af planter og planteprodukter m.m. skal være registreret i Plantedirektoratet.
 § 2. Plantedirektoratet udsteder efter skriftlig ansøgning fra en eksportør plantesundhedscertifikat eller reeksportcertifikat for planter (herunder frø) og planteprodukter m.m., der skal føres ind i en stat, der ikke er medlem af Den Europæiske Union.
 Stk. 2. Ansøgningen skal indeholde oplysning om botanisk navn, mængde, oprindelsessted, avler-identifikation, afsenderens navn, transportmiddel samt modtagerens navn og adresse.
§ 3. Plantedirektoratet kan udstede certifikatet hvis det på baggrund af en undersøgelse af partiet, emballagen og de benyttede transportmidler, skønnes, at partiet overholder modtagerlandets indfør-selsbestemmelser.
Certifikaterne må kun indeholde oplysninger om plantesundhedsmæssige for-hold.
Stk. 2. Undersøgelse af partiet m.v. foretages af Plantedirektoratet.
Eksportøren skal yde Plantedirektoratet fornøden bistand ved undersøgelse af partiet.
 § 4. Plantedirektoratet beslutter, hvorvidt der i forbindelse med udstedelse af certifikater m.v. skal udføres partikontrol eller administrativkontrol.
 § 5. Afgivelse af urigtige oplysninger efter § 2, stk. 2, straffes med bøde.
 § 6. Bekendtgørelsen træder i kraft den 1. maj 2008.
Stk. 2. Bekendtgørelse nr. 185 af 18. marts 2005 om udførsel af planter og planteprodukter m.m. ophæves Plantedirektoratet, den 8. april 2008 Ole P.
Kristensen / Ruth Bahnsen 1) Bekendtgørelsen indeholder bestemmelser der gennemfører dele af Det Europæiske Fællesskabs rådsdirektiv 2000/29/EF af 8. maj 2000 om foranstaltninger mod indslæbning i Fællesskabet af ska-degører på planter eller planteprodukter om mod deres spredning inden for Fællesskabet, (EFT 2000, L 169, s.1), som bl.a. ændret ved Rådets direktiv 2002/89/EF af 28. november 2002 (EFT 2002, L 355, s. 45).
