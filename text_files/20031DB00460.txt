Betænkning afgivet af Retsudvalget den 6. maj 2004 Betænkning over Forslag til  

 folketingsbeslutning om forbedring af voldtægtsofres retsstilling før og  

 under  

 retssagen [af Anne Baastrup (SF), Elisabeth  

 Arnold (RV) og Line Barfod (EL)] 1. Udvalgsarbejdet Beslutningsforslaget blev fremsat den 2. december 2003 og var  

 til 1. behandling den 16. marts 2004. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse  

 med udvalgsarbejdet modtaget 1 skriftlig henvendelse fra Politifor-bundet i  

 Danmark.
Justitsministeren har over for udvalget kommenteret den skriftlige  

 henvendelse til udvalget.
Spørgsmål Udvalget har stillet 9 spørgsmål  

 til justitsministeren til skriftlig besvarelse, som denne har be-svaret.
2. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse  

                                                                         .
 Venstre og Det Konservative Folkeparti henviser til  

 justitsministerens redegørelse under 1. behandling.
 Dansk  

 Folkeparti udtaler:
Dansk  

 Folkeparti er enig i, at voldtægtsofre som udgangspunkt automatisk skal have  

 en  

 bistandsadvokat, der skal have ret til at deltage i sagens behandling ved  

 domstolene og have adgang til sagens materiale.
Dansk Folkeparti mener, at  

 Justitsministeriet bør genoverveje henvendelsen fra Politiforbundet i Danmark  

 og fremkomme med konkret forslag til, hvordan bistandsadvokaten kan virke,  

 idet  

 der selvsagt ikke må være berettiget tvivl om efterforskningens effektivitet.
Dansk  

 Folkeparti er enig i, at sagsbehandlingstiderne som anført i forslaget skal  

 nedbringes og omfattes af målsætningen i voldspakken.
Af svaret på spørgsmål  

 6  

 fremgår det, at Justitsministeriet vil anmode Rigsadvokaten om at undersøge  

 den  

 samlede sagsbehandlingstid i voldtægtssager.
Dansk Folkeparti mener ikke, at  

 det skulle være nødvendigt at udsætte dette i ca. 1 år, men opfordrer til, at  

 spørgsmålet allerede nu undersøges.
Dansk  

 Folkeparti er ikke overbevist om, at erstatningsnævnets praksis med krav om  

 politianmeldelse inden for 24 timer, forvaltes tilstrækkelig hensynsfuldt  

 over  

 for voldtægtsofre.
Det svar, der er fremkommet under udvalgsbehandlingen  

 (svar  

 på spørgsmål 7) virker uklart, idet der savnes oplysning om, hvor mange af de  

 100 sager der  

    

  

 blev afvist på grund af  

 for sen politianmeldelse, der vedrører voldtægt eller forsøg på voldtægt.  

 Dansk  

 Folkeparti opfordrer justitsministeren til snarest at tilvejebringe relevante  

 oplysninger herom.
 Dansk  

 Folkeparti har i folketingssamlingen 2003-04 taget initiativ til forbedring  

 af  

 voldtægtsofrenes retsstilling ved forslag L 231, hvor det i bemærkningerne  

 bl.a. anføres:
»Dansk  

 Folkeparti vil opfordre til, at der i Folketingets Retsudvalg og eventuelt  

 tillige i Socialudvalget og Sundhedsudvalget sker en drøftelse af, på hvilke  

 områder der er behov for forbedringer i lovgivningen eller i den  

 administrative  

 praksis.
Det kan være ændringer i politiets og retssystemets behandling af  

 voldtægtssager, f.eks. hurtigere eller automatisk tilkaldelse af  

 bistandsadvokat.  

 Det kan være hjælp til bearbejdning af traumet og dets følelsesmæssige  

 eftervirkninger.
Den offentlige sygesikring yder i dag voldtægtsofre tilskud  

 til behandling ved psykolog, jf. bekendtgørelse nr. 562 af 23. juni 1992, men  

 der kan være behov for at forbedre reglerne.
Men det kan også være en række  

 andre forhold, der bør ses kritisk efter og forbedres.
Denne gennemgang bør  

 efter Dansk Folkepartis opfattelse bl.a. ske på baggrund af de henvendelser,  

 regeringen og Folketinget modtager eller har modtaget fra Dansk Forening for  

 Kvinderet, Center for Voldtægtsofre, Joan-Søstrene og andre  

 interesseorganisationer.
Der bør formentlig også ske en gennemgang og  

 evaluering med udgangspunkt i den betænkning, der på initiativ af  

 Ligestillingsrådet blev afgivet i 1987.« Dansk  

 Folkeparti finder således, at der i nærværende beslutningsforslag er peget på  

 væsentlige forhold, der kalder på et politisk initiativ.
Beslutningsforslag  

 nr.  

 B 82 rummer gode intentioner, som bør udmøntes i en lovgivning.
Det er  

 påkrævet, at justitsministeren medvirker til, at de emner, der er nævnt foran  

 bliver bedre belyst, og Dansk Folkeparti opfordrer derfor ministeren til i  

 den  

 kommende folketingssamling at forberede en justering af  

    

  

 lovgivning og praksis, der især fokuserer på:
  

 	  

    

 bistandsadvokat til offeret,   

 	  

    

 nedbringelse af sagsbehandlingstiden i  

 voldtægtssager svarende til voldspakken,   

 	  

    

 ændring af Erstatningsnævnets praksis, så  

 24-timers reglen kan fraviges, når hensynet til ofrene kræver det,   

 	  

    

 eventuel forbedring af øvrig lovgivning  

 eller administrativ praksis, der tager hensyn til voldtægtsofrenes situation.
 Dansk  

 Folkeparti kan dog ikke tilslutte sig det i forslaget nævnte konfliktråd.  

 Dansk  

 Folkeparti vil ikke medvirke til og kan være bekymret for, at offeret, efter  

 at  

 der er begået en grov forbrydelse, bagefter skal møde voldtægtsmanden igen.
 Et  

  

 andet mindretal  

  

 i  

 udvalget (S) vil stemme hverken for eller imod beslutningsforslaget ved 2.  

 behandling.
Som nævnt under 1. behandling er Socialdemokratiet positivt  

 indstillet over for mange dele af dette forslag.
Således kan  

 Socialdemokratiet  

 støtte fem ud af seks punkter.
Alene punkt 2 i forslaget vækker  

 Socialdemokratiets skepsis.
Under 1. behandling understregede  

 Socialdemokratiet  

 vigtigheden af, at vi i Danmark lader anklagemyndigheden og dermed samfundet  

   

 på offerets vegne - påtage sig ansvaret for, at voldtægtssager føres som det  

 utvivlsomme signal om alvoren og det samfundsmæssige ejerskab.
Baggrunden har  

 netop været ikke at gøre voldtægt til en privat sag for offeret.  

 Socialdemokratiet tillægger således Advokatrådets, Landsforeningen Hjælp  

 Voldsofres og Landsorganisationen af Kvindekrisecentres (LOKK)  

 tilkendegivelser  

 i høringsoversigten om svaret på spørgsmål 2 stor vægt.
Bl.a.
Advokatrådet  

 problematiserer  

 forurettedes adgang til sagens materiale, hvilket jo også vil være tilfældet,  

 hvis det er dennes bistandsadvokat, som har denne adgang.
En bistandsadvokat,  

 som følger offeret fra start til slut som foreslået i punkt 1, kan  

 Socialdemokratiet derimod varmt støtte.
Ligesom de øvrige punkter som nævnt  

 også har Socialdemokratiets støtte.
 På baggrund af Socialdemokratiets konkrete stillingtagen til de  

 enkelte punkter finder Socialdemokratiet sig nødsaget til at undlade at  

 stemme.
 Et  

  

 tredje mindretal  

  

 i  

 udvalget (SF, RV, EL og KD) indstiller forslaget til folketingsbeslutning til  

  

 vedtagelse uændret.
 Tjódveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjódveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjódveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 82 Bilagsnr.
