Bilag 1 Bilag 2 Betænkning afgivet af Socialudvalget den 6. maj 2010 Betænkning over Forslag til lov om ændring af lov om retssikkerhed og administration på det sociale område og lov om social service (Sammenhæng mellem visitationskompetence og finansieringsansvar på det specialiserede socialområde) [af socialministeren (Benedikte Kiær)] 1. Ændringsforslag 2. Udvalgsarbejdet Møder Høring Skriftlige henvendelser Deputationer Samråd Spørgsmål 3. Indstillinger 4. Politiske bemærkninger 5. Ændringsforslag med bemærkninger Ændringsforslag Til § 1 Af et mindretal (S og SF), tiltrådt af et mindretal (RV og EL):
 1) Nr. 1 affattes således:
»1. I § 9, stk. 1, ændres »jf. dog § 9 a, stk. 4« til: »jf. dog stk. 7 og § 9 a, stk. 4«.« [Konsekvens af ændringsforslag nr. 4] 2) Det under nr. 2 foreslåede § 9, stk. 7, affattes således:
»Stk. 7. Den oprindelige opholdskommune har uanset stk. 1 pligt til at yde hjælp efter lov om social service, når denne kommune eller anden offentlig myndighed har medvirket til, at personen i en anden kommune har fået ophold i 1) boformer efter §§ 107, 109 og 110 i lov om social service, 2) institutioner under sygehusvæsenet, 3) institutioner under Kriminalforsorgen eller 4) boliger, boformer m.v., der træder i stedet for og kan sidestilles med boformer m.v. under nr. 1-3.« [Begrænsning af lovforslagets anvendelsesområde til midlertidige botilbud m.v.] 3) I det under nr. 3 foreslåede § 9, stk. 11, udgår »og § 9 a, stk. 7«.
[Konsekvens af ændringsforslag nr. 4] 4) Nr. 4 udgår.
[Unge anbragt uden for hjemmet, der i umiddelbar forlængelse af anbringelsen ved det fyldte 18 år får ophold i et (varigt) botilbud for voksne, undtages fra lovforslaget.
Konsekvens af ændringsforslag nr. 2] 5) I det under nr. 5 foreslåede § 9 c, stk. 6, 3. pkt., udgår »og § 9 a, stk. 7,«.
[Konsekvens af ændringsforslag nr. 4] 6) I den under nr. 7 foreslåede § 60 a og det under nr. 8 foreslåede § 66, stk. 1, 3. pkt., udgår »eller § 9 a, stk. 7,«.
[Konsekvens af ændringsforslag nr. 4] Til § 3 7) I stk. 2 og 3 udgår »§ 9 a, stk. 7,« og »og § 9 a, stk. 7,«, og »§ 1, nr. 2 og 4« ændres til: »§ 1, nr. 2«.
[Konsekvens af ændringsforslag nr. 4] 8) I stk. 6 udgår »§ 9 a, stk. 7,«, og »§ 1, nr. 2 og 4« ændres til: »§ 1, nr. 2«.
[Konsekvens af ændringsforslag nr. 4] Af socialministeren, tiltrådt af udvalget:
 9) I stk. 2 og 3 indsættes efter »§ 148, stk. 1«: »og 2«.
[Konsekvensrettelse] Til § 4 Af et mindretal (S og SF), tiltrådt af et mindretal (RV og EL):
 10) Paragraffen udgår.
[Unge anbragt uden for hjemmet før 1. juli 2003, der i umiddelbar forlængelse af anbringelsen ved det fyldte 18 år får ophold i et (varigt) botilbud for voksne, undtages fra lovforslaget.
Konsekvens af ændringsforslag nr. 2] Bemærkninger Til nr. 1-8 og 10 Til nr. 9 Ellen Trane Nørby V Erling Bonnesen V nfmd.
Peter Madsen V Sophie Løhde V Martin Henriksen DF fmd.
Tina Petersen DF Kristian Thulesen Dahl DF Vivi Kier KF Tom Behnke KF Mette Frederiksen S Orla Hav S Julie Skovsby S Lise von Seelen S Özlem Sara Cekic SF Astrid Krag SF Anne Marie Geisler Andersen RV Line Barfod EL Liberal Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 169 Oversigt over spørgsmål og svar vedrørende L 169 Oversigt over samrådsspørgsmål vedrørende L 169 Bilag 2 Et af udvalgets spørgsmål til socialministeren og dennes svar herpå.
 Spørgsmålet og socialministerens svar herpå er optrykt efter ønske fra DF.
 Spørgsmål 97:
 Med henvisning til at det gennem årene har været en væsentlig og basal ret for hjemløse  uden forudgående visitation  at kunne henvende sig direkte til den § 110 boform (tidligere herberger og forsorgshjem), der bedst kunne imødekomme den hjemløses behov, efter det princip, der populært kaldes for »selvmødeprincippet«, bedes ministeren redegøre for, om der ved vedtagelsen af det regelsæt der foreslås i lovforslaget, hvor betalingskommunen har retten til at udarbejde handleplan, betyder at der kan indføres en kommunal visitationsret til § 110 boformer, således at en betalingskommune, med hjemmel i loven, kan beslutte visitation til boformer drevet iht. servicelovens § 110, og supplerende om en betalingskommune, med hjemmel i loven, og i forbindelse med udarbejdelse af handleplan, kan beslutte visitation til en, specielt af kommunen udvalgt, § 110 boform.
 Svar:
Formålet med servicelovens § 110  tilbud til hjemløse (og § 109 tilbud til kvinder udsat for familierelateret vold) er døgnet rundt at sikre tilbud til løsning af akut opståede situationer.
Lovgivningen fraviger derfor det almindelige princip om myndighedsvisitation ved at give borgeren mulighed for selv at henvende sig og tillægger lederen af det pågældende botilbud afgørelseskompetence til at beslutte optagelse i tilbuddet, jf. servicelovens § 110, stk. 3. Dette princip  kendt som selvmøderprincippet  ændres ikke ved gennemførelsen af L 169.
En person, der på den måde er optaget i et midlertidigt botilbud efter servicelovens § 110 alene ved en afgørelse herom fra lederen af botilbuddet, vil være visiteret hertil af en »anden offentlig myndighed«.
Borgeren vil hermed blive omfattet af lovforslaget.
Det indebærer, at afgørelser om hjælp efter serviceloven i øvrigt, i de tilfælde hvor kommunalbestyrelsen har visitationskompetencen, vil skulle træffes af den oprindelige opholdskommune.
Det gælder herunder f.eks. afgørelser om varigt botilbud eller om hjælpemidler.
