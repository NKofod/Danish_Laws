Bilag 1 Cirkulære om dispositionsbegrænsninger for 2009 § 1. Med virkning for finansåret 2009 gennemføres en begrænsning af ministeriernes dispositionsadgang over de på finansloven opførte bevillinger.
Dispositionsbegrænsningen vedrører effektivisering af statslige indkøb i forbindelse med indgåelsen af nye centralt koordinerede indkøbsaftaler, jf.
Finansministeriets cirkulæreskrivelse af 12. december 2008.
§ 2. De nye centralt koordinerede indkøbsaftaler vil føre til en effektivisering af indkøbet på de omfattede indkøbsområder.
I forbindelse hermed nedsættes ministeriernes driftsrammer med de i bilag 1 viste beløb, jf. budgetreguleringen på konto 35.11.33 Effektivisering af det statslige indkøb  tredje fase på finansloven for 2009.
 § 3. Besparelsen skal udvises som mindreforbrug på forslag til tillægsbevillingslov for 2009. Besparelsen skal i TB-oversigterne kategoriseres under Dispositionsbegrænsninger med følgende tekst: »Effektivisering af indkøb m.v.«.
Finansministeriet, den 12. december 2008 Lars Løkke Rasmussen / Charlotte Münter Bilag 1 Cirkulæreskrivelse vedrørende nye forpligtende centralt koordinerede indkøbsaftaler pr. 1. januar 2009 Kære Kollega Økonomistyrelsen har indgået centralt koordinerede indkøbsaftaler, som efter § 5 i cirkulære af 20. december 2002 om indkøb i staten er forpligtende for hele staten på følgende områder:
 Flyrejser, hotelophold i Danmark og rejsebureauydelser  Netværkskomponenter (switches, routere m.m.)  It-konsulenter (it-sikkerhedsrådgivning og it-strategisk rådgivning)  Kontormøbler og inventar, herunder borde, stole, skabe og belysning  Telefoniudstyr Indkøbsaftalerne træder i kraft den 1. januar 2009 (dog 1. februar for rejsebureauydelser og telefoniudstyr) og indebærer, at de statslige institutioner ved køb af varer inden for et område, som er omfattet af en af de centralt koordinerede indkøbsaftaler, jf. § 5 i cirkulære om indkøb i staten.
Yderligere information om aftalerne findes på www.statensindkob.dk og www.oav.dk.
Økonomistyrelsen vil løbende følge op på ministeriernes overholdelse af de forpligtende aftaler.
Ministerierne skal i den forbindelse registrere det samlede indkøb på en række forskellige indkøbskategorier, ligesom kreditorniveauet skal angives for indkøbsområder omfattet af de centralt koordinerede aftaler, jf. www.oav.dk Der er opnået betydelige prisbesparelser med de nye indkøbsaftaler, jf.
FL2009. Med virkning for finansåret 2009 gennemføres en dispositionsbegrænsning vedrørende effektivisering af statslige indkøb i forbindelse med indgåelsen af nye centralt koordinerede indkøbsaftaler.
Dispositionsbegrænsningen skal udvises som et mindreforbrug på forslag til tillægsbevillingslov for 2009.
 Du bedes sikre, at styrelser og institutioner inden for ministeriets område efterlever ovenstående forpligtelser.
