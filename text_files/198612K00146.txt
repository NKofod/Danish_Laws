Nr LSF 146 Forslag til lov om ændring af kildeskatteloven (Fremrykket tilbagebetaling  

 af overskydende skat) Fremsat af ministeren for skatter afgifter (Foighel) den 14. januar 1987 § 1 I lov om opkrævning af indkomst- og formueskat for personer m.v.
(kildeskat), jf. lovbekendtgørelse nr. 676 af 1. oktober 1986, som ændret ved lov nr. 697 af 17. oktober 1986, ændres i § 62, stk. 4, »1. maj« til: »1. marts«.
§ 2 Loven har virkning for tilbagebetaling af overskydende skat for indkomståret 1986 og senere indkomstår.
Oprindeligt fremsat lovforslag Blad nr 419 § 1 I lov om opkrævning af indkomst- og formueskat for personer m.v.
(kildeskatteloven), jf. lovbekendtgørelse nr. 676 af 1. oktober 1986, som ændret ved lov nr. 697 af 17. oktober 1986, ændres i § 62, STK. 4, »1. maj« til: 1. marts'. § 2 Loven har virkning for tilbagebetaling af overskydende skat for indkomståret 1986 og senere indkomstår.
BEMÆRKNINGER TIL LOVFORSLAGET Kildeskatteloven er senest ændret ved lov nr. 697 af 17. oktober 1986 (konsekvenser af lov om uddannelsesopsparing og lov om boligsparekontrakter), jf.
Folketingstidende 1986-87, sp. 74, 486, 757, 1076, Tillæg A, sp. 85, Tillæg B, sp. 53, Tillæg C, sp. 193.
TIL § 1 Tilbagebetaling af overskydende skat sker efter de gældende regler i tiden fra den 1. maj til den 1. oktober i det år, hvori ligningen foretages, jf. kildeskattelovens § 62, stk. 4. De gældende regler blev indført ved lov nr. 231 af 23. maj 1984, hvor opgørelses- og afregningstidspunktet for de foreløbige skattebeløb blev rykket frem, jfr.
Folketingstidende 1983-84, sp. 3099, 3522, 6411, 6724, tillæg A, sp. 3587 og tillæg B, sp. 837. Før 1984 blev skatterne opgjort og afregnet i perioden fra 1. oktober til 1. december i det år, hvori selvangivelsen blev indgivet.
Som følge af udviklingen i retning af hurtigere og sikrere databehandling blev det muligt at udsende årsopgørelserne tidligere end den nævnte periode.
Endvidere skulle fremrykningen ses i lyset af det hensigtsmæssige i, at skatteyderne kunne få afklaret deres skattemæssige forhold så tidligt som muligt.
Som et led i bestræbelserne på at fremrykke årsopgørelserne er det nu muligt at udsende en del af årsopgørelserne før den 1. maj i det år, hvori ligningen foretages.
I 1987 vil ca. en tredjedel af skatteyderne kunne modtage årdopgørelsen i midten af april, medens resten vil modtage årsopgørelsen omkring 1. maj.
I enkelte kommuner vil udsendelsen af årsopgørelsen kunne ske i slutningen af marts.
Udsendelsen af postgiroanvisninger på overskydende skat sker samtidig med udsendelse af årsopgørelsen.
Det foreslås derfor at forlænge perioden for tilbagebetaling af overskydende skat til 1. marts-1.
oktober i stedet for 1. maj-1. oktober i det år, ligningen foretages.
FORSLAGETS ADMINISTRATIVE KONSEKVENSER Forslaget vil medføre en vis administrativ lettelse, da postgiroanvisningerne uden fremrykning af det tidligste udbetalingstidspunkt enten må tilbageholdes indtil den 1. maj eller udformes sådan, at de ikke kan hæves før den 1. maj.
Den førstnævnte fremgangsmåde vil medføre en betydelig forøgelse af portoudgifterne og en forøgelse af de administrative omkostninger.
Den anden fremgangsmåde vil formentlig indebære et forøget antal henvendelser til postvæsenet og skattemyndighederne om tidspunktet for tilbagebetalingen af den overskydende skat.
FORSLAGETS PROVENUMÆSSIGE KONSEKVENSER Fremrykningen af tidspunktet for udbetaling af overskydende skat vil medføre et rentetab for staten, der skønnes at andrage knap 20 mill. kr. for indkomståret 1986.
TIL § 2 Forslaget skal have virkning for tilbagebetaling af overskydende skat for indkomståret 1986 og senere indkomstår.
Forslaget skal således første gang finde anvendelse i perioden 1. marts-1. oktober 1987, hvor overskydende skat for indkomståret 1986 tilbagebetales.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om opkrævning af indkomst- og formueskat for personer m.v.
(kildeskatteloven), jf. lovbekendtgørelse nr. 676 af 1. oktober 1986, som ændret ved lov nr. 697 af 17. oktober 1986, ændres i § 62, stk. 4, »1. maj« til: »1. marts«.
--/ § 62.
 Stk. 1-3: . . .
Stk. 4. Tilbagebetaling af overskydende skat med godtgørelse efter stk. 3  

 sker i tiden fra den 1. maj til den 1. oktober i det år, hvori ligningen  

 foretages.
Der tilkommer den skattepligtige en rente på 1 pct. pr. påbegyndt  

 måned fra den 1. oktober at regne, hvis tilbagebetaling sker efter denne  

 dato.
Inden tilbagebetaling finder sted, modregnes eventuelle restancer af  

 personlig skat med påløbne morarenter.
 Stk. 5. . . .
