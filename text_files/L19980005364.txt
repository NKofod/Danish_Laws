Bekendtgørelse om andre landes  

 tiltrædelse af Meterkonventionen af 20. maj 1875 som ændret ved  

 konventionen af 6. oktober 1921 I tilslutning til Udenrigsministeriets bekendtgørelse nr. 45 af 26.  

 april 1965 og efterfølgende bekendtgørelser, senest nr. 84 af  

 27. august 1982, Lovtidende C, meddeles det, at yderligere følgende  

 lande med virkning fra de vedføjede datoer har tiltrådt den i  

 Paris den 20. maj 1875 undertegnede Meterkonvention og det dertil  

 hørende reglement, som ændret ved den i Sèvres den 6.  

 oktober 1921 undertegnede konvention:
Den Slovakiske Republik	13. januar 1993 Singapore	20. juni 1994 Den ændrede tekst til Meterkonventionen og  

 reglementet er offentliggjort af Handelsministeriet ved bekendtgørelse  

 nr. 97 af 26. marts 1923; teksten til konventionen af 6. oktober 1921  

 indeholdes i samme ministeriums bekendtgørelse nr. 98 af samme dato,  

 begge i Lovtidende A.
 Der gøres endvidere opmærksom på, at  

 fremtidig offentliggørelse af og oplysning om andre landes  

 tiltrædelse af Meterkonventionen efter aftale mellem  

 Udenrigsministeriet og Erhvervsfremme Styrelsen vil blive forestået af  

 sidstnævnte.
