 Bekendtgørelse om ændring af bekendtgørelse om anvendelse af radiofrekvenser uden tilladelse samt om amatørradioprøver og kaldesignaler m.v.
§ 1 I bekendtgørelse nr. 459 af 23. maj 2012 om anvendelse af radiofrekvenser uden tilladelse samt om amatørradioprøver og kaldesignaler m.v. foretages følgende ændringer:
 1. I bilag 5 affattes indholdsfortegnelsen som i bilag 1 til denne bekendtgørelse.
 2. I bilag 5 affattes punkt 38.3 som i bilag 2 til denne bekendtgørelse.
 3. Bilag 6 affattes som i bilag 3 til denne bekendtgørelse.
§ 2 Bekendtgørelsen træder i kraft den 20. juli 2012.
Erhvervsstyrelsen, den 17. juli 2012 Finn Petersen / Per V.
Christensen Bilag 1 » Indholdsfortegnelse Bilag 2 » 38.3. Begrænsninger i anvendelse:
 1) Radiofrekvenserne 169,8250 MHz op til og med 222,5000 MHz må kun anvendes i radioanlæg til brug for hørehæmmede.
 2) Radiofrekvenser i frekvensbåndet 470-790 MHz må alene anvendes til trådløse mikrofonanlæg, inkl. in-ear monitoring systemer, når følgende betingelser er opfyldt:
 a) Anvendelse af radiofrekvenser, der ligger inden for en tv-kanal (8 MHz båndbredde) og 1 MHz på hver side af tv-kanalen, må ikke ske nærmere end 25 km fra tv-kanalens allotment-område til digitalt tv.
 b) Anvendelse af radiofrekvenser, der ligger inden for en tv-kanal (8 MHz båndbredde) og 1 MHz på hver side af tv-kanalen, må ikke ske nærmere end 25 km fra hjælpesendere med selvstændige sendefrekvenser (omsættere) til digitalt tv og tv-sendere til lokal-tv-formål m.v.
 c) Anvendelse af radiofrekvenser, der ligger inden for en tv-kanal (8 MHz båndbredde) og 1 MHz på hver side af tv-kanalen, må ikke ske nærmere end 10 km fra tv-sendere til tidsbegrænsede formål, herunder f.eks. festival-tv.
 Hvilke radiofrekvenser, der er tilgængelige for trådløse mikrofonanlæg, kan ses på Erhvervsstyrelsens hjemmeside, www.erhvervsstyrelsen.dk.
 3) Radiofrekvenser i frekvensbåndet 470-790 MHz må anvendes til trådløse mikrofonanlæg i overensstemmelse med ovenstående indtil 3. april 2020.
 4) Frekvensbåndet 800-820 MHz må ikke anvendes til trådløse mikrofonanlæg efter den 31. december 2012.
« Bilag 3 » Prøver til opnåelse af certifikat til amatørradio- og amatørradiosatellittjenesten, jf. § 13, stk. 1 og 3 For at opnå et certifikat i en af kategorierne A, B eller D skal følgende delprøver være bestået:
 Prøvernes indhold m.v. er som følger:
1. Ikke-teknisk prøve 1.1. Krav til beståelse af prøve Ansøgeren skal besvare 20 spørgsmål.
For at bestå prøven kræves der 15 rigtige besvarelser ud af de 20 stillede spørgsmål.
1.2. Hjælpemidler Der må alene benyttes logaritmetabel, regnestok og ikke-programmerbare lommeregnere.
1.3. Pensum Omfanget af prøven er begrænset til emner af regulatorisk og praktisk karakter, som er relevante for de forsøg og eksperimenter med radioanlæg, der udføres af brugere af radiofrekvenser afsat til brug i amatørradio- og amatørradiosatellittjenesten.
 En detaljeret pensumoversigt kan fås ved henvendelse til Erhvervsstyrelsen.
 Der kan i overensstemmelse med den af Erhvervsstyrelsen udarbejdede pensumoversigt stilles elementære og relevante spørgsmål inden for følgende områder:
 1) Ledningsevne.
 2) Sinusformede signaler.
 3) Strømforsyning.
 4) Antennetype.
 5) Udbredelsesforhold.
 6) Målinger.
 7) Måleinstrumenter.
 8) Forstyrrelser i elektrisk udstyr.
 9) Det fonetiske alfabet.
 10) Q-koden.
 11) Operationelle forkortelser og deres brug i amatørradiotrafik.
 12) Internationale nødsignaler, amatørradionødtrafik og trafik i forbindelse med naturkatastrofer.
 13) Kaldesignaler.
 14) IARU-båndplaner.
 15) Stationsbetjening.
 16) ITU bestemmelser.
 17) CEPT bestemmelser.
 18) Danske love og bestemmelser på området.
2. Begrænset teknisk prøve 2.1. Krav til beståelse af prøve Ansøgeren skal besvare 16 spørgsmål.
For at bestå prøven kræves der 12 rigtige besvarelser ud af de 16 stillede spørgsmål.
 Ansøgeren skal bestå den ikke-tekniske prøve senest samtidig med den begrænsede tekniske prøve.
2.2. Hjælpemidler Der må alene benyttes logaritmetabel, regnestok og ikke-programmerbare lommeregnere.
2.3. Pensum Omfanget af prøven er begrænset til emner, som er relevante for de forsøg og eksperimenter med radioanlæg, der udføres af brugere af radiofrekvenser afsat til brug i amatørradio- og amatørradiosatellittjenesten.
 En detaljeret pensumoversigt kan fås ved henvendelse til Erhvervsstyrelsen.
 Der kan i overensstemmelse med den af Erhvervsstyrelsen udarbejdede pensumoversigt stilles spørgsmål inden for følgende områder:
 1) Elektricitets-, magnetisme- og radioteori.
 2) Komponenter.
 3) Kredsløb.
 4) Modtagere, herunder kaldeprocedurer.
 5) Sendere, herunder kaldeprocedurer.
 6) Antenner og transmissionslinier.
 7) Udbredelsesforhold.
 8) Måling.
 9) Forstyrrelser og immunitet.
 10) ITU bestemmelser.
 11) CEPT bestemmelser.
 12) Danske love og bestemmelser på området.
 Derudover skal prøvedeltageren i overensstemmelse med pensumoversigten kende følgende matematiske begreber og operationer:
 1) Addition, subtraktion, multiplikation og division.
 2) Brøker.
 3) Potenser af 10, eksponenter.
 4) Kvadrering.
 5) Kvadratrødder.
 6) Reciprokke værdier.
 7) Fortolkning af lineære og ikke-lineære grafer.
 Prøvedeltageren skal endvidere kende formlerne i pensumoversigten og være i stand til at »vende dem om«.
3. Almindelig teknisk prøve 3.1. Krav til beståelse af prøve Ansøgeren skal besvare 14 spørgsmål.
For at bestå prøven kræves der 10 rigtige besvarelser ud af de 14 stillede spørgsmål.
 Ansøgeren skal bestå den ikke-tekniske prøve samt den begrænsede tekniske prøve senest samtidig med den almindelige tekniske prøve.
3.2. Hjælpemidler Der må alene benyttes logaritmetabel, regnestok og ikke-programmerbare lommeregnere.
3.3. Pensum Pensum for prøven er det samme som til den begrænsede tekniske prøve, jf. punkt. 2.3, men spørgsmålene er af højere sværhedsgrad.
