 I medfør af § 11, stk. 2, i bek. nr. 617 af 15. december 1977 om  

 mælkekonserves meddeler statskontrollen herved tilladelse til, at der ved  

 tilvirkning af steriliseret fløde med et indhold af mælkefedt på mindst 9  

 vægtprocent, jfr. bekendtgørelsens § 3, gruppe IV, litra d, der er bestemt  

 til udførsel her fra landet, indtil videre anvendes tilsætningsstofferne:
Natriumcitrat, Natriumhydrogencarbonat og Natriumortophosphat i en mængde på tilsammen højst 2 g pr. kg tørstof.
 Tilsætningsstofferne skal være af en renhed og identitet som foreskrevet i  

 nævnte bekendtgørelses § 11, stk. 1.
 Tilsidesættelse af nævnte bestemmelser medfører ansvar i henhold til  

 bestemmelserne i § 30 i fornævnte bekendtgørelse.
 e.b.
