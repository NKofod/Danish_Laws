Bekendtgørelse om Mariager Fjord Vildtreservat I medfør af §§ 33, 49, stk. 1 og 3 samt 54, stk. 3 i lov nr. 269 af 6. maj 1993 om jagt og vildtforvaltning fastsættes:
Formål § 1. Bekendtgørelsen har til formål at sikre Mariager Fjord som raste-, fouragerings- og yngleområde for vandfugle.
Afgrænsning § 2. Mariager Fjord Vildtreservat i Århus og Nordjyllands Amter omfatter, som angivet på kortbilag:
1) Mariager Fjord mod øst afgrænset af en ret sydgående linie fra det østligste molehovede i havnen på Als Odde til diget ved Overgårds inddæmning.
Mod vest afgrænses vildtreservatets område af broen ved Hadsund.
 2) Øer og holme i Mariager Fjord indenfor det under nr. 1 afgrænsede søterritorium, som beskrevet i bilag 1.
 Stk. 2. Mod land afgrænses reservatets vandområde af højeste, daglige vandstandslinie.
Jagt § 3. Det er forbudt at udøve jagt på eller på anden måde at ombringe, indfange eller forjage pattedyr og fugle i følgende områder som beskrevet i bilag 1, pkt. 1 og 2, jf. kortbilag:
 1) Ajstrup Bugt.
 2) Fjorden fra broen ved Hadsund til Ajstrup Bugt.
 § 4. jagt er forbudt, er færdsel med ladt skydevåben ligeledes forbudt.
Færdsel § 5. Færdsel er forbudt fra 1. september til 31. oktober i Ajstrup Bugt, som beskrevet i bilag 1, pkt. 1.
 Stk. 2. Færdsel er forbudt fra 1. april til 15. juli på øer og holme, incl. tilvækstarealer, som beskrevet i bilag 1, pkt. 2.2 og pkt. 3, samt det omkringliggende søterritorium i en afstand af 50 meter fra højeste, daglige vandstandslinie.
Stk. 3. Bestemmelsen i stk. 1 gælder ikke for sejlads og fiskeri indenfor en afstand af 100 meter fra den afmærkede sejlrende.
Brætsejlads er dog forbudt.
 Stk. 4. Bestemmelsen i stk. 2 gælder ikke for ejeres og brugeres færdsel på egne arealer samt for sejlads i forbindelse med erhvervsfiskeri.
 § 6. Motordrevet sejlads med en højere hastighed end 5 knob er forbudt i Ajstrup Bugt som beskrevet i bilag 1, pkt. 1, jf. kortbilag.
 § 7. Brætsejlads er forbudt fra 1. september til 30. april i Ajstrup Bugt som beskrevet i bilag 1, pkt. 1, jf. kortbilag.
Dispensation og tilsyn § 8. Skov- og Naturstyrelsen fører tilsyn med, at reservatbestemmelserne overholdes.
 § 9. Skov- og Naturstyrelsen kan, når særlige forhold taler derfor, dispensere fra bestemmelserne i §§ 3-7.
 Stk. 2. Skov- og Naturstyrelsens afgørelser efter stk. 1 kan ikke indbringes for anden administrativ myndighed.
 Stk. 3. Uanset bestemmelserne i §§ 5 og 6 kan Farvandsvæsenet eller andre (f.eks. havne) udføre arbejder i forbindelse med redningsopgaver og den for sejladsen nødvendige afmærkning m.v.
Straf og ikrafttrædelse § 10. Overtrædelse af bestemmelserne i §§ 3-7 eller af vilkår, der er fastsat i en dispensation i medfør af § 9 straffes med bøde, med mindre strengere straf er forskyldt efter den øvrige lovgivning.
Stk. 2. Straffen kan stige til hæfte eller fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) forvoldt betydelig skade på de interesser, som lov om jagt og vildtforvaltnings § 1, stk. 1, tilsigter at beskytte eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre.
 § 11. Bekendtgørelsen træder i kraft den 1. april 1996.
 Stk. 2. Samtidig hermed ophæves Landbrugsministeriets bekendtgørelse af 29. marts 1976 om Treskelbakkeholm Vildtreservat.
Miljø- og Energiministeriet, den 26. januar 1996 Svend Auken / Jens Bjerregaard Christensen Bilag 1 Afgrænsning af områder indenfor reservatet, hvor der i bekendtgørelsen er fastsat regler for jagt og færdsel.
