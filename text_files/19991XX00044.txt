Skriftlig fremsættelse (13. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af boafgiftsloven og  

 ligningsloven. (Erstatninger m.v. for overgreb under Anden Verdenskrig,  

 forhøjelse af bundfradraget for ydelser fra sociale fonde og  skattefritagelse for støjbegrænsningstilskud  

 m.v.).
(Lovforslag nr.
L 44).
Formålet med lovforslaget er for det første  

 at gøre erstatninger for nazistiske overgreb under Anden Verdenskrig  

 skattefri.
Denne del af lovforslaget indebærer også, at  

 tilbagebetaling af værdier konfiskeret under krigen gøres  

 skattefri.
Baggrunden for forslaget er, at flere lande,  

 organisationer, fonde m.v. er begyndt at udbetale beløb, fortrinsvis  

 til jøder, som kompensation for nazistiske overgreb under Anden  

 Verdenskrig.
Samtidig leveres ejendomme, der er konfiskeret i forbindelse med  

 nazistiske overgreb, for tiden tilbage til de oprindelige ejere og deres  

 efterkommere.
Det bør efter regeringens opfattelse ikke have de  

 skattemæssige konsekvenser, det har efter de nuværende  

 regler.
Herudover indeholder lovforslaget en opjustering af den  

 skattefri bundgrænse fra 5.000 kr. til 10.000 kr. årligt for  

 ydelser, der udbetales af fonde, stiftelser og foreninger, som er godkendt af  

 socialministeren, og hvis formål det er at støtte socialt eller  

 sygdomsbekæmpende arbejde.
Den skattefri bundgrænse har ikke  

 været reguleret siden indførelsen af skattefritagelsen i  

 1987.
 Desuden lægger lovforslaget op til skattefrihed for  

 offentlige tilskud til begrænsning af vejstøj.
Forslaget har baggrund i regeringens  

 målsætning om, at antallet af boliger belastet med et  

 trafikstøjniveau på over 65 db skal mindskes.
Et af midlerne  

 hertil er statstilskud til facadeisolering.
 Endelig indeholder lovforslaget en ændring af  

 ligningslovens § 7 F, stk. 1, nr. 2. Ændringen er en konsekvens af en  

 ændring af byfornyelsesloven og indeholder ingen materielle  

 ændringer.
De provenumæssige konsekvenser for den del af  

 forslaget, der omfatter fritagelse for erstatninger for overgreb under Anden  

 Verdenskrig, skønnes at blive meget beskedne.
For forhøjelsen  

 af bundfradraget for ydelser fra de sociale fonde skønnes provenutabet  

 at udgøre ca. 2 mill. kr., hvoraf ca. 1,6 mill. kr. vedrører  

 kommunerne.
Fritagelsen for støjbegrænsningstilskud  

 skønnes ikke at medføre noget egentligt provenutab.
 Idet jeg iøvrigt henviser til bemærkningerne  

 i lovforslaget, skal jeg anbefale lovforslaget til Tingets velvillige  

 behandling.
