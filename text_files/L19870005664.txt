 I tilslutning til Udenrigsministeriets bekendtgørelse nr. 41 af 3. maj  

 1971, Lovtidende C, meddeles det, at Danmark har tilsluttet sig en i  

 Strasbourg den 25. oktober 1983 udfærdiget protokol til ændring af den  

 europæiske overenskomst af 16. september 1968 om begrænset anvendelse af  

 visse detergenter i vaske- og rengøringsmidler.
 Protokollen har følgende ordlyd:
Oversættelse PROTOKOL TIL ÆNDRING AF DEN EUROPÆISKE OVERENSKOMST OM BEGRÆNSET  

 ANVENDELSE AF VISSE DETERGENTER I VASKE OG RENGØRINGSMIDLER Regeringerne i Kongeriget Belgien, Kongeriget Danmark, Den franske  

 Republik, Forbundsrepublikken Tyskland, Den italienske Republik,  

 Storhertugdømmet Luxembourg, Kongeriget Nederlandene, Det schweiziske Forbund  

 og Det forenede Kongerige Storbritannien og Nordirland er, i betragtning af, at parterne i Bruxellestraktaten af 17. marts 1948, som  

 ændret den 23. oktober 1954, har besluttet at styrke de samfundsmæssige bånd,  

 der knytter dem sammen, og i forening både ved direkte samråd og i specielle  

 organer at bestræbe sig mest muligt på at hæve deres folks levestandard og  

 fremme den harmoniske udvikling af de sociale tjenester i deres respektive  

 lande; i betragtning af, at de sociale aktiviteter, der er fastlagt i  

 Bruxellestraktaten og indtil 1959 er videreført under Bruxellestraktatens  

 Organisation og Den vesteuropæiske Union, nu udføres inden for Europarådets  

 rammer i overensstemmelse med en beslutning truffet den 21. oktober 1959 af  

 Den vesteuropæiske Unions råd og med Resolution (59)23 vedtaget den 16.  

 november 1959 af Europarådets ministerudvalg; i betragtning af, at Det schweiziske Forbund og Kongeriget Danmark siden  

 henholdsvis den 6. maj 1964 og den 2. april 1968 har deltaget i  

 sundhedsmæssige aktiviteter i henhold til ovennævnte resolution; under hensyntagen til den europæiske overenskomst om begrænset anvendelse  

 af visse detergenter i vaske- og rengøringsmidler, underskrevet i Strasbourg  

 den 16. september 1968; opmærksomme på, at de kontraherende parter i overenskomsten på et møde i  

 henhold til dennes artikel 3 har ment det ønskeligt i lyset af den  

 videnskabelige og internationale udvikling, at der foretages et antal  

 ændringer i overenskomsten, blevet enige om følgende:
Artikel 1 En ny artikel 1 af følgende ordlyd skal føjes til overenskomsten:
»Denne overenskomst gælder for ethvert vaske- og rengøringsmiddel  

 (detergent), hvis sammensætning er udtænkt specielt med henblik på at udvikle  

 dets opløsende egenskaber, og som består af overfladeaktive stoffer,  

 hjælpestoffer, forstærkende stoffer, fyldstoffer, tilsætningsstoffer og andre  

 hjælpebestanddele.« Artikel 2 Overenskomstens artikel 2 skal have følgende ordlyd:
»Brugen af produkter, der er af den i artikel 1 omhandlede art, må  

 ikke, under normale anvendelsesforhold, have skadelige virkninger på  

 mennesker og miljø.« Artikel 3 Overenskomstens artikel 1 skal herefter være artikel 3 og have følgende  

 ordlyd:
 1. De kontraherende parter forpligter sig til at  

 indføre forholdsregler, der er så effektive som muligt i lyset af den til  

 rådighed værende teknik, herunder om fornødent lovgivning, til inden for  

 deres respektive territorier at sikre, at:
a. ingen produkter af den i artikel 1 omhandlede type markedsføres,  

 medmindre deres indhold af anioniske og nonioniske overfladeaktive stoffer er  

 mindst 80% biologisk nedbrydeligt, som bestemt ved den bedste praktisk  

 anvendelige teknik, såsom OECD's referencemetode eller enhver anden metode,  

 der frembringer tilsvarende resultater, b. de samme mål, når det anses for passende, kan opnås med hensyn til  

 kationiske og amfolytiske overfladeaktive stoffer, c. passende måle- og kontrolmetoder gennemføres med henblik på at sikre,  

 at bestemmelserne i dette stykkes pkt. a. og b. opfyldes.
 2. De kontraherende parter kan i mangel af egnede  

 substitutter udelade følgende overfladeaktive stoffer fra kravene i stk. 1:
a. lavtskummende alkenoxid-tilsætningsstoffer af forbindelser som alkohol,  

 alkylfenoler, glycoler, polyoler, fedtsyrer, amider eller aminer, til brug i  

 opvaskemidler, b. overfladeaktive stoffer nævnt i dette stykkes pkt. a. og baseresistente  

 terminalt blokerede alkyl- og alkyl-aryl-polyglycolethere, til brug i  

 rengøringsmidler i levnedsmiddel-, drikkevare- og metalindustrien.' Artikel 4 1. En ny artikel 3 bis af følgende ordlyd skal  

 indføjes i overenskomsten:
»De kontraherende parter påtager sig at intensivere deres forskning  

 for at dette kan føre til en bedre forståelse og vurdering af de  

 overfladeaktive stoffers biologiske nedbrydelighed, og til, hvor det er  

 nødvendigt, at tilskynde til forskning i substitutter for fosfat.« 2. Artikel 3 i overenskomsten bliver artikel 3 ter.
Artikel 5 I forholdet mellem de i overenskomsten deltagende stater, der ikke er  

 deltagere i denne protokol, og stater, som er deltagere i denne protokol,  

 skal overenskomsten fortsat være i kraft i sin oprindelige form.
Artikel 6 1. Denne protokol skal være åben for undertegnelse af  

 de af Europarådets medlemsstater, der er deltagere i overenskomsten.
Disse  

 stater kan meddele deres samtykke til at være bundet af denne protokol enten  

 ved:
a. undertegnelse uden forbehold af ratifikation, accept eller godkendelse,  

 eller b. undertegnelse med forbehold af ratifikation, accept eller godkendelse,  

 efterfulgt af ratifikation, accept eller godkendelse.
 2. Ratifikations-, accept- eller  

 godkendelsesinstrumenterne skal deponeres hos Europarådets generalsekretær.
Artikel 7 Enhver stat, der bliver deltager i overenskomsten efter at denne protokol  

 er trådt i kraft, skal betragtes som:
a. deltager i den ændrede overenskomst og b. deltager i den uændrede overenskomst over for enhver anden deltager i  

 overenskomsten, der ikke er bundet af denne protokol.
Artikel 8 1. Denne protokol træder i kraft den første dag i den  

 måned, der følger efter udløbet af et tidsrum af to måneder efter den dato,  

 da tre af Europarådets medlemsstater har meddelt deres samtykke til at være  

 bundet af protokollen i overensstemmelse med bestemmelserne i artikel 6.
 2. For enhver medlemsstat, der senere meddeler sit  

 samtykke til at være bundet af den, træder protokollen i kraft den første dag  

 i den måned, der følger efter udløbet af et tidsrum af to måneder efter  

 datoen for undertegnelsen eller for deponeringen af ratifikations-, accept-  

 eller godkendelsesinstrumentet.
Artikel 9 1. Efter at denne protokol er trådt i kraft, skal  

 enhver stat, som er opfordret til at tiltræde overenskomsten i  

 overensstemmelse med bestemmelserne i artikel 6, stk. 1.b, betragtes som  

 opfordret til at tiltræde denne protokol.
 2. Med hensyn til en tiltrædende stat skal protokollen  

 træde i kraft den første dag i den måned, der følger efter udløbet af et  

 tidsrum af to måneder efter datoen for deponering af tiltrædelsesinstrumentet  

 hos Europarådets generalsekretær.
Artikel 10 1. Ingen kontraherende part kan opsige denne protokol  

 uden samtidig at opsige overenskomsten.
Opsigelsen skal stiles til  

 Europarådets generalsekretær.
 2. Overenskomstens opsigelse indebærer uforbeholdent  

 opsigelse af denne protokol.
 3. En sådan opsigelse får virkning den første dag i  

 den måned, der følger efter udløbet af et tidsrum af seks måneder efter den  

 dato, da meddelelsen modtages af generalsekretæren.
Artikel 11 Europarådets generalsekretær underretter Rådets medlemsstater, enhver  

 stat, der har tiltrådt overenskomsten, og enhver stat, der har tiltrådt denne  

 protokol, om a. enhver undertegnelse uden forbehold af ratifikation, accept eller  

 godkendelse, b. enhver undertegnelse med forbehold af ratifikation, accept eller  

 godkendelse, c. deponering af ethvert ratifikations-, accept-, godkendelses- eller  

 tiltrædelsesinstrument, d. enhver dato for denne protokols ikrafttræden i henhold til dens  

 artikler 8 og 9, e. enhver meddelelse, der modtages i henhold til bestemmelserne i denne  

 protokols artikel 10, samt den dato, på hvilken opsigelsen får virkning.
 Til bekræftelse heraf har undertegnede, der er behørigt befuldmægtiget  

 dertil, underskrevet denne protokol.
Udfærdiget i Strasbourg den 25. oktober 1983, på engelsk og fransk, begge  

 tekster af samme gyldighed, i et enkelt eksemplar, som skal deponeres i  

 Europarådets arkiv.
Europarådets generalsekretær skal fremsende bekræftede  

 genparter til hver af Europarådets medlemsstater og til enhver stat, der er  

 opfordret til at tiltræde overenskomsten.
Protokollen trådte i medfør af artikel 8, stk. 1, i kraft den 1. november  

 1984 for Danmark, Nederlandene og Storbritannien.
I forbindelse med  

 undertegnelsen har Danmark taget forbehold om at protokollen ikke har  

 gyldighed for Færøerne og Grønland.
