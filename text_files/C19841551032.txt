 1. INDLEDNING.
 I april 1980 udsendte Dansk Sygehus Institut en rapport (D.S.I.-rapport  

 80.03) om vandforsyning, vandbehandling og vandkvalitet på danske sygehuse.
Rapporten beskæftiger sig med foranstaltninger af teknisk og kontrolmæssig  

 karakter med henblik på at reducere risikoen for infektion forårsaget af  

 anvendelsen af vand på sygehusene.
Rapporten rettede især søgelyset mod  

 anvendelsen af tempereret-vand-anlæg med reservoir.
I et sådant vandanlæg  

 holdes vandets temperatur i området fra 30-37 grader C.
Disse anlæg anvendes  

 især til forsyning af lægevaskene på operationsafdelingerne.
På grund af  

 temperaturen, og det ofte stillestående vand kan der i sådanne vandanlæg  

 opformeres en bakterieflora, som er uønsket under hensyn til risikoen for  

 sygehusinfektioner.
Rapporten lagde hovedvægten på vandkvaliteten i tempereret-vand-anlæg.
Men  

 man bør være opmærksom på, at der på sygehuse ligeledes forekommer vandtyper,  

 som f.eks. blødgjort vand, demineraliseret vand og destilleret vand.
 Rapportens hovedkonklusion var, at behandlingen og distributionen af  

 vandet på sygehuse ofte medfører en risiko for forringet vandkvalitet i  

 bakteriologisk henseende.
 Det blev på baggrund af det gennemførte undersøgelsesarbejde fastslået, at  

 de foreliggende resultater indicerede et behov for foranstaltninger med  

 henblik på at opnå en bedre vandkvalitet på de sygehuse, hvor undersøgelsen  

 havde påvist en utilstrækkelig vandkvalitet.
 Sundhedsstyrelsen vil derfor henlede sygehusmyndighedernes opmærksomhed  

 på, at det er sygehusejernes ansvar at vandkvalitetenpå sygehuse er  

 acceptabel og ikke forringes gennem installationerne på de enkelte sygehuse.
 Med henblik på udarbejdelse af retningslinier afholdtes i december 1979 en  

 konference om vandkvalitet på sygehuse, hvori repræsentanter fra de berørte  

 parter på området deltog.
 2. RETNINGSLINIER.
 Nedenstående retningelinier er udarbejdet på grundlag af konklusionerne  

 fra konferencen i 1979 om vandkvalitet på sygehuse.
 2.1. OVERORDNEDE PRINCIPPER.
 I forbindelse med udarbejdelsen af de konkrete retningslinier blev  

 følgende overordnede principper for administrationen af de konkrete  

 retningslinier understreget.
A.
Vandforsyningsinstallationer på sygehuse bør udformes i  

 overensstemmelse med gældende regulativer.
Der tænkes her specielt på Dansk  

 Ingeniørforenings norm for vandinstallationer, der er udarbejdet i  

 tilslutning til bygningselementet.
B.
Vandforsyningsinstallationer skal udføres på en sådan måde, at de  

 frembyder mindst mulig risiko for bakteriologisk forurening.
C.
Der bør tilstræbes en kontrolprocedure.
 2.2. KONKRETE RETNINGSLINIER VEDRØRENDE INSTALLATIONER M.V.
 Retningslinierne er udformet med henblik på at forebygge  

 sygehusinfektioner i forbindelse med anvendelsen af tempereret-vand-anlæg på  

 sygehusene.
 På baggrund af de gennemførte undersøgelser skal sundhedsstyrelsen  

 henstille til samtlige sygehusmyndigheder, at man træffer foranstaltninger  

 til at forebygge forringelse af vandkvaliteten som følge af de  

 vandforsyningsinstallationsmæssige forhold på sygehusene efter følgende  

 retningslinier:
 1. Tempereret-vand-anlæg med reservoir bør ikke  

 installeres ved fremtidige sygehusbyggerier eller ombygninger.
2. Retablering af tempereret-vand-anlæg med reservoir  

 bør undgås ved renovering af eksisterende vandforsyningsinstallationer.
Dette  

 vil sige, at eksisterende tempereret-vand-anlæg med reservoir på sygehusene  

 bør fjernes, når sådanne anlæg står over for renovering eller udskiftning.  

 Heraf følger, at atablering af nye tempereret-vand-anlæg med reservoir ikke  

 vil kunne anbefales af sundhedsstyrelsen i forbindelse med ombygning og  

 nybygning af sygehuse.
 3. Ønskes tempereret vand, bør dette frembringes i  

 umiddelbar nærhed af tappestedet ved hjælp af blandingsbatterier eller  

 gennemstrømningsvandvarmere og gerne på en sådan måde, at rørsystemet er  

 selvtømmende fra den pågældende ventil.
 4. Placering af taphaner for koldt vand bør være  

 således, at stillestående vand indgås i videst muligt omfang.
 5. Overflødige taphaner og tilhørende rørsystemer bør  

 fjernes.
 6. Vandforsyningsinstallationerne skal altid udføres i  

 overensstemmelse med gældende regulativer.
 7. Ved rørinstallationer på sygehuse bør det i videst  

 muligt omfang søges undgået, at det kolde vand føres i lange rørledninger  

 gennem opvarmede ingeniørgange og bygninger.
 2.3. RETNINGSLINIER VEDRØRENDE KONTROL AF VANDKVALITET M.V.
Sundhedsstyrelsen kan anbefale sygehusejere, at der i samarbejde med de  

 amtslige hygiejnekomiteer gennemføres en rimelig kortlægning af  

 vandkvaliteten på sygehuse og på grundlag af denne udarbejdes en procedure  

 for den nødvendige kontrol.
Som retningelinie for kontrollen kan henvises til  

 Miljøministeriets bekendtgørelse nr. 6, om vandkvalitet og tilsyn med  

 vandforsyningsanlæg af 4. januar 1980, idet der bør lægges vægt på de  

 mikrobiologiske undersøgelser.
Der skal også henvises til Dansk Sygehus  

 Institut's rapport om vandkvaliteten, hvor man specielt kan få information om  

 de potientielt mest risikable steder på sygehusene.
Sundhedsstyrelsen vil  

 lægge vægt på, at analyserne bliver foretaget i overensstemmelse med gældende  

 Danske Standarder for drikkevandskontrol.
De fælleskommunale  

 levnedsmiddelkontrolenheder foretager i forvejen sådanne analyser og vil  

 efter forhandlinger formentlig kunne udføre analyserne.
Herudover vil  

 sygehusvæsenets mikrobiologiske laboratorie i nogle tilfælde være i stand til  

 at foretage disse analyser.
 Vurdering af analyseresultaterne og udarbejdelsen af forslag til  

 eventuelle foranstaltninger bør foretages af hygiejnekommiteerne, formentlig  

 efter udtalelse fra kontrollaboratorierne.
Hvis der ikke findes nogen amtslig hygiejnekomite, kan  

 embedslægeinstitutionerne bistå ved udarbejdelse af kontrolprocedurer og  

 vurdering af analyseresultater m.v.
Embedslægeinstitutionen bør under alle  

 omstændigheder have tilsendt resultaterne af de analyser, som gennemføres.
 Sundhedsstyrelsen vil lægge vægt på, at der ikke opbygges et stort og  

 rutinepræget kontrolprogram, hvis det ved endledende undersøgelser er vist,  

 at vandkvaliteten er acceptabel.
 Angående kontrollen med andre vandtyper, som produceres på sygehusene  

 henvises til publikationen i serien »Råd og anvisninger« »Om  

 brugen af vand på sygehuse« fra Statens Seruminstitut, Den centrale  

 afdeling for sygehus hygiejne, 1980.
 2.4. NØDFORSYNINGSANLÆG.
Sundhedsstyrelsen vil samtidig henlede opmærksomheden på, at den  

 ovennævnte bekendtgørelse nr. 6 af 4. januar 1980 om vandkvalitet og tilsyn  

 med vandforsyningsanlæg kræver, at der udføres analyser på nødforsyningsanlæg  

 også selv om disse anlæg er placeret på sygehusenes grund.
Analyserne skal  

 gennemføres mindst 1 gang årligt.
