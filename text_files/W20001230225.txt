Da den nye prøve blev taget den 28. juni 1999, var der ikke tegn  

 på unormale underlivssymptomer.
Resultatet af prøven var, at man  

 anbefalede kikkertundersøgelse, vævsprøve og en ny  

 celleprøve inden 3 måneder hos en praktiserende  

 gynækologisk speciallæge.
I perioden fra den 23. juli til den 2. november 1999 blev kvinden  

 undersøgt 6 gange i Lægehuset på grund af smerter i  

 underlivet.
Der blev foretaget behandlingsforsøg, podninger og  

 indlæggelser på gynækologisk afdeling.
 Den 13. september 1999 viste en celleprøve og en biopsi let til  

 moderat dysplasi (forstadier til livmoderhalskræft), og kvinden blev  

 henvist til gynækologisk afdeling, til en keglesnitsoperation.
Klage over utilstrækkelig behandling af  

 underlivssmerter samt opfølgning på celleprøve For så vidt angik klagen over, at kvinden først blev indkaldt  

 til kontrol 6 måneder efter den første celleprøve fandt  

 nævnet grundlag for kritik af den praktiserende læge.  

 Nævnet lagde vægt på, at det efter sceeningsprogrammet i  

 amtet var den praktiserende læges ansvar at indkalde den  

 pågældende kvinde til de kontrolundersøgelser m.v., som  

 indgår i sceeningsprogrammet.
Nævnet lagde endvidere vægt på, at celleprøven  

 havde vist inflammationsbetingede celleforandringer, hvilket kunne være  

 tegn på infektion og desuden kunne være udtryk for begyndende  

 kræftforandringer.
Det fremgik ligeledes af svaret på  

 prøven, at man anbefalede en ny prøve efter 3 måneder, en  

 foranstaltning, der er gældende i alle amter.
Nævnet fandt ikke grundlag for kritik af lægernes behandling  

 af kvindens betændelse i livmoderhalsen, idet kvinden ved  

 undersøgelsen  den 10. december 1998 ikke havde symptomer på  

 betændelse, og idet lægen ikke ved den gynækologiske  

 undersøgelse fandt tegn på infektion i underlivet.
Oplysningerne  

 om betændelse i livmoderhalsen hidrørte fra den  

 efterfølgende mikroskopiske undersøgelse af celleprøven  

 på Patologisk Institut.
Nævnet lagde således vægt  

 på, at denne information ikke var til stede på  

 undersøgelsesdagen.
 For så vidt angik klagen over den ukorrekte behandling af kvindens  

 underlivssmerter fra slutningen af juni 1999 og ca. 3 måneder frem  

 fandt Patientklagenævnet, at de involverede læger var omhyggelige  

 i deres undersøgelser, idet de foretog gentagne podninger,  

 behandlingsforsøg og indlæggelser.
