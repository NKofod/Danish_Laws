Pasning af automat tankstationer, 4 stationer ændret til 5 stationer, tidligere udført samtidig med ansættelse i 37 timer om ugen, selvstændig virksomhed, bibeskæftigelse med dagpengeret Ankenævnet har behandlet Deres klage på møde den 16. august 2007.
Nævnet traf denne A F G Ø R E L S E De anses for at have udøvet selvstændig virksomhed med dagpengeret efter den 1. oktober 2003.
 Ankenævnet ændrer således delvist direktoratets afgørelse af 2. august 2006.
B E G R U N D E L S E Det fremgår af reglerne, at dagpengeretten for et medlem, der udøver selvstændig virksomhed som bibeskæftigelse, er betinget af, at medlemmet over for arbejdsløshedskassen sandsynliggør, at arbejdet med virksomheden til enhver tid kan udføres uden for normal arbejdstid.
Ankenævnet lægger vægt på, at De i perioden fra den 1. august 2003 til den 1. oktober 2003 drev selvstændig virksomhed med dagpengeret med at passe automatbenzinstationerne på H.
C. Ørsteds Vej på Frederiksberg, Ellebjergvej i København SV, Englandsvej i Kastrup, og Maglebytorv i Dragør for Hydro Texaco A/S.
 Ankenævnet lægger vægt på, at Deres virksomhed fortsatte uændret efter den 1. oktober 2003 og frem til den 31. januar 2004.
 På denne baggrund finder ankenævnet, at De anses for at have udøvet selvstændig virksomhed med dagpengeret fra den 1. oktober 2003 til den 31. januar 2004.
Ankenævnet lægger vægt, at De fra den 1. februar 2004 fik ændret samarbejde med benzinselskabet således, at De herefter skulle passe automatbenzinstationerne på H.
C. Ørsteds Vej på Frederiksberg, Ellebjergvej i København SV, Mårkærvej i Tåstrup, Hovedvejen i Glostrup og Roskildevej i Rødovre.
 Ankenævnet lægger vægt på, at De tidligere har passet 5 automatbenzinstationer samtidig med Deres fuldtidslønmodtagerarbejde som ejendomsinspektør for en andelsboligforening.
 Ankenævnet lægger videre vægt på, at De har oplyst, at arbejdet på hver enkelt automatbenzinstation tog 2 til 15 minutter.
Ved en ruteoptegnelse på www.krak.dk vil det tage ca. 44 minutter at køre fra Deres hjem til Deres hjem via automatbenzinstationerne på H.
C. Ørsteds Vej på Frederiksberg, Ellebjergvej i København SV, Englandsvej i Kastrup, og Maglebytorv i Dragør.
Ved en ruteoptegnelse på www.krak.dk vil det tage ca. 45 minutter at køre fra Deres hjem til Deres hjem via automatbenzinstationerne på H.
C. Ørsteds Vej på Frederiksberg, Ellebjerg-vej i København SV, Mårkærvej i Tåstrup, Hovedvejen i Glostrup og Roskildevej i Rødovre.
 Ankenævnet finder på denne baggrund, at De anses for at have udøvet selvstændig virksomhed med dagpengeret efter ændringen pr. 1. februar 2004.
R E G L E R Ankenævnet henviser til  § 58, stk. 1, nr. 2, litra a i lov om arbejdsløshedsforsikring m.v., jf. lovbekendtgørelse nr. 708 af 13. august 2003, og  § 2, stk. 1 i Direktoratet for Arbejdsløshedsforsikringens bekendtgørelse nr. 1146 af 20. december 1995 om udøvelse af selvstændig virksomhed som bibeskæftigelse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne NN fuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K A-kassen Regler Lov om arbejdsløshedsforsikring m.v., jf. lovbekendtgørelse nr. 708 af 13. august 2003 § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) udbetaling af dagpenge og aktiveringsydelse for søgnehelligdage, 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere, Direktoratet for Arbejdsløshedsforsikringens bekendtgørelse nr. 1146 af 20. december 1995 om udøvelse af selvstændig virksomhed som bibeskæftigelse § 2. Dagpengeretten for et medlem, der udøver selvstændig virksomhed som bibeskæftigelse, er betinget af, at medlemmet over for kassen sandsynliggør, at arbejdet med virksomheden til enhver tid kan udføres uden for normal arbejdstid.
Medlemmet skal give kassen oplysninger om bl.a.:
a) arten og omfanget af virksomheden, b) ansat arbejdskraft, c) medlemmets egen og eventuel ægtefælles/medejers arbejdsindsats, og eventuel fast arbejdsdeling ægtefællerne/medejerne imellem, og d) virksomhedens omsætning og indtjening.
