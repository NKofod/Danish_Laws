Fremsat den 1. februar 2007 af  

 miljøministeren (Connie Hedegaard) Forslag til Lov  

 om kommuners afståelse af vandforsyninger og spildevandsforsyninger § 1.  

  

 Loven  

 finder anvendelse på kommunale forsyningsvirksomheder, der 1)  

 	  

 indvinder, behandler  

 eller transporterer ledningsført drikkevand til andre mod betaling, eller som  

 udelukkende eller overvejende stiller aktiver, der anvendes til disse formål,  

 til rådighed for andre mod betaling (vandforsyninger), eller 2)  

 	  

 behandler eller  

 transporterer spildevand for andre mod betaling, eller som udelukkende eller  

 overvejende stiller aktiver, der anvendes til disse formål, til rådighed for  

 andre mod betaling (spildevandsforsyninger).
 § 2.  

  

 Kommuner registrerer modtagne uddelinger fra forsyningsvirksomheder og  

 vederlag  

 ved afståelse af ejerandele i forsyningsvirksomheder, der er eller i perioden  

 efter den 1. februar 2007 har været omfattet af § 1.
 Stk. 2.  

  

 Kommuner  

 registrerer modtagne uddelinger fra forsyningsvirksomheder og vederlag ved  

 afståelse af ejerandele i virksomheder, der direkte eller indirekte ejer  

 eller  

 i perioden efter den 1. februar 2007 har ejet ejerandele i  

 forsyningsvirksomheder der er eller i perioden efter den 1. februar 2007 har  

 været omfattet af § 1, medmindre uddelingen eller vederlaget er  

 registreret eller samtidig registreres i medfør af § 37, stk. 1, i  

 lov om elforsyning eller § 23 l, stk. 1, i lov om varmeforsyning.
Stk. 3.  

  

 Kommuner  

 registrerer andre uddelinger fra forsyningsvirksomheder og vederlag ved  

 afståelse  

 af ejerandele eller aktiviteter i forsyningsvirksomheder, der er eller i  

 perioden efter den 1. februar 2007 har været omfattet af § 1, når  

 modtageren af uddelingen eller vederlaget er en af kommunen direkte eller  

 indirekte ejet virksomhed.
Er den modtagende virksomhed kun delvis direkte  

 eller indirekte ejet af kommunen, registrerer kommunen alene en  

 forholdsmæssig  

 andel af uddelingen eller vederlaget.
Stk. 4.  

  

 Selskabsmæssige omstruktureringer er ikke omfattet af stk. 1-3, når de  

 ejere, der direkte eller indirekte har ejerandele i de virksomheder, der  

 berøres af den selskabsmæssige omstrukturering, ikke opnår andet vederlag i  

 forbindelse hermed end direkte eller indirekte ejerandele i samme indbyrdes  

 forhold i den virksomhed eller de virksomheder, der består efter den  

 selskabsmæssige omstrukturering.
Dette er dog betinget af, at virksomheden  

 eller virksomhederne er omfattet af stk. 1-3.
 § 3.  

  

 Registreringen  

 efter § 2 skal omfatte den dato, hvor uddelingen eller vederlaget er til  

 rådighed for kommunen eller virksomheden (rådighedsdatoen), samt beløbets  

 størrelse.
 Stk. 2.  

  

 Ved  

 afståelser omfattet af § 2, stk. 1-3, til en fond eller anden  

 selvejende institution anses afståelsestidspunktet for rådighedsdato, og der  

 skal efter § 2 registreres et vederlag, som mindst svarer til  

 markedsværdien af de pågældende ejerandele.
§ 4.  

  

 Kommuner  

 indberetter senest den 1. februar hvert år de registreringer, som kommunen i  

 det foregående kalenderår har foretaget efter §§ 2 og 3. Er der ikke  

 foretaget uddelinger, afståelser eller omstruktureringer afgiver kommunen  

 erklæring  

 herom.
Miljøministeren udpeger den myndighed, der skal modtage og behandle  

 indberetningerne (indberetningsmyndigheden).
Stk. 2.  

  

 Indberetningen skal angive det samlede beløb, der er blevet til rådighed i  

 det  

 foregående kalenderår (rådighedsbeløbet), og skal ledsages af dokumentation  

 for  

 størrelsen af de registrerede uddelinger og vederlag og for de registrerede  

 rådighedsdatoer.
Endvidere skal indberetningen angive en beregnet forrentning  

 af rådighedsbeløbet fra de enkelte rådighedsdatoer og frem til den 1.  

 november  

 i indberetningsåret.
Rentesatsen fastsættes til Nationalbankens diskonto den  

 1.  

 januar i indberetningsåret.
Indberetningsmyndigheden kan forlange yderligere  

 dokumentation, hvis de indberettede oplysninger er utilstrækkelige.
Stk. 3.  

  

 Ved indberetningen  

 efter stk. 1 af vederlag ved afståelser omfattet af § 2,  

 stk. 1  

 og 2, kan kommuner fratrække 1)  

 	  

 beløb, som allerede  

 har ført til reduktion i kommunens statstilskud i henhold til § 6, 2)  

 	  

 det nettoprovenu, som  

 Energitilsynet har godkendt eller fastsat i medfør af § 35, stk. 5,  

 i  

 lov om naturgasforsyning, og som efterfølgende fører til reduktion af  

 kommunens  

 statstilskud i henhold til § 35, stk. 6-8, i lov om  

 naturgasforsyning, og 3)  

 	  

 beløb, som i medfør  

 af § 37 a, stk. 1 eller 6, i lov om elforsyning eller § 23 m,  

 stk. 1 eller 6, i lov om varmeforsyning, allerede har ført til reduktion  

 i  

 kommunens statstilskud i henhold til § 37, stk. 10, i lov om  

 elforsyning eller § 23 l, stk. 10, i lov om varmeforsyning.
§ 5.  

  

 Indberetningsmyndigheden  

 træffer afgørelse om, hvorvidt de indberettede rådighedsbeløb,  

 rådighedsdatoer,  

 den beregnede forrentning og eventuelle fradrag efter § 4, stk. 3,  

 kan godkendes.
Kan indberetningsmyndigheden ikke godkende disse, fastsætter  

 myndigheden  

 rådighedsbeløb, rådighedsdatoer, beregnet forrentning og størrelsen af  

 eventuelle fradrag.
§ 6.  

  

 Indberetningsmyndigheden  

 giver senest den 1. maj hvert år Indenrigs- og Sundhedsministeriet meddelelse  

 om de godkendte rådighedsbeløb inklusive beregnet forrentning og med  

 eventuelle  

 fradrag.
Indenrigs- og Sundhedsministeriet reducerer herefter kommunens  

 statstilskud efter bestemmelsen i § 15, i lov om kommunal udligning og  

 generelle tilskud til kommuner.
Hvis det godkendte rådighedsbeløb overstiger  

 kommunens  

 bloktilskud i det første modregningsår, beregner Indenrigs- og  

 Sundhedsministeriet en forrentning af restbeløbet fra den 1. november i  

 indberetningsåret til den 1. juli i året efter indberetningsåret.
Rentesatsen  

 fastsættes til Nationalbankens diskonto den 1. januar i indberetningsåret.
§ 7.  

  

 Forsyningsvirksomheder  

 må ikke påbegynde væsentlige nye aktiviteter, der ikke har samme karakter,  

 som  

 den aktivitet forsyningsvirksomheden allerede udfører.
Midler anvendt i strid  

 hermed betragtes som uddelinger efter § 2, stk. 3.
 § 8.  

  

 Miljøministeren  

 fastsætter regler om indberetning efter § 4, og om dokumentation og  

 regnskabsføring  

 for forhold omfattet af § 4, herunder om, at der skal indhentes  

 erklæringer fra kommunens revisor eller en statsautoriseret revisor.
 Ikrafttræden mv.
 § 9.  

  

 Loven træder i kraft dagen efter bekendtgørelsen i Lovtidende.
 Stk. 2.  

  

 Loven  

 gælder for afståelser og uddelinger der finder sted den 1. februar 2007 eller  

 senere.
 Stk. 3.  

  

 Lovens § 10  

 har virkning for udbetaling af statstilskud i henhold til § 14 i lov om  

 kommunal udligning og generelle tilskud til kommuner fra og med tilskudsåret  

 2008.
 § 10.  

  

 I  

 lov nr. 499 af 7. juni 2006 om kommunal udligning og generelle tilskud til  

 kommuner, foretages følgende ændring:
 1.  


  

 § 15, stk. 1,  

  

 affattes således:
»  

 § 15.  

  

 De  

 efter § 14 opgjorte tilskud for den enkelte kommune reduceres med et  

 beløb  

 svarende til 40 pct. af det af Energitilsynet meddelte rådighedsbeløb  

 inklusive  

 beregnet forrentning, jf. § 37, stk. 10, i lov om elforsyning og  

 § 23  

 l, stk. 10, i lov om varmeforsyning, hvis kommunen deponerer et beløb  

 svarende til rådighedsbeløbet inklusive beregnet forrentning fratrukket  

 tilskudsreduktionen.
Deponeringen sker ved anbringelse af beløbet i  

 overensstemmelse med reglerne i § 44 i lov om kommunernes styrelse.  

 Frigivelse af depotet sker efter stk. 3. Denne bestemmelse gælder  

 tilsvarende  

 for det rådighedsbeløb inklusive beregnet forrentning, jf. § 6 i lov om  

 kommuners afståelse af vandforsyninger og spildevandsforsyninger.« § 11.  

  

 Loven  

 gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget har baggrund i det indgåede politiske forlig  

 om udmøntning af regeringens ideoplæg »Serviceeftersyn af vandsektoren« fra  

 2005.
 Som følge af ideoplægget »Serviceeftersyn af vandsektoren«  

 og de efterfølgende politiske forhandlinger, der har omfattet spørgsmålet om  

 modregning i bloktilskud, har en række kommuner påbegyndt eller gennemført  

 salg  

 af deres forsyninger.
 Flere kommuner er i dag inde i overvejelser om frasalg af  

 kommunale forsyninger.
 Årsagen er formentlig blandt andet at andre forsyninger  

 vurderer, at der kan være stordriftsfordele forbundet med opkøb af  

 vandsektorens forsyninger, samt potentielle investorers forventning om en  

 eventuel fremtidig lempet prisregulering, der kan muliggøre, at overskud,  

 herunder rationaliseringsgevinster, vil kunne udtages af selskaberne.
Endvidere har kommuner, der ejer et selskab omfattet af  

 modregningsreglerne i elforsyningsloven eller varmeforsyningsloven, haft  

 mulighed for at lade dette selskab være køber.
Hvis alternativet til at  

 anvende  

 midler til køb af vandforsyningsvirksomheden har været modregningspligtig  

 udlodning til kommunen har dette yderligere kunnet øge gevinsten ved  

 transaktionen.
 Vand- og spildevandsforsyninger er underlagt prisbestemmelser,  

 hvorefter kun nødvendige omkostninger forbundet med forsyningens virke kan  

 indregnes i priserne (»hvile-i-sig-selv princippet«).
Baggrunden for disse prisbestemmelser var, at vandsektorens  

 forsyninger enten var ejet af forbrugerne eller af kommunen.
På det kommunale  

 område indebærer »hvile-i-sig-selv« princippet, at den over- eller  

 underdækning,  

 der kan opstå i forbindelse med driften af forsyningsvirksomhederne, ikke må  

 have betydning for den enkelte kommunes skatteopkrævning, men alene må  

 reguleres over takstopkrævningen hos forsyningsområdets forbrugere.
 Blandt andet på denne baggrund, og fordi de begrænsede  

 indtjeningsmuligheder ikke gjorde det tillokkende at foretage kommercielle  

 investeringer i vandforsyningen, var der ikke nogen grund til at fastsætte  

 regler om salg af forsyningsvirksomheder.
 Hvis kommunerne beslutter sig for frasalg med henblik på at  

 bruge en værdistigning, der baserer sig på aktiver, som er opbygget ved  

 forbrugerbetaling til henlæggelser og drift, til andre formål end til  

 vandforsyning,  

 brydes der med grundlaget for »hvile-i-sig-selv« princippet.
En udvikling, hvor enkelte kommuner får meget store  

 engangsindtægter ved salg af vandforsyninger, vil tillige kunne have  

 kommunaløkonomiske konsekvenser.
Helt generelt vil en kommune, som får en  

 sådan  

 stor gevinst, kunne benytte provenuet til konsolidering, herunder  

 gældsafvikling, lavere skat eller et højere serviceniveau.
Det kommunale selvstyre - herunder den selvstændige  

 kommunale skatteopkrævning - bygger på, at der er en forholdsvis tæt  

 sammenhæng  

 mellem den skatteprocent, den enkelte kommune opkræver, og det serviceniveau  

 kommunen tilbyder sine borgere.
Denne sammenhæng sikres gennem  

 udligningssystemet, der i betydeligt omfang udjævner forskellene i  

 kommunernes  

 skattegrundlag og udgiftsbehov.
Sammenhængen mellem skatteprocent og  

 serviceniveau vil imidlertid blive brudt, hvis der i enkelte kommuner  

 forekommer betydelige indtægter, der ikke indgår i systemet med  

 skatteopkrævning, statstilskud og udligning.
 For at imødegå at kommunerne anvender en økonomisk gevinst  

 ved afståelse af vand- eller spildevandsforsyninger til andre formål end  

 vand-  

 eller spildevandsforsyning, inden en samlet vandsektorlov kan fremsættes,  

 foreslås modregningsreglerne indført med dette lovforslag.
2. Hovedpunkterne i lovforslaget Lovforslaget indeholder regler om modregning i kommunernes  

 bloktilskud, hvis kommunerne selv eller kommunalt ejede virksomheder sælger  

 vand-  

 eller spildevandsforsyninger.
Kommunerne har i dag mulighed for at frasælge de kommunale  

 aktiver på vandområdet uden modregning i bloktilskuddet, og vandsektorens  

 aktiver har en betydelig værdi.
Nogle kommuner har i dag gennemført et salg  

 af  

 hele eller dele af vand- eller spildevandsforsyningen til andre selskaber.
De foreslåede regler bygger på principperne i  

 elforsyningslovens §§ 37-37 b med de modifikationer, som forhold og  

 behov  

 for regulering på vandforsyningsområdet tilsiger.
Endvidere er der taget  

 hensyn  

 til, at elforsyningslovens § 37 a og varmeforsyningslovens § 23 m  

 også omfatter ejerstrukturer, hvori vand- og spildevandsforsyning kan indgå.  

 Det er således søgt undgået at overføre regler fra el- og  

 varmeforsyningslovene, som ville skabe dobbeltkompetencer.
 Der er behov for  som det har været tilfældet på  

 el-området  at sikre en samfundsøkonomisk fornuftig anvendelse af  

 provenuet  

 ved eventuelle salg af kommunale aktiver.
Der indføres derfor et lovgivningsmæssigt krav om  

 modregning af salgsprovenu i de kommunale bloktilskud ved et direkte eller  

 indirekte kommunalt salg af vand- eller spildevandsforsyninger.
Modregningen  

 foretages  

 på grundlag af det fulde provenu med enten 40 % eller 60 % efter de  

 principper,  

 der gælder for elforsyningsområdet.
Hovedreglen er, at en kommunes statstilskud reduceres med  

 et beløb svarende til 40 % af provenuet ved salg, såfremt kommunen vælger at  

 deponere et beløb svarende til provenuet, inkl. beregnet forrentning,  

 fratrukket  

 tilskudsreduktionen.
Modregningsprocenten fastsættes dog til 60 %, hvis  

 kommunen ikke ønsker at deponere et beløb svarende til provenuet ved salg,  

 inkl. beregnet forrentning, fratrukket tilskudsreduktionen.
 Hvis beløbet deponeres, udbetales det over en 10-årig  

 periode.
3. Økonomiske og administrative konsekvenser for det offentlige Kommunerne pålægges en administrativ byrde ved at skulle  

 foretage årlige indberetninger til indberetningsmyndigheden.
Kommunerne skal  

 allerede efter elforsyningsloven og naturgasforsyningsloven foretage  

 tilsvarende indberetninger.
For kommuner der ikke direkte eller indirekte har afstået  

 forsyninger skønnes merarbejdet at være meget begrænset, idet indberetningen  

 da  

 vil være »blank«.
Kommuner der direkte eller indirekte har afstået  

 forsyninger  

 i et givent år, pålægges en administrativ byrde, der imidlertid forudsættes  

 dækket af kommunens indtægt ved salget.
 I det omfang forsyninger afstås, øges  

 indberetningsmyndighedens arbejdsbyrde, idet myndigheden skal behandle  

 indberetningerne.
Kommuner der direkte eller indirekte afstår forsyninger får  

 reduceret deres bloktilskud med enten 40 % eller 60 % af salgssummen,  

 afhængig  

 af om beløbet deponeres.
Tilsvarende får staten, i tilfælde af salg af  

 forsyninger,  

 reduceret udgiften til bloktilskud.
 Der kan ikke på nuværende tidspunkt med nogen sikkerhed  

 skønnes over de økonomiske konsekvenser af lovforslaget, idet disse i meget  

 vidt omfang afhænger af, om der afstås forsyningsvirksomheder.
4. Økonomiske og administrative konsekvenser for erhvervslivet Lovforslaget indeholder ingen økonomiske eller  

 administrative konsekvenser for erhvervslivet.
5. Administrative konsekvenser for borgerne Lovforslaget indeholder ingen administrative konsekvenser  

 for borgerne.
6. Miljømæssige konsekvenser Lovforslaget vurderes ikke at have miljømæssige  

 konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Hørte myndigheder og organisationer Lovforslaget sendes i offentlig høring samtidig med  

 fremsættelsen i Folketinget.
9. Vurdering af konsekvenserne af lovforslaget Positive konsekvenser/mindreudgifter (hvis ja, angives omfang) Negative konsekvenser/merudgifter (hvis ja, angives omfang) Økonomiske konsekvenser for stat, kommuner og regioner:
 Statens udgifter til bloktilskud vil blive reduceret i  

 det omfang kommuner afstår forsyninger.
Kommunernes bloktilskud bliver reduceret i det omfang  

 der afstås forsyninger.
Reduktionen opvejes imidlertid af indtægten fra  

 salget.
 Administrative konsekvenser for stat, kommuner og  

 regioner:
Ingen Kommunerne skal en gang årligt indberette om de har  

 afstået forsyninger.
I det omfang kommuner afstår forsyninger vil  

 indberetningsmyndigheden  

 få forøget dets arbejdsmængde.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne.
Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Den foreslåede bestemmelse fastlægger lovforslagets  

 anvendelsesområde og skal sikre en tydelig afgrænsning af hvilke typer af  

 aktiviteter  

 der er omfattet af lovforslaget.
Anvendelsesområdet er bredere end de aktiviteter der  

 naturligt og traditionelt indgår i begreberne vand- og spildevandsforsyning.  

 Det  

 udvidede anvendelsesområde er påkrævet for at gennemføre den tilsigtede  

 regulering  

 og indebærer, at hvis selve indvindingsaktiviteten sker i en anden juridisk  

 enhed end den, der ejer de anvendte ejendomme, pumper og rør, vil begge  

 enheder  

 (drift og materielejer) blive betragtet som forsyninger.
Dette forudsætter  

 imidlertid at materielejeren udelukkende eller fortrinsvis beskæftiger sig  

 med  

 at stille materiel til rådighed for en forsyning.
 En kommunal virksomhed, der ikke i øvrigt er en  

 forsyningsvirksomhed, vil ikke være omfattet hvis den i enkelte tilfælde  

 udlejer en maskine til en forsyning.
Til § 2 Kommuner pålægges i stk. 1 og 2 en registreringspligt  

 efter princippet i elforsyningslovens § 37, stk. 1.  

 Registreringspligten omfatter modtagne uddelinger fra og vederlag ved  

 afståelse  

 af ejerandele i virksomheder, der beskæftiger sig med vandforsyning eller  

 spildevandsforsyning, jf. lovens § 1, dvs. virksomheder der enten udøver  

 egentlig forsyningsvirksomhed (indvinding, behandling, transport af vand hhv.  

 spildevand) eller som udelukkende eller fortrinsvis stiller de nødvendige  

 aktiver (bygninger, maskiner, rør) til rådighed for disse formål.
 Registreringspligten omfatter tillige uddelinger og  

 vederlag fra virksomheder, der direkte eller indirekte ejer eller har ejet  

 andele i forsyningsvirksomheder.
Registreringspligten omfatter uddelinger og vederlag efter  

 lovforslagets fremsættelse den 1. februar 2007 for at undgå spekulation i  

 uddelinger eller afståelser før lovens ikrafttræden.
Registreringspligten  

 omfatter endvidere ejerskaber, der består eller i perioden efter  

 lovforslagets  

 fremsættelse den 1. februar 2007 har bestået.
Herved sikres det, at der under  

 alle omstændigheder sker registrering af uddelinger og afståelsessummer i  

 tilfælde,  

 hvor alle forsyningsaktiviteter afstås eller afvikles, og hvor kommunen på et  

 senere tidspunkt måtte oppebære de realiserede værdier, uden at der tidligere  

 er sket registrering efter stk. 3.
 Kommunen er i denne sammenhæng ganske som i de parallelle  

 regler i el- og varmeforsyningslovene den skattefinansierede del af kommunen.  

 Uddelinger og afståelsesvederlag modtaget i en kommunalt drevet  

 forsyningsvirksomhed  

 er alene registreringspligtige efter stk. 3. De i stk. 3 omtalte  

 forsyningsvirksomheder omfatter således også forsyningsvirksomheder drevet i  

 kommunen og skal i denne sammenhæng anses for en direkte ejet virksomhed.
 Begreberne uddelinger og vederlag er de samme begreber, som  

 er anvendt i elforsyningslovens § 37, stk. 1, ligesom begrebet  

 registrering anvendes på samme måde som i elforsyningslovens § 37,  

 stk. 1.
 Stk. 1 omfatter virksomhed, der beskæftiger sig med  

 forsyningsvirksomhed som omfattet af § 1. Som på elforsyningsområdet kan  

 der være tale om kommunale virksomheder ejet og drevet af en enkelt kommune,  

 kommunale virksomheder ejet af flere kommuner i fællesskab, aktie- eller  

 anpartsselskaber, andelsselskaber m.m.
 Stk. 2 omfatter virksomheder, der direkte eller  

 indirekte ejer eller har ejet andele i sådanne virksomheder som omfattet af  

 § 1.  

 Tilsvarende omfatter bestemmelsen alle de virksomheder, som kommunerne  

 direkte  

 eller indirekte har ejerandele i, og som indgår i en ejerstruktur, der  

 omfatter  

 virksomheder, der udøver eller i perioden efter lovforslagets fremsættelse  

 har  

 udøvet aktiviteter omfattet af § 1. Stk. 2 kan derfor omfatte  

 virksomheder, der har aktiviteter, som ikke er omfattet af § 1, herunder  

 el-, varme- og naturgasforsyning.
For at undgå at en udlodning eller et vederlag omfattes af  

 både dette lovforslag og elforsynings- eller varmeforsyningslovene, er  

 bestemmelsen i stk. 2 subsidiær i forhold til disse love.
Hvis et beløb  

 er  

 registreret efter disse andre love, eller kan registreres samtidig efter  

 disse  

 love og dette lovforslag, skal der alene ske registrering efter el- eller  

 varmeforsyningsloven.
Efter stk. 3 registrerer kommunerne også uddelinger og  

 afståelsessummer nede i ejerstrukturen, når der er tale om uddelinger fra  

 eller  

 vederlag ved afståelse af ejerandele eller aktiviteter i virksomheder  

 omfattet  

 af § 1, og modtageren er en af kommunen direkte eller indirekte ejet  

 virksomhed.
Ved afståelser af forsyningsaktiviteter, vil modtageren af  

 vederlaget dog være den forsyningsvirksomhed, som afstår aktiviteten.
Kun afståelse af selve forsyningsaktiviteten er omfattet.  

 Udskillelse af aktiver som led i sædvanlig drift af virksomheden er ikke  

 omfattet.
Registreringspligten omfatter som stk. 2 ejerskaber, der  

 består  

 eller har bestået i perioden efter den 1. februar 2007. Herved søges sikret,  

 at  

 der sker registrering også i tilfælde, hvor forsyningsaktiviteterne måtte  

 være  

 indstillet, før afståelse fandt sted.
En bestemmelse svarende til stk. 3 findes ikke i  

 elforsyningslovens § 37, hvor uddelinger og vederlag først registreres,  

 når de modtages af kommunen.
Baggrunden for forskellen er, at det har været  

 ønsket at undgå omfattende regnskabsmæssig regulering med henblik på at  

 sikre,  

 at midler hidrørende fra vandforsyningsvirksomhed ikke anvendes uden  

 modregning  

 til aktiviteter uden for vand-, el-, varme- og naturgasforsyning.
Endvidere  

 medvirker bestemmelsen i stk. 3 til at undgå dobbeltkompetence, idet et  

 regelsæt der fuldt ud svarer til elforsyningsloven ville indebære, at såvel  

 Trafik- og energiministeren som Miljøministeren skulle give tilladelser mv.
Stk. 3 omfatter også tilfælde, hvor den modtagende  

 virksomhed kun delvis direkte eller indirekte er ejet af kommunen.
I disse  

 tilfælde beregnes kommunens forholdsmæssige ejerandel af den modtagende  

 virksomhed,  

 og kommunen registrerer da alene den hertil svarende del af uddelingen eller  

 afståelsessummen.
I øvrigt gælder om uddelinger, vederlag og registreringer  

 det  

 samme, som om uddelinger, vederlag og registreringer efter stk. 1 og 2.  

 Uanset om den modtagende virksomhed måtte være skattepligtig, foretages ved  

 registreringen af uddelinger og vederlag ikke fradrag for beskatning.
 Undtagelsen i stk. 4 har til formål at sikre, at selve  

 den omstændighed, at der gennemføres en selskabsmæssig omstrukturering, ikke  

 udløser registreringspligt efter stk. 1-3, når hverken kommunen eller  

 den  

 modtagende virksomhed oppebærer nogen værdi som følge af omstruktureringen,  

 men  

 blot helt eller delvis udskifter sine ejerandele med ejerandele i andre  

 virksomheder omfattet af stk. 1-3. Registreringspligt undgås således  

 kun,  

 i det omfang de vederlag, som kommunen eller den modtagende virksomhed  

 modtager  

 som led i den selskabsmæssige omstrukturering, alene består i ejerandele i  

 virksomheder  

 omfattet af stk. 1-3.
 I elforsyningslovens § 37, stk. 2, og i  

 varmeforsyningslovens § 23 l, stk. 2, findes bestemmelser, der  

 indholdsmæssigt  

 svarer til stk. 4. Samlet tilsigter disse undtagelser derfor at  

 muliggøre  

 rene selskabsmæssige omstruktureringer også af multiforsyningsvirksomheder.
Til § 3 Rådighedsdatoen efter stk. 1 svarer til  

 rådighedsdatoen efter elforsyningslovens § 37, stk. 3, og er  

 således  

 den dato, hvor det uddelte beløb eller vederlaget er til rådighed for  

 kommunen  

 (§ 2, stk. 1 og 2) eller den modtagende virksomhed (§ 2,  

 stk. 3).
Stk. 2 svarer til elforsyningslovens § 37, stk. 4.  

 Da også afståelser nede i ejerstrukturen efter § 2, stk. 3, er  

 omfattet af registreringspligten, omfatter § 3, stk. 2, dog i  

 modsætning til elforsyningslovens § 37, stk. 4, også afståelser af  

 ejerandele eller aktiviteter omfattet af § 2, stk. 3. Vederlagsfri  

 overdragelse af en forsyning til forbrugerne udløser som udgangspunkt ikke  

 modregning.
Dette skyldes, at en overdragelse til forbrugerne må forudsætte  

 at  

 forbrugerne faktisk bliver ejere  typisk gennem et andelsselskab  

 (a.m.b.a.).  

 Etablerer forbrugerne en fond eller selvejende institution, vil forbrugerne  

 reelt ikke være ejere og overdragelsen vil derfor være omfattet af  

 bestemmelsen.
Til § 4 Det følger af stk. 1, at kommuner senest den 1.  

 februar hvert år til indberetningsmyndigheden skal indberette de  

 registreringer, som kommunen i det foregående kalenderår har foretaget efter  

 §§ 2  

 og 3, eller afgive erklæring om, at der ikke er foretaget uddelinger,  

 afståelser  

 mv. der er omfattet af lovforslaget.
Bestemmelsen retter sig mod de kommuner,  

 som varetager eller direkte eller indirekte deltager i virksomhed omfattet af  

 § 2,  

 stk. 1-3. Bestemmelsen svarer til elforsyningslovens § 37,  

 stk. 5.
 Den foreslåede bestemmelse i giver Miljøministeren  

 bemyndigelse til at henlægge opgaven med at modtage og behandle  

 indberetninger  

 fra kommunerne til den eller de myndigheder, der mest hensigtsmæssigt kan  

 løse  

 opgaven.
Idet Energitilsynet varetager den tilsvarende opgave på energiområdet  

 (el, varme, naturgas) vil det være naturligt at henlægge opgaven på  

 vandområdet  

 til Energitilsynet.
Imidlertid er Energitilsynets opgaver fuldt finansieret  

 af  

 energisektoren, hvorfor tilsynet ikke uden særskilt finansiering kan påtage  

 sig  

 opgaven vedrørende vandsektoren.
Såfremt finansieringsspørgsmålet kan afklares, henlægges  

 opgaven til Energitilsynet.
I modsat fald henlægges opgaven til en anden  

 offentlig myndighed.
Stk. 2 svarer til elforsyningslovens § 37, stk. 6.  

 Forrentningen beregnes frem til den 1. november, hvor der sker reduktion i  

 kommunens statstilskud efter lov om kommunal udligning og generelle tilskud  

 til  

 kommuner Bestemmelsen i stk. 3 er medtaget for at undgå, at  

 samme beløb kan føre til reduktion først efter § 2, stk. 3, og  

 derefter  

 efter § 2, stk. 1 eller 2, eller både efter enten § 2,  

 stk. 1-3,  

 og efter naturgasforsyningslovens § 35 eller elforsyningslovens  

 §§ 37  

 og  

 37 a.
Der vil  

 blive foretaget de ændringer af el- og varmeforsyningslovene, der er  

 nødvendige  

 for at undgå dobbeltmodregning efter disse love.
Til §§ 5 og 6 De foreslåede bestemmelser svarer helt til  

 elforsyningslovens § 37, stk. 9 og 10. Bestemmelserne indebærer at  

 indberetningsmyndigheden skal godkende kommunernes indberetninger, og meddele  

 Indenrigs- og sundhedsministeriet de godkendte beløb med henblik på reduktion  

 i  

 bloktilskuddet.
 Bestemmelsen i § 6 er sprogligt tilrettet i forhold  

 til elforsyningslovens § 37, stk. 10, og indebærer, at hvis det  

 godkendte rådighedsbeløb ikke kan modregnes fuldt ud i bloktilskuddet for  

 indberetningsåret, beregner Indenrigs- og sundhedsministeriet en forrentning  

 fra 1. november i indberetningsåret og til den 1. juni i året efter  

 indberetningsåret.
Til § 7 Efter bestemmelsen kan virksomheder omfattet af § 1  

 ikke påbegynde væsentlige nye aktiviteter, der ikke har samme karakter, som  

 den  

 allerede drevne virksomhed omfattet af § 1. Bestemmelsen skal sikre, at  

 der ikke uden modregning efter § 5 i lovforslaget og § 15 i lov om  

 kommunale udligninger og generelle tilskud til kommuner, anvendes midler  

 oparbejdet i vandsektoren til aktiviteter uden for denne sektor, samt at  

 midler  

 oparbejdet i en spildevandsforsyning hhv. vandforsyning kun anvendes til  

 samme  

 aktivitetstype.
I overensstemmelse hermed er det bestemt, at midler, der  

 anvendes i strid med forbudet, skal betragtes som uddelinger efter § 2,  

 stk. 3.
Forbudet omfatter også væsentlige nye aktiviteter i helt  

 eller delvis ejede (datter)selskaber.
Dette gælder også selv om  

 forsyningsvirksomhedens ejerandel er så lille, at forsyningsvirksomheden ikke  

 kan modsætte sig den nye aktivitet.
I så fald betragtes imidlertid kun en  

 forholdsmæssig andel af de anvendte midler som uddeling efter § 2,  

 stk. 3.
Til § 8 I medfør af § 8 vil der blive fastsat regler om  

 dokumentation og regnskabsføring for forhold, der er omfattet af § 4.  

 Der  

 vil herunder blive udarbejdet en eller flere standarderklæringer, som  

 kommunen  

 skal anvende.
Der vil endvidere blive udarbejdet en regnskabs- og  

 revisionsinstruks, som bl.a. vil fastsætte kravene til den dokumentation, der  

 skal ledsage de årlige erklæringer efter § 4, herunder  

 revisorerklæringer.
 Regnskabs- og revisionsinstruksen vil have en sådan  

 udformning, at indberetningsmyndigheden tilsyn med overholdelsen af § 4,  

 primært vil kunne baseres på en konstatering af, at revisor har konstateret  

 tilstedeværelsen af den forudsatte dokumentation, samt at der ikke er  

 konstateret forhold, som burde have givet anledning til registreringer.
Af reglerne fastsat i medfør af § 8 vil endvidere  

 følge, at kommunen og de af kommunen helt eller delvis ejede virksomheder vil  

 være forpligtede til at give revisor de oplysninger, som må anses af  

 betydning  

 for revisors arbejde, og give revisor adgang til at foretage de  

 undersøgelser,  

 som revisor finder nødvendige.
Kommunen vil endvidere blive forpligtet til at  

 sørge for, at revisor også i øvrigt får de oplysninger og den bistand, som  

 revisor anser for nødvendig for udførelsen af sit hverv.
Til § 9 I stk. 1 fastsættes, at loven træder i kraft dagen  

 efter bekendtgørelsen i Lovtidende.
Den foreslåede bestemmelse i stk. 2, sikrer, at  

 lovforslaget får virkning fra lovforslaget blev fremsat i Folketinget.  

 Afståelser der har fundet sted inden fremsættelsestidspunktet omfattes ikke  

 af  

 loven.
Skæringsdatoen er sat til fremsættelsesdagen for lovforslaget for at  

 undgå spekulation i at salg gennemføres inden loven i øvrigt træder i kraft.
 Hvorvidt en afståelse har fundet sted før eller efter  

 skæringsdatoen vil skulle afgøres konkret.
Vurderingen af om afståelsen er sket før eller efter  

 skæringsdatoen vil skulle ske på grundlag af almindelig kontrakts- og  

 formueret.
Udgangspunktet er, at så længe kommunen ikke er juridisk  

 forpligtet  

 til at overdrage forsyningen til en køber, er der ikke sket afståelse.
 Som eksempler på situationer, hvor afståelse  

  

 ikke  

  

 vil blive anset at have fundet sted  

 inden skæringsdatoen kan nævnes:
  

 	  

 at der inden  

 skæringsdatoen alene er truffet politisk beslutning om at afstå en forsyning,   

 	  

 at der inden  

 skæringsdatoen er modtaget et (uopfordret) tilbud på forsyningen, men  

 kommunen  

 ikke har taget stilling hertil,   

 	  

 at kommunen inden  

 skæringsdatoen har udbudt forsyningen til salg, men uden at have forpligtet  

 sig  

 til at acceptere indkomne bud,   

 	  

 at der inden  

 skæringsdatoen er igangsat forhandlinger med en køber, uden at der er indgået  

 nogen aftale,   

 	  

 at der inden  

 skæringsdatoen er indgået/underskrevet aftale om salg, men aftalen er  

 betinget  

 af forhold som kommunen har indflydelse på, f.eks. politisk godkendelse.
 Som eksempler på situationer, hvor afståelse  

  

 vil  

  

 blive anset for at have fundet sted  

 inden skæringsdatoen kan nævnes:
  

 	  

 at der inden  

 skæringsdatoen er underskrevet aftale om salg, hvis aftalen enten er  

 ubetinget  

 eller er betinget af forhold uden for kommunens indflydelse, eller   

 	  

 at der inden  

 skæringsdatoen er sket overdragelse af forsyningens aktiver, men at kommunen  

 endnu ikke har modtaget købesummen.
Den foreslåede bestemmelse i stk. 3, indebærer, at  

 2007 bliver det første indberetningsår for kommunerne.
Rådighedsbeløbet for  

 dette år godkendes af indberetningsmyndigheden senest 1. maj 2008. Det første  

 modregningsår bliver herefter 2008.
Til § 10 Med den foreslåede bestemmelse udvides de hidtil gældende  

 regler om reduktion af statstilskuddet til kommunerne i forbindelse med  

 kommunernes salg af energivirksomheder og bestemmelserne om deponering til at  

 omfatte kommunernes salg af virksomheder i vandsektoren.
Hovedreglen er, at en kommunes statstilskud reduceres med  

 et beløb svarende til 40 % af provenuet ved salg, såfremt kommunen vælger at  

 deponere et beløb svarende til provenuet, inkl. beregnet forrentning,  

 fratrukket  

 tilskudsreduktionen.
Modregningsprocenten fastsættes dog til 60 %, hvis  

 kommunen ikke ønsker at deponere et beløb svarende til provenuet ved salg,  

 inkl. beregnet forrentning, fratrukket tilskudsreduktionen.
Deponeringen sker ved anbringelse af beløbet i  

 overensstemmelse med reglerne i den kommunale styrelseslovs § 44, der  

 indeholder bestemmelse om, hvorledes en kommunes midler skal anbringes.
Efter  

 denne bestemmelse skal midler, som ikke af hensyn til de daglige forretninger  

 skal foreligge kontant, indsættes i pengeinstitut eller på postgirokonto  

 eller  

 anbringes i sådanne obligationer eller investeringsbeviser, som fondes midler  

 kan anbringes i.
Frigivelse af depotet sker med en tiendedel om året over en  

 10-årig periode.
Tilskrevne renter til de deponerede beløb vil endvidere  

 kunne  

 frigives løbende over deponeringsperioden.
Til § 11 Bestemmelsen foreskriver lovens territoriale  

 anvendelsesområde.
Det foreslås, at loven ikke skal gælde for Færøerne og  

 Grønland.
