Meddelelse om køretøjers  

 indretning og udstyr mv. nr. 1792  

 Vejledning om ansøgning om udstedelse af ADR-asstes mv. til  

 køretøjer og tanke til vejtransport af farligt gods Vejledning om ansøgning om udstedelse af ADR-attest  

 mv. til køretøjer og tanke til vejtransport af farligt  

 gods.
Denne vejledning, der erstatter Trafikministeriets  

 cirkulære nr. 137 af 20. august 1996, er udarbejdet i tilknytning til  

 Færdselsstyrelsens bekendtgørelse nr. 729 af 15. august 2001 om  

 vejtransport af farligt gods.
Vejledningen erstatter endvidere  

 Færdselsstyrelsens meddelelse om køretøjers indretning og  

 udstyr nr. 1742 og nr. 1754.
Vejledningen giver retningslinier for  

 køretøjets ejer/bruger om proceduren i forbindelse med  

 ansøgning om udstedelse af ADR-attest eller national  

 godkendelsesattest til køretøjer og tanke til vejtransport af  

 farligt gods.
Ud over en sammenskrivning af ovennævnte cirkulære  

 og meddelelser indeholder vejledningen ansøgningsskema  

 vedrørende godkendelse af køretøjer samt beskrivelse af  

 proceduren ved overflytning af "national" tank til andet  

 køretøj.
Vejledningen finder ikke anvendelse for godkendelse af  

 køretøjer, der tilhører de danske væbnede styrker,  

 eller som disse er ansvarlige for.
Meddelelsen træder i kraft den 1.  

 oktober 2001.
 Indhold:
 1.
ADR-attest 1.1.
Udfyldelse af ansøgningsskema 2.
National godkendelsesattest 2.1 National godkendelsesattest til registreringspligtig  

 traktor 2.2.
National godkendelsesattest til  

 påhængskøretøj med tank til registreringspligtig  

 traktor 2.3.
Ændring af national godkendelsesattest 2.4.
Overflytning af tank til andet køretøj  

 (udstedelse af bilag til national godkendelsesattest) 3.
Godkendelse af tank 3.1.
Tryktanke 3.1.1.
Importerede tryktanke, hvor der foreligger gyldig  

 ADR-attest 3.1.2.
Importerede tryktanke, hvor der foreligger  

 dokumentation for fremstillingskontrol, hvoraf det fremgår, at tanken  

 er fremstillet i overensstemmelse med bestemmelserne i ADR 3.2.
Trykløse tanke 1. ADR-attest Af §20 i Færdselsstyrelsens bekendtgørelse  

 nr. 729 af 15. august 2001 om vejtransport af farligt gods fremgår det,  

 hvilke køretøjer der skal have udstedt ADR-attest, inden de  

 må benyttes til vejtransport af farligt gods såvel nationalt som  

 internationalt.
Ved ansøgning om ADR-attest skal der i forbindelse  

 med køretøjsgodkendelsen benyttes det i bilag vedlagte  

 ansøgningsskema.
Ansøgningsskemaet kan udfyldes elektronisk  

 på Færdselsstyrelsens hjemmeside (www.fstyr.dk) under  

 "ansøgningsskemaer". Skemaet kan ikke sendes elektronisk, men skal i  

 udfyldt og underskrevet stand sendes til Færdselsstyrelsen  

 Adelgade 13  

 1304 København K For køretøj med tank skal der tillige sendes  

 separat ansøgning om tankgodkendelse til Beredskabsstyrelsen, jf.  

 punkt 3.
På baggrund af ansøgningen om ADR-attest  

 orienterer Færdselsstyrelsen såvel ansøger som Statens  

 Bilinspektion om, hvilke tekniske krav køretøjet skal opfylde i  

 henhold til ADR-konvention-en.
Herefter fremstiller ansøger eller  

 ejer/bruger, efter forudgående tidsbestilling, køretøjet  

 til syn.
 For køretøj med tank, kan syn og godkendelse  

 af køretøjet foretages sideløbende med  

 Beredskabsstyrelsens behandling af ansøgningen om tankgodkendelse, dog  

 kan ADR-attesten ikke udstedes, før tankgodkendelsen foreligger.
Når der indgår meddelelse fra Statens  

 Bilinspektion, om at køretøjet er synet og godkendt, udsteder  

 Færdselsstyrelsen ADR-attest og fremsender denne til ansøger  

 eller ejer/bruger efter ønske.
Bemærk, at ved  

 køretøjer der ikke er registreret på  

 ansøgningstidspunktet samt køretøjer, hvor  

 registreringsnummeret ændres i forbindelse med ansøgningen, kan  

 ADR-attesten ikke udstedes, før  det nye registreringsnummer er  

 meddelt Færdselsstyrelsen.
ADR-attesten har en gyldighedsperiode på ét  

 år.
Gyldigheden kan forlænges ved syn hos Statens Bilinspektion.  

 Den originale ADR-attest skal medbringes under kørsel med farligt gods  

 og på forlangende forevises politiet.
Ved syn af lastbil registreret første gang efter  

 30. juni 1993 medbringes erklæring fra køretøjsfabrikant  

 eller dennes repræsentant om, hvilken vogntogsvægt bilens  

 retardersystem kan afbremse, og at retardersystemet i øvrigt opfylder  

 gældende krav i henhold til ADR.
Såfremt største  

 vogntogsvægt for retardersystemet er mindre end 44 t, anføres  

 denne på ADR-attesten.
Ovenstående krav om retardersystem  

 gælder dog ikke, hvis køretøjet kun skal godkendes til  

 klasse 1, EX/II.
For køretøj med tank bortset fra  

 tankcontainer skal det ved synet endvidere dokumenteres, at i køretøjets tyngdepunkt ved fuld last ikke er  

 beliggende i en større afstand over vejbanen end  

 90 % af sporvidden for de yderste hjul, eller i køretøjet ved fuld last er  

 krængningsstabilt (ikke vælter) ved en sideacceleration på  

 mindst  

 4 m/s2, jf.
Detailforskrifter for Køretøjer pkt.  

 9.03.410 (1).
1.1. Udfyldelse af ansøgningsskema I ansøgningsskemaets øverste unummererede  

 del afkrydses én af tre muligheder, afhængig af, hvilken form  

 for godkendelse, der ansøges om:
i Ansøgning om ADR-attest Afkrydses, hvis der ansøges om ADR-attest for  

 køretøj, hvortil der som hovedregel ikke tidligere har  

 været udstedt ADR-attest.
Ansøgningen vedlægges kopi af  

 nuværende eller tidligere registreringsattest (såfremt  

 køretøjet er eller har været registreret).
i Ansøgning om fornyelse af ADR-attest Afkrydses, hvis der er sket ændringer i  

 forbindelse med en eksisterende ADR-attest, og denne derfor skal fornys.  

Ansøgningen vedlægges den originale ADR-attest eller en kopi  

 af dennes for- og bagside samt kopi af nuværende eller tidligere  

 registreringsattest.  Bemærk, at for køretøjer med  

 tank, skal der ved udvidelse af stofliste foreligge ny tankgodkendelse fra  

 Beredskabsstyrelsen.
Ved bortkommet ADR-attest, skal der medsendes  

 dokumentation for seneste periodiske syn, hvoraf det fremgår, at  

 køretøjet er ADR-synet.
i Ansøgning om bilag til national  

 godkendelsesattest Afkrydses, hvis der ansøges om bilag til en  

 eksisterende national godkendelsesattest i forbindelse med overflytning af  

 tank til andet køretøj, som beskrevet nærmere i punkt  

 2.4. Ansøgningen vedlægges den originale nationale  

 godkendelsesattest eller en kopi af dennes for- og bagside samt kopi af  

 nuværende eller tidligere registreringsattest for det  

 køretøj, tanken overflyttes til (såfremt  

 køretøjet er eller har været registreret). Endvidere  

 vedlægges dokumentation for seneste periodiske eftersyn og  

 tæthedsprøvning.
 Skemaets nummererede del udfyldes efter følgende  

 retningslinier:
 1.
Navn, adresse og tlf. (ansøger) Udfyldes tydeligt med ansøgers firmanavn,  

 forretningsadresse og telefonnummer.
Hvis ansøger også er  

 ejer/bruger af køretøjet, er det ikke nødvendigt at  

 udfylde punktet.
 2.
Navn, adresse og tlf. (køretøjets  

 registrerede ejer/bruger) Udfyldes tydeligt med køretøjets  

 registrerede ejer/brugers firmanavn, forretningsadresse og telefonnummer.  

 Bemærk, at navn og adresse på ejer/bruger anføres på  

 ADR-attesten, hvorfor en korrekt udfyldelse er vigtig.
 3.
Køretøjsmærke Udfyldes med køretøjets mærke, jf.  

 registreringsattesten (hvis denne foreligger).
 4.
Stelnummer Udfyldes med køretøjets stelnummer, jf.  

 registreringsattesten (hvis denne foreligger).
 5.
Registreringsattest Er køretøjet registreret eller har det  

 tidligere været registreret, skal kopi af køretøjets  

 nuværende eller tidligere registreringsattest vedlægges  

 ansøgningen.
Er køretøjet nyt og ikke registreret,  

 afkrydses rubrikken "Nyt køretøj", og registreringsnummeret  

 meddeles Færdselsstyrelsen (evt. telefonisk) efter  

 registrering.
 6.
Status Afkrydses, hvis køretøjet har  

 været registreret, men er afmeldt på  

 ansøgningstidspunktet.
Registreringsnummeret meddeles  

 Færdselsstyrelsen (evt. telefonisk) efter registrering.
 7.
Synssted Udfyldes med ønsket synssted, f.eks. "SBI  

 Padborg, Thorsvej 9". Tidsbestilling til syn skal foretages.
 8.
Eventuel synsdato Er tidsbestilling til syn foretaget, anføres  

 synsdatoen.
 9.
ADR-attest ønskes fremsendt til Her vælges, om ADR-attesten (eller bilag til  

 national godkendelsesattest) skal sendes til ansøger eller  

 ejer/bruger.
Afkrydses rubrikken "Ejer/bruger", kan ansøger anmode om  

 kopi af attesten.
 10.
Køretøjsart Køretøjets art afkrydses, jf.  

 registreringsattesten (hvis denne foreligger). Rubrikken  

 "Påhængsvogn (påløbsbremse)" afkrydses,  

 såfremt påhængsvognens driftsbremse ikke er tilsluttet det  

 trækkende køretøjs driftsbremse.
 11.
Køretøjsopbygning Køretøjets opbygning afkrydses.  

 Afkrydses rubrikken "Slamsuger", skal tillige rubrikken "Aftagelig tank"  

 eller rubrikken "Fast tank" afkrydses.
Det er muligt at afkrydse flere  

 rubrikker, hvis køretøjet har flere anvendelsesmuligheder.  

 F.eks. vil en lastbil med veksellad kunne godkendes til transport af  

 både eksplosivstoffer (EX) og tankcontainere.
Der vil i det  

 nævnte eksempel blive udstedt to ADR-attester for  

 køretøjet.
 12.
Køretøjsbetegnelse Køretøjsbetegnelsen i henhold til ADR  

 afkrydses, afhængig af, hvilke farlige stoffer køretøjet  

 ønskes godkendt til.
Det er muligt at afkrydse flere rubrikker.  

 Køretøjsbetegnelsen skal afkrydses.
 13.
Stoffer køretøjet ønskes godkendt  

 til Her kan anføres, hvilke klasser  

 køretøjet ønskes godkendt til.
Udfyldelse er valgfri,  

 idet køretøjsbetegnelsen er afgørende for, hvilke  

 tekniske krav køretøjet skal opfylde.
Dog skal der, hvis  

 køretøjet søges godkendt til klasse 1,  

 forenelighedsgruppe J eller klasse 2 og/eller 3, gasgruppe II C (UN-nr. 1001,  

 1049, 1131 og 1194), afkrydses i de tilsvarende rubrikker.
For  

 køretøj med tank, hvor Beredskabsstyrelsen skal udstede  

 tankgodkendelse, afkrydses en af de to nederste rubrikker afhængig af,  

 om tankgodkendelsen er udstedt eller er under udarbejdelse.
Bemærk  

 endvidere, at ansøgning om transport af farligt gods i klasse 7 skal  

 behandles af Statens Institut for Strålehygiejne.
 14.
Bemærkninger Her anføres eventuelle bemærkninger i  

 forbindelse med ansøgningen.
For køretøj med tank  

 oplyses tillige tankens fabrikat og fabrikationsnummer.
 15.
Dato, 16. Kontaktperson og 17.  

Underskrift Her anføres dato for ansøgning, navn  

 på kontaktperson hos ansøger samt ansøgers  

 underskrift.
2. National godkendelsesattest Det er kun muligt at udstede nye nationale  

 godkendelsesattester til registreringspligtig traktor og dertil  

 hørende påhængskøretøj med tank, jf. punkt  

 2.1. og 2.2. nedenfor.
For øvrige køretøjer skal der  

 udstedes ADR-attest, selv om køretøjet kun skal anvendes til  

 national transport af farligt gods.
Dog kan tank, hvortil der er udstedt  

 national godkendelsesattest, overflyttes til andet køretøj,  

 uden at udstedelse af ADR-attest er nødvendig, jf. punkt 2.4.  

 nedenfor.
Køretøjer, hvortil der allerede er udstedt national  

 godkendelsesattest kan fortsat anvendes, jf. bestemmelserne herom i  

 bekendtgørelsen om vejtransport af farligt gods.
 2.1.
National godkendelsesattest til registreringspligtig  

 traktor Ved ansøgning om godkendelse af  

 registreringspligtig traktor til vejtransport af farligt gods, rettes  

 henvendelse til Statens Bilinspektion, der udsteder national  

 godkendelsesattest med angivelse af køretøjsdata, tekniske krav  

 til køretøjet i henhold til ADR, samt hvilke farlige stoffer  

 godkendelsen omfatter.
Efter syn og godkendelse af køretøjet,  

 påtegner Statens Bilinspektion attesten med godkendelsesdato, stempel  

 og underskrift.
Attesten har en gyldighedsperiode på ét  

 år.
Gyldigheden kan forlænges ved syn hos Statens Bilinspektion.  

 Den originale attest skal medbringes under kørsel med farligt gods og  

 på forlangende forevises politiet.
 2.2.
National godkendelsesattest til  

 påhængskøretøj med tank til registreringspligtig  

 traktor Ansøgning om godkendelse af  

 påhængskøretøj med tank til registreringspligtig  

 traktor til vejtransport af farligt gods sendes til Beredskabsstyrelsen, jf.  

 punkt 3. Beredskabsstyrelsen udsteder national godkendelsesattest med  

 angivelse af tankdata, hvilke farlige stoffer godkendelsen  omfatter samt  

 terminer for periodisk eftersyn og tæthedsprøvning af  

 tanken.
Efter syn og godkendelse af køretøjet,  

 påtegner Statens Bilinspektion attesten med køretøjsdata,  

 godkendelsesdato, stempel og underskrift.
Attesten har en gyldighedsperiode  

 på ét år.
Gyldigheden kan forlænges ved syn hos  

 Statens Bilinspektion.
Den originale attest skal medbringes under  

 kørsel med farligt gods og på forlangende forevises  

 politiet.
 2.3.
Ændring af national godkendelsesattest Ved ejerskifte, ændring af firmanavn eller -adresse,  

 helt udfyldt bagside eller bortkommet national godkendelsesattest, rettes  

 henvendelse til Beredskabsstyrelsen for udstedelse af ny national  

 godkendelsesattest.
Det er ikke muligt at udvide stoflisten for tanke, hvortil  

 der er udstedt national godkendelsesattest.
I dette tilfælde skal der  

 ansøges om ADR-godkendelse af tanken samt udstedes ADR-attest for  

 køretøjet, jf. proceduren beskrevet i punkt 1. ovenfor.
 2.4.
Overflytning af tank til andet køretøj  

(udstedelse af bilag til national godkendelsesattest) Ved overflytning af tank til andet køretøj,  

 er det muligt at bibeholde den nationale godkendelsesattest under  

 forudsætning af, at det køretøj tanken overflyttes til,  

 lever op til kravene i ADR.
Der udstedes i dette tilfælde ikke ny  

 national godkendelsesattest.
Færdselsstyrelsen udsteder i stedet bilag  

 til den eksisterende nationale godkendelsesattest.
Ansøgning om bilag  

 sendes til Færdselsstyrelsen, jf. proceduren beskrevet i punkt 1.1.  

 ovenfor.
Af bilaget vil køretøjsdata for det "nye"  

 køretøj samt tankdata fremgå.
Efter syn og godkendelse af køretøjet,  

 påtegner Statens Bilinspektion bilaget med godkendelsesdato, stempel og  

 underskrift.
Bilaget har en gyldighedsperiode på ét år.  

 Gyldigheden kan forlænges ved syn hos Statens Bilinspektion.
Det  

 originale bilag, der opbevares sammen med den originale nationale  

 godkendelsesattest, skal medbringes under kørsel med farligt gods og  

 på forlangende forevises politiet.
3. Godkendelse af tank Som beskrevet under punkt 1. og punkt 2.2., kan ADR-attest  

 henholdsvis national godkendelsesattest ikke udstedes før  

 tankgodkendelse fra Beredskabsstyrelsen foreligger.
Ansøgning om  

 godkendelse af tank til vejtransport af farligt gods sendes til Beredskabsstyrelsen  

 Forebyggelseskontoret  

 Datavej 16  

 3460 Birkerød Ansøgningen skal vedlægges relevant  

 dokumentation i overensstemmelse med retningslinierne i punkt 3.1. og 3.2.  

 nedenfor.
Bemærk, at for importerede tryktanke, jf. punkt 3.1.1. og  

 3.1.2. skal ansøgningen ikke sendes til Beredskabsstyrelsen.
 Kan tank med udstyr godkendes til de ønskede  

 stoffer, fremsender Beredskabsstyrelsen tankgodkendelsen til ansøger  

 eller ejer/bruger samt via e-mail til Færdselsstyrelsen, der herefter  

 udsteder ADR-attest, under forudsætning af at køretøj med  

 tank er synet og godkendt af Statens Bilinspektion.
 For påhængskøretøj med tank til  

 registreringspligtig traktor, udsteder Beredskabsstyrelsen national  

 godkendelsesattest.
3.1. Tryktanke Tryktanke er, jf. definitionen i bekendtgørelsen om  

 vejtransport af farligt gods, tanke, hvori der transporteres stoffer  

 hørende til klasse 2 eller som fyldes eller tømmes ved  

 hjælp af en gas ved et tryk større end 0,1 bar overtryk.  

 Tryktanke skal opfylde bestemmelserne i Arbejdstilsynets  

 bekendtgørelse om transportabelt trykbærende udstyr  

 ((-mærkning), dog kan tryktanke der ikke opfylder bestemmelserne i  

 nævnte bekendtgørelse, indtil 1. juli 2005  

 konstruktionsgodkendes efter bestemmelserne i Arbejdstilsynets  

 bekendtgørelse om trykbeholdere der transporteres med indhold.  

 Ansøgning om konstruktionsgodkendelse sendes til Arbejdstilsynet  

 Kontor for konstruktionsteknik  

 Landskronagade 33  

 2100 København Ø Efter konstruktionsgodkendelse fremsendes ansøgning  

 om tankgodkendelse til Beredskabsstyrelsen.
Ansøgningen skal indeholde  

 følgende oplysninger:
i Navn, adresse og telefonnummer for  

 køretøjets (registrerede) ejer/bruger.
i Ansøgningens formål (f.eks. godkendelse af ny  

 tank, verifikation (jf. punkt 3.1.1.) eller udvidelse af stofliste til brug  

 ved ansøgning om ADR-attest).
i Tankens fabrikat, fabrikationsnummer og  

 fremstillingsår.
i Hvilke stoffer (UN-nr., jf.
ADR), der ønskes  

 transporteret i tanken.
i Oplysning fra tankfabrikanten om, hvilke stoffer (UN-nr.)  

 tanken er fremstillet til at transportere (såfremt dette ikke  

 fremgår af attest for fremstillingskontrol).
i Oplysning fra tankfabrikanten om pakningsmaterialer (for  

 domedæksler, bundudløb og diverse ventiler).
 Med ansøgningen skal tillige fremsendes  

 følgende dokumentation:
i Tegninger, der viser tankens hoveddimensioner og  

 ruminddeling samt godstykkelse for svøb, skvulpeplader, mellembunde og  

 endebunde samt eventuelle forstærkninger, placering og  

 dimensioner.
i Materiale, der viser beregningsmetode og relevante  

 beregningsværdier for svøb, skvulpeplader, mellembunde,  

 endebunde og bærende elementer.
i Styklister og specifikationer for obligatorisk  

 udstyr.
i Attester for svejsekontrol, trykprøvning og  

 eventuel periodisk prøvning.
i Arbejdstilsynets konstruktionsgodkendelse samt attest for  

 fremstillingskontrol.
 Dokumentationsmaterialet skal fremsendes i original eller  

 berigtiget kopi.
3.1.1. Importerede tryktanke, hvor der foreligger gyldig ADR-attest Tryktanke med et rumindhold på over 450 liter, der  

 udelukkende anvendes til transport af farligt gods i henhold til  

 ADR-konventionen, er fritaget for dansk konstruktionsgodkendelse og dansk  

 fremstillingskontrol, såfremt de er godkendt og forsynet med gyldig  

 mærkning efter ADR.
Oplysninger vedrørende tanken om f.eks. fabrikat,  

 fabrikationsnr. og størrelse mv. fremgår sjældent af den  

 udenlandske ADR-attest, hvorfor en verifikation i form af kontrol af  

 relevante dokumenter samt besigtigelse og kontrolstempling af tanken er  

 nødvendig.
Denne verifikation skal foretages af Arbejdstilsynet eller  

 et af Arbejdstilsynet godkendt prøvningsorgan.
 Følgende prøvningsorganer er p.t. godkendt:
Force-Dantest CERT  

 Park Allé 345  

 2605 Brøndby Det Norske Veritas Danmark A/S  

 Tuborg Parkvej 8  

 2900 Hellerup Oplysning om eventuelle andre godkendte  

 prøvningsorganer kan indhentes hos Arbejdstilsynet.
I forbindelse med denne procedure, skal ansøgning  

 samt dokumentation for tank med udstyr fremsendes til  

 prøvningsorganet.
Ansøgningen skal indeholde tilsvarende  

 oplysninger som nævnt under punkt 3.1., dog skal der i stedet for den  

 nævnte dokumentation fremsendes følgende dokumentation:
i Gyldig ADR-attest i original eller berigtiget kopi  

 (vedlægges en berigtiget kopi, skal den originale ADR-attest fremsendes  

 til Færdselsstyrelsen, inden dansk ADR-attest kan udstedes).
i Kopi af udenlandsk attest for fremstillingskontrol af  

 tanken (fremstillingskontrollen skal være udført og attesteret  

 af en af Arbejdstilsynet anerkendt prøvningsinstitution).
i Kopi af dokumentation for eventuelle udførte  

 periodiske prøvninger af tank med udstyr.
 Al dokumentation skal være påført  

 oplysning om tankfabrikat, fabrikationsnr. og fremstillingsår.
 Efter verifikation af dokumenter samt besigtigelse og  

 kontrolstempling af tanken, fremsender prøvningsorganet den  

 nødvendige dokumentation til Beredskabsstyrelsen, der udsteder  

 tankgodkendelse med stofliste og fremsender denne til Færdselsstyrelsen  

 for udstedelse af ADR-attest.
 3.1.2.
Importerede tryktanke, hvor der foreligger  

 dokumentation for fremstillingskontrol, hvoraf det fremgår, at tanken  

 er fremstillet i overensstemmelse med bestemmelserne i ADR Proceduren svarer i dette tilfælde til den, som er  

 beskrevet under punkt 3.1.1., hvorfor ansøgningen skal indeholde  

 tilsvarende oplysninger som nævnt under dette punkt, dog skal der i  

 stedet for den nævnte dokumentation fremsendes følgende  

 dokumentation:
i Original udenlandsk attest for fremstillingskontrol af  

 tanken, hvoraf det fremgår, om der er udført armatureftersyn  

 (fremstillingskontrollen skal være udført og attesteret af en af  

 Arbejdstilsynet anerkendt prøvningsinstitution).
i Kopi af konstruktionstegninger af tanken.
i Kopi af dokumentation for udført NDE-kontrol (ikke  

 destruktiv undersøgelse).
i Kopi af eventuel erklæring om varmebehandling.
i Kopi af materialecertifikater vedrørende anvendte  

 materialer.
i Kopi af dokumentation for eventuelle udførte  

 periodiske prøvninger af tank med udstyr.
 Al dokumentation skal være påført  

 oplysning om tankfabrikat, fabrikationsnr. og fremstillingsår.
3.2. Trykløse tanke Trykløse tanke skal alene godkendes af  

 Beredskabsstyrelsen, dog kan der i forbindelse med behandlingen af  

 ansøgningen kræves verifikation, jf. punkt 3.1.1.  

 Ansøgningen skal indeholde følgende oplysninger:
i Navn, adresse og telefonnummer for  

 køretøjets (registrerede) ejer/bruger.
i Ansøgningens formål (f.eks. godkendelse af ny  

 tank eller udvidelse af stofliste til brug ved ansøgning om  

 ADR-attest).
i Tankens fabrikat, fabrikationsnummer og  

 fremstillingsår.
i Hvilke stoffer (UN-nr., jf.
ADR), der ønskes  

 transporteret i tanken.
i Oplysning fra tankfabrikanten om, hvilke stoffer (UN-nr.)  

 tanken er fremstillet til at transportere.
i Oplysning fra tankfabrikanten om pakningsmaterialer (for  

 domedæksler, bundudløb og diverse ventiler).
 Med ansøgningen skal tillige fremsendes  

 følgende dokumentation:
i Tegninger, der viser tankens hoveddimensioner og  

 ruminddeling samt godstykkelse for svøb, skvulpeplader, mellembunde og  

 endebunde samt eventuelle forstærkninger, placering og  

 dimensioner.
i Materiale, der viser beregningsmetode og relevante  

 beregningsværdier for svøb, skvulpeplader, mellembunde,  

 endebunde og bærende elementer.
i Styklister og specifikationer for obligatorisk  

 udstyr.
i Attester for svejsekontrol, trykprøvning og  

 eventuel seneste periodisk prøvning af tanken.
 Dokumentationsmaterialet skal fremsendes i original eller  

 berigtiget kopi.
