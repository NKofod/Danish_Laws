 I marts 1994 konstaterede tandlægen en begyndende  

 kariesudvikling.
 Tandlægen valgte i juni 1995 at behandle 2 kariesangreb med  

 "non-operativ" kariesbehandling i form af fluorbehandling og  

 instruktion i brug af tandtråd.
Behandling af karies Patientklagenævnet oplyste, at karies er en sygdom,  

 der skyldes sygdomsfremkaldende bakteriebelægninger, der ligger  

 uforstyrret på tandoverfladen i lang tid.
Når  

 bakteriebelægningerne fjernes eller forstyrres grundigt, går en  

 igangværende kariesproces i stå, og der skal lang tid til,  

 før den går i gang igen, og den kan faktisk helt standses, hvis  

 bakterieforstyrrelsen fortsætter.
Det betyder, at tandlægen, der  

 finder et igangværende kariesangreb på et tidligt stadie, har tid  

 til at informere patienten om, hvordan han selv er i stand til at forhindre  

 en videre udvikling af sit eller sine kariesangreb.
Hvis denne information  

 bliver forstået, og patienten foretager det nødvendige renhold,  

 vil der ske en standsning af igangværende processer, og det bliver ikke  

 nødvendigt med fyldningsbehandling.
Fluorbehandling af det begyndende  

 kariesangreb bidrager yderligere til at sænke hastigheden, hvormed et  

 kariesangreb udvikler sig.
Denne form for behandling kaldes under ét:  

 'non-operativ kariesbehandling'.
 For at det skal kunne lade sig gøre at standse  

 igangværende kariesprocesser på denne måde, skal  

 tandlægen finde og udpege de aktive steder for patienten, og patienten  

 skal på sin side følge tandlægens råd og  

 anvisninger.
Bliver igangværende kariesangreb ikke standset,  

 udvikler processen sig, og det bliver nødvendigt at behandle den  

 kariesangrebne tand med en fyldning.
Hvornår det i det enkelte  

 tilfælde er nødvendigt at vælge at behandle den karierede  

 tand med en fyldning, er det et skøn, den enkelte tandlæge  

 foretager over udviklingshastigheden i hvert enkelt tilfælde, ved at  

 afveje kariesangrebets dybde, dets udvikling over tid overfor hyppigheden og  

 graden af plakfjernelse.
Som supplement til de kliniske undersøgelser  

 kan tandlægen benytte sig af  sammenbidsrøntgenoptagelser  

 (bite-wing  røntgenoptagelser) af kindtænderne, hvorved han  

 får et indtryk af, hvor dybt kariesangrebet går ind i tanden.  

 Dette er en god hjælp til at foretage det rigtige behandlingsvalg, men  

 ved vurdering af udviklingshastigheden af et kariesangreb er det  

 nødvendigt med to billeder taget over tid.
Patientklagenævnet fandt, at  

 røntgenbillederne fra 1992 var utilstrækkelige, fordi 2 af de  

 tandflader, der vendte mod hinanden i de 2 bagerste kindtænder i  

 højre side af overkæben, der hos den tidligere tandlæge  

 var fundet begyndende karies i, lappede over hinanden, så man ikke  

 kunne se, om fundet var rigtigt.
Nævnet fandt på denne baggrund,  

 at der burde have været taget nye billeder.
Nævnet fandt, at der tillige var røntgenfund,  

 som burde have givet anledning til "non-operativ" behandling af de  

 igangværende kariesangreb.
Den manglende diagnosticering af de  

 igangværende kariesangreb havde således ført til, at  

 tandlægen ikke foretog den nødvendige behandling.
 Nævnet fandt tillige, at kariesfundet i marts 1994  

 burde have givet anledning til at tage nye røntgenbilleder.
 Nævnet fandt, at tandlægen i juni 1995 foretog  

 en utilstrækkelig diagnostik af sammenbidsrøntgenbillederne  

 (bite-wing røntgenbillederne) .
 Nævnet fandt, at der var kariesforandringer på  

 i alt 6 tænder, hvoraf de 2 havde behov for fyldningsbehandling, mens  

 det ville være korrekt at behandle de øvrige kariesangreb med  

 "non-operativ" kariesterapi.
 Nævnet fandt således, at tandlægen havde  

 udvist manglende omhu og samvittighedsfuldhed ved sin behandling af  

 patienten.
