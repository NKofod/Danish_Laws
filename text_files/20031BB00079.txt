Fremsat den 2. december 2003 af Thomas Adelskov (S),  

 Carsten Hansen (S), Torben Hansen (S),  

  

 Lene Jensen (S) og Jeppe Kofod (S) Forslag til folketingsbeslutning om forbedrede økonomiske vilkår for studerende forsørgere Folketinget opfordrer regeringen til i denne  

 folketingssamling at fremsætte lovforslag, der forhøjer statens  

 uddannelsesstøtte (SU) for studerende forældre fra 4.379 kr. pr. md. til  

 8.758  

 kr. pr. md. til enlige og fra 4.379 kr. pr. md. til 6.569 kr. pr. måned til  

 samlevende.
Bemærkninger til forslaget Alt for mange unge, der har børn, får aldrig en uddannelse.  

 De har ikke råd til en tilværelse på SU og falder derfor fra deres studium  

 eller kommer aldrig i gang med en uddannelse.
For de enlige forsørgere  typisk unge kvinder  er det  

 særlig svært at forene tilværelsen som forælder med tilværelsen som  

 studerende  

 på SU.
Deres fremtidsmuligheder begrænses alt for ofte af manglende  

 uddannelse.
Skal forsørgere gives en fair chance for at begynde og  

 gennemføre en uddannelse, er det nødvendigt at give dem mere gunstige  

 økonomiske vilkår, end tilfældet er i dag.
Forslagsstillerne mener derfor, at  

 der er brug for en ændring af SU-systemet med henblik på at forbedre  

 vilkårene  

 for studerende med børn.
Det bør ske ved en forhøjelse af SU-taksten for  

 henholdsvis  

 enlige og samlevende forsørgere.
Baggrunden for forslaget I 2001 var der ca. 26.700 forsørgere, der modtog SU.
Af dem  

 var ca. 2.200 enlige.
Forsørgere på SU har i dag samme SU-takst som  

 studerende  

 uden forsørgerpligt.
Kompensationen for forsørgernes højere udgiftsniveau  

 foretages via de ekstra »barsel-SU-klip«, hvoraf moderen får 12 klip og  

 faderen  

 6 klip samt et øget fribeløb, det vil sige udvidede rammer for, hvor meget  

 forsørgerne må tjene ved erhvervsarbejde ved siden af deres SU.
 Dertil kommer, at de studerende forsørgere modtager et  

 tilskud til uddannelsessøgende forældre samt børnefamilieydelse via  

 sociallovgivningen.
Det øgede SU-fribeløb er imidlertid ikke en hensigtmæssig  

 form for kompensation for de studerende forældres forsørgerpligt.
Studerende  

 med børn kan af naturlige årsager kun vanskeligt udnytte retten til ekstra  

 erhvervsindtægt, når både studier og barn/børn skal passes.
Senest er det i rapporten »Ældres økonomiske vilkår«,  

 Finansministeriet 2003, slået fast, at gruppen af studerende udgør den  

 største  

 lavindkomstgruppe i vores samfund.
I denne gruppe skiller de studerende med  

 børn sig særligt ud. Økonomisk er de ringere stillede end andre studerende og  

 væsentlig ringere stillede end andre forældregrupper i vores samfund.
Som eksempel kan nævnes, at en enlig forælder på SU i dag  

 har ca. 9.000 kr. om måneden før skat inkl. studielån, tilskud til  

 uddannelsessøgende forældre, ordinært børnetilskud, ekstra børnetilskud samt  

 børnefamilieydelse.
En enlig forælder på kontanthjælp har ca. 12.400 kr. om  

 måneden før skat inkl. ordinært børnetilskud, ekstra børnetilskud samt  

 børnefamilieydelse.
Og en enlig forælder på revalideringsydelse har ca.  

 15.000  

 kr. om måneden inkl. ordinært børnetilskud, ekstra børnetilskud samt  

 børnefamilieydelse Indholdet i forslaget Forslagsstillerne foreslår, at den månedlige SU-takst til  

 enlige studerende med børn fordobles fra de nuværende 4.379 kr. pr. md. til  

 8.758 kr. pr. md.
 For samlevende SU-modtagere sættes SU-taksten op med et  

 halvt klip, svarende til en stigning fra de nuværende 4.379 kr. pr. md. til  

 6.569 kr. pr. md.
 Er SU-modtageren samlevende eller gift med en person med  

 andet forsørgelsesgrundlag end SU, skal der ske en tilpasning af SU-taksten  

 til  

 den samlede husstandsindkomst, dog med en minimumstakst svarende til det  

 ordinære SU-klip, alle studerende får.
 Tilskuddet til uddannelsessøgende forældre bortfalder.
 Efter forslaget vil enlige og samlevende studerende med  

 børn opnå følgende økonomiske forhold, opgjort pr. måned:
Enlige  

 i dag Enlige  

 efter forslaget 2  

 samlevende SU-forældre i dag 2  

 samlevende SU-forældre efter forslaget Ydelse/løn (skattepligtig) 4.379 kr.
 8.758 kr.
 8.758 kr.
 13.138 kr.
Lån 2.241 kr.
 2.241 kr.
 4.482 kr.
 4.482 kr.
Tilskud til uddannelsessøgende forældre 454 kr.
 0 kr.
 454 kr.
 0 kr.
Ordinært børnetilskud 336 kr.
 336 kr.
 0 kr.
 0 kr.
Ekstra børnetilskud 342 kr.
 342 kr.
 0 kr.
 0 kr.
Børnefamilieydelse (0-2 år) 1.075 kr.
 1.075 kr.
 1.075 kr.
 1.075 kr.
I alt brutto 8.827 kr.
 12.752 kr.
 14.769 kr.
 18.695 kr.
Økonomi Den foreslående ændring forventes at kræve en udvidelse af  

 den samlede SU-ramme med 410 mio. kr.
Samtidig forventes en omfordeling af personer på  

 henholdsvis revalideringsydelse og SU som følge af, at det efter forslaget  

 bliver mere attraktivt end i dag at modtage SU.
Med et ændret søgemønster  

 forventes en sådan overflytning fra revalideringssystemet til SU-systemet at  

 frigøre i alt 400 mio. kr. fra revalideringssystemet til finansiering af den  

 udvidede SU-ramme.
Heri er indregnet den økonomiske udgift til den udvidede  

 SU-modtagergruppe, jf. undervisningsministerens besvarelse af spørgsmål 107,  

 jf. (2002-03) alm. del  bilag 497.
 Bortfald af tilskuddet til uddannelsessøgende forældre  

 forventes at give en statslig besparelse på 19 mio. kr. årligt, som tillige  

 bør  

 indgå i finansieringen af den udvidede SU-ramme.
SU er  

 forligsbelagt Samtlige SU-forligspartier har udtrykt stor enighed om, at  

 studerende forsørgeres økonomiske vilkår i dag er for ringe.  

 Forslagsstillerne  

 forudsætter derfor forligspartiernes samtykke forud for vedtagelse af  

 forslaget.
Skriftlig fremsættelse Thomas Adelskov  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbedrede økonomiske vilkår for studerende  

 forsørgere.
(Beslutningsforslag nr.
B 79).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
