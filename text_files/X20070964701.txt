Fradrag for rejseudgifter   

 elektrikerelever på skoleophold - midlertidig arbejdsplads Spørgsmål Kan en  

 elev/lærling, der har indgået en uddannelsesaftale med en praktikvirksomhed i  

 overensstemmelse med erhvervsuddannelsesloven, under skoleophold betragtes  

 som  

 en lønmodtager på et midlertidigt arbejdssted jf. ligningslovens § 9A? Svar Ja, se  

 Skatterådets svar og begrundelse.
Beskrivelse af de faktiske forhold I henhold til  

 erhvervsuddannelsesloven, er der etableret en lang række erhvervsuddannelser,  

 som er reguleret af nogle uddannelsesbekendtgørelser.
Uddannelserne er alle  

 opbygget på nogenlunde samme måde, og uddannelsesforløbet består af en andel  

 skoleundervisning og en andel ophold på en praktikvirksomhed.
Eleven/lærlingen  

 kan starte på uddannelsernes grundforløb uden at have en uddannelsesaftale,  

 men  

 for at komme videre fra grundforløbet, skal eleven/lærlingen indgå en  

 uddannelsesaftale med en eller flere praktikvirksomheder.  

 Praktikvirksomhederne  

 er forpligtede til at betale eleven løn i hele uddannelsesperioden, uanset om  

 han er på virksomheden eller på skoleophold.
Praktikvirksomheden er endvidere  

 forpligtet til, at give eleven/lærlingen frihed fra arbejdet til de enkelte  

 skoleophold.
 Det er skolen,  

 praktikvirksomheden og eleven/lærlingen, som i fællesskab udarbejder en  

 personlig  

 uddannelsesplan for eleven/lærlingen, og det er her et krav, at uddannelsen  

 har  

 en betydelig bredde, herunder i arbejdsområde og funktion, med henblik på at  

 kunne opfylde skiftende kvalifikationsbehov på arbejdsmarkedet.
Erhvervsuddannelserne  

 tilrettelægges normalt på en måde, så eleven/lærlingen på skift er på  

 praktikvirksomheden  

 og på skolen.
Gennemførelsen af skoleopholdene er en forudsætning for  

 uddannelsesaftalens  

 opretholdelse.
For yderligere information om uddannelsesaftaler henvises til  

 undervisningsministeriets publikation "Uddannelsesaftale en sund  

 investering  

 i fremtiden", som findes på  

 http://pub.uvm.dk/2004/uddannelsesaftale.pdf.
 Bor  

 eleven/lærlingen langt væk fra erhvervsskolen, har han/hun mulighed for, at  

 få ophold  

 på skolens kostafdeling i forbindelse med skoleundervisningen.  

 Eleven/lærlingen  

 skal selv betale herfor.
 Spørger har  

 oplyst, at eleverne som udgangspunkt kun er ansat så længe  

 uddannelseskontrakten  

 løber, at eleverne ikke står til rådighed for arbejdsgiveren under  

 skoleopholdet, og at uddannelsen ikke er tilrettelagt i virksomhedens regi.  

 Spørger har senere tilføjet, at der hermed menes, at selve uddannelsen ikke  

 tilrettelægges i virksomhedens regi, men af det faglige udvalg på området,  

 hvori både arbejdsgiver- og arbejdstagerrepræsentanter deltager.
Spørgers eventuelle opfattelse ifølge anmodning og bemærkninger til  

 sagsfremstilling Spørger har  

 henvist til, at en anden elevuddannelse på erhvervsskolerne har fået godkendt  

 fradrag for rejseudgifter af skattemyndighederne.
 Spørger er  

 derfor af den opfattelse, at afgørelsen må forstås, således at alle  

 elever/lærlinge jf. erhvervsuddannelsesloven under skoleophold opfylder  

 betingelsen om at være lønmodtager på et midlertidigt arbejdssted jf.  

 ligningslovens § 9A.
Det skal i den  

 forbindelse understreges, at elever og lærlinge normalt betragtes som  

 lønmodtagere.  

 De betaler f.eks.
A-skat, er omfattet af ferieloven (dog med særreglen i § 9  

 som ekstra beskyttelse), er omfattet af kollektive overenskomster og er  

 omfattet af lønmodtagernes garantifond med mere.
Spørger har ikke  

 et overblik over omfanget af lærlinge, der vil opfylde de øvrige betingelser  

 i  

 ligningslovens § 9A.
Særligt afstandskravet vil formentligt medføre, at det  

 alene er en forholdsvis begrænset mængde af lærlingene, der vil få glæde af  

 et  

 positivt svar i denne sammenhæng.
Det oplyses, at  

 spørger påtænker, når der foreligger et bindende svar fra SKAT, at  

 videreformidle dette til de medlemmer der er lærlinge, ligesom det påtænkes  

 at  

 videregive svaret til øvrige fagforbund, der er berørte af problematikken.
Så  

 afgørelsen vil uanset sit resultat, få betydning for en større gruppe af  

 lærlinge og elever.
For så vidt  

 angår tilrettelæggelsen af uddannelsen for den enkelte lærling/elev, oplyser  

 spørger, at der udarbejdes en personlig uddannelsesplan i et samarbejde  

 mellem  

 virksomheden, skolen og lærlingen/eleven.
Dvs. at virksomheden har en  

 væsentlig  

 indflydelse på planlægningen af den enkelte lærlings/elevs uddannelse og  

 herunder f.eks. hvilke valgfag lærlingen/eleven skal følge.
 Spørger bemærker  

 desuden, at den nævnte erhvervsuddannelse også tilrettelægges af et fagligt  

 udvalg  

 ligesom uddannelsen til elektriker, og at elektrikeruddannelsen er en helt  

 almindelig erhvervsuddannelse.
Vedrørende  

 arbejdsgiverens ledelsesbeføjelser under skoleopholdet oplyser spørger, at  

 selvom lærlingen/eleven ikke står til rådighed for arbejdsgiveren under  

 skoleopholdet, har arbejdsgiveren dog fortsat en række almindelige  

 ledelsesbeføjelser  

 under skoleopholdet.
Således skal sygdom f.eks. meldes til arbejdsgiveren, og  

 lærlingen/elevens forsømmelser kan af arbejdsgiveren tillægges  

 ansættelsesretlige  

 konsekvenser.
Det er endvidere arbejdsgiveren, der afgør tidspunktet for  

 lærlingens/elevens  

 skoleophold.
Dvs., at arbejdsgiveren har mulighed for at planlægge, hvornår  

 han  

 bedst kan undvære lærlingens/elevens arbejdskraft.
 Endelig bemærker  

 spørger, at det er muligt, at undervisningen under et skoleophold på en  

 erhvervsskole  

 ikke direkte medfører, at lærlingen/eleven udfører arbejde der er til nytte  

 for  

 arbejdsgiveren, men uddannelsesforløbet har i lighed med langt størstedelen  

 af  

 den efteruddannelse, der er omfattet af ligningslovens § 9A det formål, at  

 lærlingen/eleven tillærer sig nogle egenskaber, der er en forudsætning for,  

 at  

 han kan udføre sit daglige arbejde på den bedst mulige måde.
 Det er derfor  

 spørgers klare opfattelse, at undervisningen under et skoleophold på en  

 erhvervsskole  

 modtages som et led i lærlingens/elevens tjeneste hos arbejdsgiveren.
SKATs indstilling og begrundelse Efter  

 ligningslovens § 9A, stk. 7, kan rejseudgifter, jf. stk. 1, fradrages ved  

 indkomstopgørelsen enten med de standardsatser, der fremgår af § 9A, stk. 2  

 og  

 3 eller med de faktiske udgifter.
 Betingelserne  

 for at foretage fradrag er, at lønmodtageren på grund af afstanden mellem  

 bopæl  

 og et  

  

 midlertidigt arbejdssted  

  

 ikke har mulighed for at overnatte på sin  

 sædvanlige bopæl, jf. §9 A, stk. 1.
 Det er således  

 et krav, at skoleopholdet kan betragtes som et midlertidigt arbejdssted.
 Som arbejdssted  

 anerkendes i praksis steder, hvor skatteyder modtager undervisning som led i  

 tjenesten.
Told-  

 Skattestyrelsen har i TfS 1998, 464, kommenteret en afgørelse omtalt i TfS  

 1998, 91 og det fremgår heraf, at "Efter  

 praksis lægges der vægt på,  

  

 at  

  

 arbejdsgiveren under skoleopholdet  

 bevarer sine instruktionsbeføjelser over eleverne, således at disse er pålagt  

 at stå til rådighed for at udføre opgaver af arbejdsmæssig/tjenstlig  

 karakter,  

  

 at  

  

 eleverne under skoleopholdet er underlagt de samme tjenstlige forpligtelser  

 som  

 ved praktisk tjeneste, og således står til rådighed for arbejdsgiveren til  

 faktisk benyttelse,  

  

 at  

  

 ansættelsen sker i en institution med henblik på  

 udførelse af praktisk arbejde,  

  

 at  

  

 uddannelsesforløbet er tilrettelagt i  

 institutionens regi på grund af ønsket om den rette kvalificerede  

 arbejdskraft,  

 og  

  

 at  

  

 eleverne ikke bliver afskediget efter uddannelsens slutning." Told- og  

 Skattestyrelsen har i TfS 1997, 749 vedrørende erhvervselever på skoleophold  

 henvist  

 til en Højesteretsdom, hvor Højesteret tiltrådte Landsrettens begrundelse,  

 hvorefter "Det må lægges til grund, at sagsøgeren under ophold på  

 Teknisk  

 Skole, uanset at han oppebærer løn fra sin arbejdsgiver, ikke udfører arbejde  

 til nytte for denne.
Opholdet på skolen finder sted i uddannelsesøjemed og  

 kan,  

 selv om der er tale om en integreret uddannelse, sammenlignes med andre  

 uddannelser, der foregår ved skoleundervisning.
Skolen findes på denne  

 baggrund  

 ikke at være omfattet af begrebet arbejdsplads i ligningslovens §  

 9C  

 " Styrelsen  

 udtalte i forbindelse hermed, at "En arbejdsgiver er herefter udelukket  

 fra skattefrit at give befordringsgodtgørelse til erhvervsuddannelseselever,  

 det være sig i form af kørselsgodtgørelse, fribefordring eller som udlæg  

 efter  

 regning.
Skolen er ikke en arbejdsplads for den pågældende elev, og der er  

 således tale om, at arbejdsgiveren dækker den pågældende elevs private  

 udgifter." Arbejdspladsbegrebet  

 i ligningslovens § 9A skal efter SKATS opfattelse fortolkes på samme måde som  

 i  

 §  

 9C.
 Efter de  

 foreliggende oplysninger er det SKATs opfattelse, at skoleopholdet ikke  

 opfylder kravene til et midlertidigt arbejdssted efter ligningslovens § 9A,  

 således som dette behandles i praksis.
På baggrund af  

 den beskrevne praksis er det SKATs opfattelse, at uddannelsen til elektriker  

 mere har karakter af at være en generel erhvervsuddannelse end en  

 længerevarende intern tilrettelagt uddannelse sådan som tilfældet er ved  

 uddannelsen for pengeinstitutelever, jf.
TfS 2000, 166, og uddannelsen af  

 ToldSkat elever, jf.
TfS 1998, 91.
 SKAT har lagt  

 vægt på, at eleverne som udgangspunkt kun er ansat så længe  

 uddannelseskontrakten  

 løber, således at der ikke er tale om en fast ansættelse hos arbejdsgiveren.
 Ydermere har  

 SKAT lagt vægt på, at eleverne ikke står til rådighed for arbejdsgiveren  

 under  

 skoleopholdet, og at arbejdsgiveren på den måde ikke bevarer  

 instruktionsbeføjelsen under skoleopholdet.
 Endelig har SKAT  

 lagt vægt på, at uddannelsen ikke er "skræddersyet" til netop denne  

 arbejdsgivers særlige behov.
 For så vidt  

 angår ansøgers sammenligning med den anden erhvervsuddannelse er det SKATs  

 opfattelse,  

 at uddannelsen i den foreliggende sag ikke er "skræddersyet" til  

 arbejdsgiverens behov på samme måde som for den nævnte uddannelse, hvor  

 uddannelsen har en erhvervsrettet overbygning rettet mod elevernes særlige  

 opgaver.
 SKAT indstiller  

 derfor, at spørgsmålet besvares med et "nej".
Skatterådets afgørelse og begrundelse Skatterådet  

 fandt, at spørgsmålet kunne besvares med et "ja", idet uddannelsen  

 til elektriker kunne sidestilles med andre uddannelser, hvor der er indrømmet  

 fradrag.
Indrømmelsen af fradrag fandtes således at stemme overens med  

 eksisterende  

 praksis.
