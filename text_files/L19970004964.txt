 Ved noteveksling af 20. november og 2. december 1996 i La Paz er der  

 indgået en overenskomst mellem Danmark og Bolivia, ifølge hvilken den danske  

 regering i 1997 og 1998 yder støtte til reformer af kommunal lovgivning,  

 herunder oprettelse af nye kommunedistrikter for bønder og oprindelige folk i  

 Andesregionen med i alt 1.700.000,00 kroner.
 Det er projektets overordnede formål at styrke implementeringen af loven  

 om folkelig deltagelse, herunder implementeringen af love og regler  

 vedrørende kommunal administration.
 Overenskomsten trådte i kraft den 9. december 1996.
