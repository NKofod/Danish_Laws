Nr LSF 243 Forslag til Lov om ændring af skattekontrolloven (Formkrav til  

 regnskabsoplysninger, udvidet oplysningspligt for pensionsordninger og renter  

 m.v.) Fremsat af ministeren for skatter afgifter den 23. april 1986 § 1 I skattekontrolloven, jfr. lovbekendtgørelse nr. 401 af 6. juli 1984, som ændret ved § 3 i lov nr. 527 af 11. december 1985 og § 2 i lov nr. 150 af 19. marts 1986, foretages følgende ændringer:
 1. Efter § 3 indsættes:
»§ 3 A.
Efter indstilling fra ligningsrådet kan ministeren for skatter og afgifter fastsætte nærmere regler om den form, hvori erhvervsdrivende skal afgive oplysninger efter § 1, stk. 1, og § 2, stk. 1, samt meddele regnskabsoplysninger efter § 3, stk. 1 og 2.
Stk. 2. Er oplysningerne ikke afgivet i overensstemmelse med de regler, der er fastsat i henhold til stk. 1, finder reglerne i § 2, stk. 2-4, tilsvarende anvendelse.«.
 2. § 8 B affattes således:
»§ 8 B.
Forsikringsselskaber skal efter nærmere regler, der fastsættes af ministeren for skatter og afgifter, til brug ved skatteligningen hvert år uden opfordring give de skattelignende myndigheder oplysninger til identifikation af forsikringstager samt oplysning om:
1) forfaldne såvel som indbetalte forsikringspræmier og indskud en gang for alle til forsikringer, der omfattes af afsnit I og II i lov om beskatningen af pensionsordninger m.v., 2) det nærmere indhold af ordninger, der omfattes af afsnit I i nævnte lov, og om eventuelle ændringer i sådanne ordninger, 3) udbetalinger hidrørende fra forsikringer som nævnt i §§ 2, 5, 7, 8, 9 og 50, stk. 1, nr. 3-4, og stk. 8, i nævnte lov, herunder om påbegyndelse af og ændringer i sådanne udbetalinger, 4) udbetalinger i henhold til indekskontrakter, der er oprettet i medfør af lov om pristalsreguleret alderdomsforsikring og alderdomsopsparing, 5) udbetalinger af tilbagekøbsværdi og bonus efter forsikringer som nævnt under nr. 3 og om dispositioner af den i nævnte lovs §§ 29-31 omhandlede karakter, for så vidt den pågældende disposition er kommet til selskabets kundskab, 6) opdelinger vedrørende de i nævnte lovs § 20, stk. 3, § 30, stk. 4, og § 34 anførte bestemmelser og 7) udbetaling af beløb, der omfattes af nævnte lovs §§ 25-28, og om dispositioner af den i lovens §§ 30-31 omhandlede karakter, for så vidt dispositionen er selskabet bekendt.
Stk. 2. Pensionskasser, pensionsfonde og andre, der udbetaler pensioner, er undergivet samme oplysningspligt som nævnt i stk. 1, for så vidt angår tilsvarende forhold vedrørende pensionsordninger.
Stk. 3. Forsikringsselskaber skal endvidere give forsikringskontrakter, der er kombinerede forsikringer, og som omfattes dels af nævnte lovs §§ 2, 5, 7, 8 eller 9, dels af §§ 10 eller 11, påtegning om, hvorledes præmier eller indskud fordeler sig på de to forsikringsarter.
Stk. 4. Den, der opretter en forsikring eller pensionsordning, der er omfattet af afsnit I eller II i lov om beskatningen af pensionsordninger m.v., skal til de oplysningspligtige give oplysninger, herunder om CPR-nr., til identifikation af forsikringens eller pensionsordningens ejer (forsikringstager), som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 5. En forsikring eller pensionsordning som nævnt i stk. 4 kan kun oprettes, hvis der meddeles de i stk. 4 nævnte oplysninger.
Hvis der sker ændringer i de i stk. 4 nævnte forhold, skal der gives meddelelse til den oplysningspligtige om ændringerne.
Stk. 6. Ministeren for skatter og afgifter fastsætter regler om, at forsikringsselskaber, pensionskasser og andre, der forvalter pensionsordninger som nævnt i stk. 4, skal underrette ejeren af forsikringen eller pensionsordningen (forsikringstageren) om de oplysninger om præmier og indskud, som skal indberettes efter stk.
 1, samt fastsætter en frist for denne underretning.«.
 3. § 8 F affattes således:
»§ 8 F.
Banker og sparekasser m.v., der forvalter pensionsordninger, som omfattes af afsnit I i lov om beskatningen af pensionsordninger m.v., skal efter nærmere regler, der fastsættes af ministeren for skatter og afgifter, til brug ved skatteligningen hvert år uden opfordring give de skattelignende myndigheder oplysninger til identifikation af ejeren af pensionsordningen samt oplysning om:
1) ordningernes nærmere indhold og om eventuelle ændringer heri, 2) indbetalte bidrag og indskud en gang for alle, 3) udbetalinger hidrørende fra ordninger som nævnt i nævnte lovs § 11 A, herunder om påbegyndelse af og ændringer i sådanne udbetalinger, 4) udbetalinger i henhold til indekskontrakter, der er oprettet i medfør af lov om pristalsreguleret alderdomsforsikring og alderdomsopsparing, 5) udbetalinger af beløb, der omfattes af § 29 i nævnte lov, og 6) udbetalinger af beløb, der omfattes af nævnte lovs §§ 25-28, og om dispositioner af den i lovens §§ 30-31 nævnte karakter, for så vidt dispositionen er pengeinstituttet bekendt.
Stk. 2. Den, der opretter en opsparingsordning, der er omfattet af afsnit I i lov om beskatningen af pensionsordninger m.v., skal til de oplysningspligtige give sådanne oplysninger til identifikation af ordningens ejer (kontohaver), herunder CPR-nr. (personnummer), som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 3. En opsparingsordning som nævnt i stk. 2 kan kun oprettes, hvis der meddeles de i stk. 2 nævnte oplysninger.
Hvis der sker ændringer i de i stk. 2 nævnte forhold, skal der gives meddelelse til den oplysningspligtige om ændringerne.
Stk. 4. Ministeren for skatter og afgifter fastsætter regler om, at pengeinstituttet m.v. skal underrette ejeren af ordningen (kontohaveren) om de oplysninger om bidrag og indskud, som skal indberettes efter stk. 1, samt fastsætter en frist for denne underretning.«.
 4. § 8 K affattes således:
»§ 8 K.
Skattemyndighederne kan meddele den oplysningspligtige de oplysninger, der er nødvendige til opfyldelse af indberetningspligten efter §§ 8 B, 8 F, 8 H, 8 P og 8 Q.«.
 5. I § 8 L, stk. 1, indsættes efter »§ 8 H«: », § 8 P og §  

 8 Q«.
 6. § 8 M affattes således:
»§ 8 M.
De oplysningspligtige efter § 8 H, § 8 P og § 8 Q skal tilrettelægge deres regnskaber således, at de afgivne oplysninger i henhold til nævnte bestemmelser kan afstemmes med regnskabsføringen.
Stk. 2. De oplysningspligtige skal på forlangende indsende regnskabsmateriale eller anden dokumentation, som har tjent som grundlag for indberetningerne, til skattemyndighederne.
Skattemyndighederne kan på stedet gennemgå det regnskabsmateriale og anden dokumentation, som har tjent som indberetningsgrundlag.
Ved gennemgangen kan skattemyndighederne sikre sig de oplysninger, som fremgår af nævnte indberetningsgrundlag.«.
7. I § 8 N, stk. 1 og 2, indsættes efter »§§ 8 H-8 K«: »og  

 §§ 8 P-8 R«.
 8. Efter § 8 N indsættes:
»§ 8 P.
Banker, sparekasser, andelskasser, Kongeriget Danmarks Hypotekbank og Finansforvaltning, Statens Uddannelsesstøtte, realkreditinstitutter, Provinsbankernes Reallånefond, Landsbankernes Reallånefond, Dansk Landbrugs Realkreditfond, Danmarks Skibskreditfond, pensionskasser, forsikringsselskaber, vekselerere, bankierer og advokater, der som led i deres virksomhed yder eller formidler udlån mod forrentning, skal til brug ved skatteligningen hvert år uden opfordring indberette de i stk. 2 nævnte oplysninger til skattemyndighederne.
Ministeren for skatter og afgifter kan bestemme, at betalingskortudstedere og andre, der yder eller formidler udlån på tilsvarende måde, er omfattet af oplysningspligten.
Stk. 2. Indberetningen skal indeholde oplysninger til identifikation af låntager og oplysninger om konto- og låneforholdet.
For det enkelte låneforhold skal oplyses:
1) lånetype, 2) tilskrevne eller forfaldne renter, 3) løbende provisioner m.v., jfr. ligningslovens § 8, stk. 3, litra a) og b), 4) reservefonds- og administrationsbidrag, jfr. ligningslovens § 15 J, stk. 5, 5) dato for rentetilskrivning, 6) gæld pr. 31. december og 7) kursværdien af gælden pr. 31. december, når lånet er ydet på grundlag af børsnoterede obligationer, eller hvor det fastsættes af ministeren efter stk. 3.
Stk. 3. Ministeren for skatter og afgifter fastsætter nærmere regler om de oplysninger, der skal indberettes, og om fremgangsmåde og frist m.v. for indberetningen.
Når praktiske forhold taler derfor og oplysningen har mindre betydning for skattekontrollen, kan ministeren for skatter og afgifter fritage for eller lempe oplysningspligten.
Endvidere kan ministeren for skatter og afgifter fastsætte særlige regler om indberetning for lån til låntagere, der er bosat eller opholder sig i udlandet.
Stk. 4. Hvis betalingerne vedrørende udlån forvaltes af en oplysningspligtig efter § 8 Q, gælder indberetningspligten efter stk. 1 ikke.
Stk. 5. Den oplysningspligtige skal inden 1. februar i året efter det kalenderår, oplysningen vedrører, underrette låntageren om de indberettede oplysninger.
Ministeren for skatter og afgifter kan bestemme, at underretningen skal indeholde andre oplysninger om lånet.
§ 8 Q.
Banker, sparekasser, andelskasser, finansieringsselskaber, vekselerere, bankierer, advokater og andre, der som led i deres erhverv modtager pantebreve med pant i fast ejendom i depot til forvaltning, skal til brug ved skatteligningen hvert år uden opfordring indberette de i stk. 2 nævnte oplysninger til skattemyndighederne.
Stk. 2. Indberetningen skal indeholde oplysninger til identifikation af såvel låntager og depothaver som depotet samt oplysninger om låneforholdet.
For den enkelte låntager og depothaver skal oplyses:
1) tilskrevne eller forfaldne renter, 2) restgæld pr. 31. december og 3) kursværdien af restgæld pr. 31. december, hvor det fastsættes af ministeren efter stk. 3.
Stk. 3. Ministeren for skatter og afgifter fastsætter nærmere regler om de oplysninger, der skal indberettes, og om fremgangsmåde og frist m.v. for indberetningen.
Når praktiske forhold taler derfor og oplysningen har mindre betydning for skattekontrollen, kan ministeren for skatter og afgifter fritage for eller lempe oplysningspligten.
Endvidere kan ministeren for skatter og afgifter fastsætte særlige regler om indberetning for låntagere og depothavere, der er bosat eller opholder sig i udlandet.
Stk. 4. Den oplysningspligtige skal inden 1. februar i året efter det kalenderår, oplysningen vedrører, underrette låntageren og depothaveren om de indberettede oplysninger.
Ministeren for skatter og afgifter kan bestemme, at underretningen skal indeholde andre oplysninger om de deponerede pantebreve.
§ 8 R.
Den, der er låntager eller har et depot, der er omfattet af § 8 P eller § 8 Q, skal til de oplysningspligtige give oplysninger, herunder om CPR-nr., til identifikation af låntager eller depothaver, som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 2. Hvis der sker ændringer i de i stk. 1 nævnte forhold, skal der gives meddelelse til den oplysningspligtige om ændringerne.
Stk. 3. Et lån som nævnt i § 8 P kan kun etableres, hvis der gives de i stk. 1 nævnte oplysninger.
Overtagelse af lån sidestilles med etablering af lån.
Et depot som nævnt i § 8 Q kan kun oprettes, hvis den, der opretter depotet, giver de i stk. 1 nævnte oplysninger om depothaverens identitet.«.
9. I § 9, stk. 1, indsættes efter »§ 8 L,»: »§ 8 P, stk. 1,  

 § 8 Q, stk. 1,».
 10. I § 10 F, stk. 1, indsættes efter »§ 8 K,»: »§ 8  

 R,».
11. I § 14, stk. 2, indsættes efter »§§ 8 A-8 H, stk. 1-4,»:  

 »§ 8 J, stk. 3,», og efter »§ 8 L,» indsættes: »§ 8 M, § 8 P,  

 stk. 1-4, § 8 Q, stk. 1-3, § 8 R, stk. 3,».
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, har virkning fra og med indkomståret 1986.
Stk. 3. Pligten til at give skattemyndighederne oplysninger om lån og deponerede pantebreve efter skattekontrollovens § 8 P og § 8 Q, som affattet ved § 1, nr. 8, gælder for renter m.v., der tilskrives eller forfalder efter den 31. december 1986. Gæld og kursværdien heraf skal indberettes første gang pr. 31. december 1987.
Stk. 4. Ministeren for skatter og afgifter kan for visse oplysningspligtige efter skattekontrollovens § 8 P og § 8 Q, som affattet ved § 1, nr. 8, bestemme, at indberetningspligten kun skal omfatte renter m.v., der tilskrives eller forfalder på et senere tidspunkt end angivet i stk. 3, og at gæld og kursværdi første gang skal indberettes for et senere tidspunkt end angivet i stk. 3. Hvis særlige forhold taler derfor, kan ministeren endvidere bestemme, at indberetningspligten efter skattekontrollovens § 8 Q som affattet ved § 1, nr. 8, ikke gælder for kalenderåret 1987.
Oprindeligt fremsat lovforslag Blad nr 786 § 1 I skattekontrolloven, jfr. lovbekendtgørelse nr. 401 af 6. juli 1984, som ændret ved § 3 i lov nr. 527 af 11. december 1985 og § 2 i lov nr. 150 af 19. marts 1986, foretages følgende ændringer:
 1. Efter § 3 indsættes:
»§ 3 A.
Efter indstilling fra ligningsrådet kan ministeren for skatter og afgifter fastsætte nærmere regler om den form, hvori erhvervsdrivende skal afgive oplysninger efter § 1, stk. 1, og § 2, stk. 1, samt meddele regnskabsoplysninger efter § 3, stk. 1 og 2.
Stk. 2. Er oplysningerne ikke afgivet i overensstemmelse med de regler, der er fastsat i henhold til stk. 1, finder reglerne i § 2, stk. 2-4, tilsvarende anvendelse.«.
 2. § 8 B affattes således:
»§ 8 B.
Forsikringsselskaber skal efter nærmere regler, der fastsættes af ministeren for skatter og afgifter, til brug ved skatteligningen hvert år uden opfordring give de skattelignende myndigheder oplysninger til identifikation af forsikringstager samt oplysning om:
1) forfaldne såvel som indbetalte forsikringspræmier og indskud en gang for alle til forsikringer, der omfattes af afsnit I og II i lov om beskatningen af pensionsordninger m.v., 2) det nærmere indhold af ordninger, der omfattes af afsnit I i nævnte lov, og om eventuelle ændringer i sådanne ordninger, 3) udbetalinger hidrørende fra forsikringer som nævnt i §§ 2, 5, 7, 8, 9 og 50, stk. 1, nr. 3-4, og stk. 8, i nævnte lov, herunder om påbegyndelse af og ændringer i sådanne udbetalinger, 4) udbetalinger i henhold til indekskontrakter, der er oprettet i medfør af lov om pristalsreguleret alderdomsforsikring og alderdomsopsparing, 5) udbetalinger af tilbagekøbsværdi og bonus efter forsikringer som nævnt under nr. 3 og om dispositioner af den i nævnte lov §§ 29-31 omhandlede karakter, for så vidt den pågældende disposition er kommet til selskabets kundskab, 6) opdelinger vedrørende de i nævnte lovs § 20, stk. 3, § 30, stk. 4, og § 34 anførte bestemmelser og 7) udbetaling af beløb, der omfattes af nævnte lovs §§ 25-28, og om dispositioner af den i lovens §§ 30-31 omhandlede karakter, for så vidt dispositionen er selskabet bekendt.
Stk. 2. Pensionskasser, pensionsfonde og andre, der udbetaler pensioner, er undergivet samme oplysningspligt som nævnt i stk. 1, for så vidt angår tilsvarende forhold vedrørende pensionsordninger.
Stk. 3. Forsikringsselskaber skal endvidere give forsikringskontrakter, der er kombinerede forsikringer, og som omfattes dels af nævnte lovs §§ 2, 5, 7, 8 eller 9, dels af §§ 10 eller 11, påtegning om, hvorledes præmier eller indskud fordeler sig på de to forsikringsarter.
Stk. 4. Den, der opretter en forsikring eller pensionsordning, der er omfattet af afsnit I eller II i lov om beskatningen af pensionsordninger m.v., skal til de oplysninspligtige give oplysninger, herunder om CPR.nr., til identifikation af forsikringens eller pensionsordningens ejer (forsikringstager), som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 5. En forsikring eller pensionsordning som nævnt i stk. 4 kan kun oprettes, hvis der meddeles de i stk. 4 nævnte oplysninger.
Hvis der sker ændringer i de i stk. 4 nævnte forhold, skal der gives meddelelse til den oplysningspligtige om ændringerne.
Stk. 6. Ministeren for skatter og afgifter fastsætter regler om, at forsikringsselskaber, pensionskasser og andre, der forvalter pensionsordninger som nævnt i stk. 4, skal underrette ejeren af forsikringen eller pensionsordningen (forsikringstageren) om de oplysninger om præmier og indskud, som skal indberettes efter stk.
 1, samt fastsætter en frist for denne underretning.«.
 3. § 8 F affattes således:
»§ 8 F.
Banker og sparekasser m.v., der forvalter pensionsordninger, som omfattes af afsnit I i lov om beskatningen af pensionsordninger m.v., skal efter nærmere regler, der fastsættes af ministeren for skatter og afgifter, til brug ved skatteligningen hvert år uden opfordring give de skattelignende myndigheder oplysninger til identifikation af ejeren af pensionsordningen samt oplysning om:
1) ordningernes nærmere indhold og om eventuelle ændringer heri, 2) indbetalte bidrag og indskud en gang for alle, 3) udbetalinger hidrørende fra ordninger som nævnt i nævnte lovs § 11 A, herunder om påbegyndelse af og ændringer i sådanne udbetalinger, 4) udbetalinger i henhold til indekskontrakter, der er oprettet i medfør af lov om pristalsreguleret alderdomsforsikring og alderdomsopsparing, 5) udbetalinger af beløb, der omfattes af § 29 i nævnte lov og 6) udbetalinger af beløb, der omfattes af nævnte lovs §§ 25-28, og om dispositioner af den i lovens §§ 30-31 nævnte karakter, for så vidt dispositionen er pengeinstituttet bekendt.
Stk. 2. Den, der opretter en opsparingsordning, der er omfattet af afsnit I i lov om beskatningen af pensionsordninger m.v., skal til de oplysningspligtige give sådanne oplysninger til identifikation af ordningens ejer (kontohaver), herunder CPR.nr. (personnummer), som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 3. En opsparingsordning som nævnt i stk. 2 kan kun oprettes, hvis der meddeles de i stk. 2 nævnte oplysninger.
Hvis der sker ændringer i de i stk. 2 nævnte forhold, skal der gives meddelelse til den oplysningspligtige om ændringerne.
Stk. 4. Ministeren for skatter og afgifter fastsætter regler om, at pengeinstituttet m.v. skal underrette ejeren af ordningen (kontohaveren) om de oplysninger om bidrag og indskud, som skal indberettes efter stk. 1, samt fastsætter en frist for denne underretning.«.
 4. § 8 K affattes således:
»§ 8 K.
Skattemyndighederne kan meddele den oplysningspligtige de oplysninger, der er nødvendige til opfyldelse af indberetningspligten efter §§ 8 B, 8 F, 8 H, 8 P og 8 Q.«.
 5. I § 8 L, stk. 1, indsættes efter »§ 8 H«: », § 8 P og §  

 8 Q.«.
 6. § 8 M affattes således:
»§ 8 M.
De oplysningspligtige efter § 8 H, § 8 P og § 8 Q skal tilrettelægge deres regnskaber således, at de afgivne oplysninger i henhold til nævnte bestemmelser kan afstemmes med regnskabsføringen.
Stk. 2. De oplysningspligtige skal på forlangende indsende regnskabsmateriale eller anden dokumentation, som har tjent som grundlag for indberetningerne, til skattemyndighederne.
Skattemyndighederne kan på stedet gennemgå det regnskabsmateriale og anden dokumentation, som har tjent som indberetningsgrundlag.
Ved gennemgangen kan skattemyndighederne sikre sig de oplysninger, som fremgår af nævnte indberetningsgrundlag.«.
7. I § 8 N, stk. 1 og 2 indsættes efter »§§ 8 H-8 K«: »og  

 §§ 8 P-8 R.«.
 8. Efter § 8 N indsættes:
»§ 8 P.
Banker, sparekasser, andelskasser, Kongeriget Danmarks Hypotekbank og Finansforvaltning, Statens Uddannelsesstøtte, realkreditinstitutter, Provinsbankernes Reallånefond, Landsbankernes Reallånefond, Dansk Landbrugs Realkreditfond, Danmarks Skibskreditfond, pensionskasser, forsikringsselskaber, vekselerere, bankierer og advokater, der som led i deres virksomhed yder eller formidler udlån mod forrentning, skal til brug ved skatteligningen hvert år uden opfordring indberette de i stk. 2 nævnte oplysninger til skattemyndighederne.
Ministeren for skatter og afgifter kan bestemme, at betalingskortudstedere og andre, der yder eller formidler udlån på tilsvarende måde, er omfattet af oplysningspligten.
Stk. 2. Indberetningen skal indeholde oplysninger til identifikation af låntager og oplysninger om konto- og låneforholdet.
For det enkelte låneforhold skal oplyses:
1) lånetype, 2) tilskrevne eller forfaldne renter, 3) løbende provisioner m.v., jfr. ligningslovens § 8, stk. 3, litra a) og b), 4) reservefonds- og administrationsbidrag, jfr. ligningslovens § 15 J, stk. 5, 5) dato for rentetilskrivning, 6) gæld pr. 31. december og 7) kursværdien af gælden pr. 31. december, når lånet er ydet på grundlag af børsnoterede obligationer, eller hvor det fastsættes af ministeren efter stk. 3.
Stk. 3. Ministeren for skatter og afgifter fastsætter nærmere regler om de oplysninger, der skal indberettes, og om fremgangsmåde og frist m.v. for indberetningen.
Når praktiske forhold taler derfor, og oplysningen har mindre betydning for skattekontrollen, kan ministeren for skatter og afgifter fritage for eller lempe oplysningspligten.
Endvidere kan ministeren for skatter og afgifter fastsætte særlige regler om indberetning for lån til låntagere, der er bosat eller opholder sig i udlandet.
Stk. 4. Hvis betalingerne vedrørende udlån forvaltes af en oplysningspligtig efter § 8 Q, gælder indberetningspligten efter stk. 1 ikke.
Stk. 5. Den oplysningspligtige skal inden 1. februar i året efter det kalenderår, oplysningen vedrører, underrette låntageren om de indberettede oplysninger.
Ministeren for skatter og afgifter kan bestemme, at underretningen skal indeholde andre oplysninger om lånet.
§ 8 Q.
Banker, sparekasser, andelskasser, finansieringsselskaber, vekselerere, bankierer, advokater og andre, der som led i deres erhverv modtager pantebreve med pant i fast ejendom i depot til forvaltning, skal til brug ved skatteligningen hvert år uden opfordring indberette de i stk. 2 nævnte oplysninger til skattemyndighederne.
Stk. 2. Indberetningen skal indeholde oplysninger til identifikation af såvel låntager, depothaver som depotet samt oplysninger om låneforholdet.
For den enkelte låntager og depothaver skal oplyses:
1) tilskrevne eller forfaldne renter, 2) restgæld pr. 31. december og 3) kursværdien af restgæld pr. 31. december, hvor det fastsættes af ministeren efter stk. 3.
Stk. 3. Ministeren for skatter og afgifter fastsætter nærmer regler om de oplysninger, der skal indberettes, og om fremgangsmåde og frist m.v. for indberetningen.
Når praktiske forhold taler derfor, og oplysningen har mindre betydning for skattekontrollen, kan ministeren for skatter og afgifter fritage for eller lempe oplysningspligten.
Endvidere kan ministeren for skatter og afgifter fastsætte særlige regler om indberetning for låntagere og depothavere, der er bosat eller opholder sig i udlandet.
Stk. 4. Den oplysningspligtige skal inden 1. februar i året efter det kalenderår, oplysningen vedrører, underrette låntageren og depothaveren om de indberettede oplysninger.
Ministeren for skatter og afgifter kan bestemme, at underretningen skal indeholde andre oplysninger om de deponerede pantebreve.
§ 8 R.
Den, der er låntager eller har et depot, der er omfattet af § 8 P eller § 8 Q, skal til de oplysningspligtige give oplysninger, herunder om CPR.nr., til identifikation af låntager eller depothaver, som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 2. Hvis der sker ændringer i de i stk. 1 nævnte forhold, skal der gives meddelelse til den oplysningspligtige om ændringerne.
Stk. 3. Et lån som nævnt i § 8 P kan kun etableres, hvis der gives de i stk. 1 nævnte oplysninger.
Overtagelse af lån sidestilles med etablering af lån.
Et depot som nævnt i § 8 Q kan kun oprettes, hvis den, der opretter depotet, giver de i stk. 1 nævnte oplysninger om depothaverens identitet.«.
9. I § 9, stk. 1, indsættes efter »§ 8 L,»: »§ 8 P, stk. 1,  

 § 8 Q, stk. 1,».
 10. I § 10 F, stk. 1, indsættes efter »§ 8 K,»: »§ 8  

 R,».
11. I § 14, stk. 2, indsættes efter »§§ 8 A-8 H, stk. 1-4,»:  

 »§ 8 J, stk. 3,» og efter »§ 8 L,» indsættes: »§ 8 M, § 8 P,  

 stk. 1-4, § 8 Q, stk. 1-3, § 8 R, stk. 3,».
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, har virkning fra og med indkomståret 1986.
Stk. 3. Pligten til at give skattemyndighederne oplysninger om lån og deponerede pantebreve efter skattekontrollovens § 8 P og § 8 Q som affattet ved § 1, nr. 8, gælder for renter m.v., der tilskrives eller forfalder efter den 31. december 1986. Gæld og kursværdien heraf skal indberettes første gang pr. 31. december 1987.
Stk. 4. Ministeren for skatter og afgifter kan for visse oplysningspligtige efter skattekontrollovens § 8 P og § 8 Q som affattet ved § 1, nr. 8, bestemme, at indberetningspligten kun skal omfatte renter m.v., der tilskrives eller forfalder på et senere tidspunkt end angivet i stk. 3, og at gæld og kursværdi første gang skal indberettes for et senere tidspunkt end angivet i stk. 3. Hvis særlige forhold taler derfor, kan ministeren endvidere bestemme, at indberetningspligten efter skattekontrollovens § 8 Q som affattet ved § 1, nr. 8, ikke gælder for kalenderåret 1987.
BEMÆRKNINGER TIL LOVFORSLAGET Lovforslaget går ud på at ændre skattekontrolloven på 3 områder:
A.
For det første foreslås det, at der skabes hjemmel til fastsættelse af regler om formen for afgivelse af selvangivelses- og regnskabsoplysninger for selvstændige erhvervsdrivende og selskaber m.v.
Det er således hensigten, at de erhvervsdrivendes oplysninger til skattemyndighederne skal afgives på en standardiseret måde.
B.
Den gældende pligt for forsikringsselskaber til at give oplysninger om indbetalte forsikringspræmier og indskud m.v.
foreslås udvidet til også at omfatte pengeinstitutter.
Herved sikres det, at skattemyndighederne får oplysninger om alle indbetalinger til kapitalpensions- og rateopsparingsordninger.
Forslaget er begrundet i de ændringer, der blev gennemført ved lov nr. 148 af 19. marts 1986.
C.
Endelig foreslås det at udvide den gældende indberetningsordning for renteindtægter m.v. til også at omfatte visse renteudgifter samt renter af deponerede pantebreve med pant i fast ejendom.
Forslaget fremsættes som et led i den aftale om en skattereform, der blev indgået den 19. juni 1985 mellem regeringspartierne (Det konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det radikale Venstre.
Efter skattereformaftalens punkt VIII, skal muligheden for en yderligere automatisering af renteindberetningen undersøges.
Skattekontrolloven er senest ændret ved lov nr. 150 af 19. marts 1986.
Almindelige bemærkninger Ad A.
1. Siden kildeskatteordningens indførelse i begyndelsen af halvfjerdserne er den almindelige personligning blevet mere og mere automatiseret.
Senest har bl.a. indførelsen af erklæringsordningen medført, at flertallet af skatteydere kan få mellemværendet med skattemyndighederne klarlagt og afsluttet ved udsendelsen af årsopgørelsen 11/2 til 2 måneder efter selvangivelsens indlevering.
Den ensartethed i datagrundlaget, som nu findes på lønmodtagerside, er ikke i dag tilstede for så vidt angår selvstændige erhvervsdrivende og selskaber.
Der er nedenfor redegjort for de fordele, som en mere ensartet rapportering til skattemyndighederne fra de selvstændige erhvervsdrivende og selskaberne vil medføre for begge parter.
Til brug for lignings- og kontrolarbejdet vedrørende de erhvervsdrivende er der oprettet et særligt edb-registersystem kaldet Statens Ligningssystem for Erhvervsdrivende (SLS-E).
Skattemyndighederne får igennem systemet mulighed for at modtage regnskabsoplysninger på edb og foretage maskinel gennemlæsning og udsøgning af fejl.
Forretningsgangen er tilrettelagt således, at der først gennemføres en ligningsmæssig behandling.
Godkendte regnskaber og regnskaber, der er behandlet for udsøgte fejl, danner grundlaget for udskrivning af årsopgørelsen.
Derefter foretages en revisionsmæssig udsøgning.
Gennem edb-behandlingen er det muligt at udføre en række kontrolopgaver, som hidtil enten er udført ved manuel og individuel gennemlæsning af regnskaberne eller slet ikke er foretaget.
Det er således muligt at foretage afstemninger og efterregninger maskinelt.
Kontrolfunktionerne går ud på at konstatere åbenbare og skattetekniske fejl samt at udskille de tilfælde, hvor det er sandsynligt, at der er begået fejl.
Et regnskab vil f.eks. blive udsøgt, hvis regnskabets ultimoværdier ikke er ført korrekt over til det følgende års regnskab, hvis nedskrivningen på varelager ikke føres til indtægt året efter, eller hvis nedskrivningen udgør mere end 30 pct.
Endvidere udsøges et regnskab, hvis de fratrukne lønninger ikke stemmer overens med de indberettede lønudbetalinger til kildeskattesystemet.
Udover udsøgning for sådanne ligningsmæssige fejl gennemføres en analyse af regnskabstallene.
I analysen indgår bl.a.
branchesammenligninger, udviklingstendenser og virksomhedens pengestrømme.
Skattemyndighederne kan til gennemførelse af særlige udsøgninger vælge en række regnskabsanalytiske udsøgningskriterier og kan endvidere vælge kriterier efter lokale behov.
Til de lokale skattemyndigheder udskrives en prioriteret fortegnelse over revisionsemner.
2. Som anført er det hensigten med forslaget, at de oplysninger, de erhvervsdrivende afgiver til skattemyndighederne, skal afgives på en standardiseret måde.
Dette kan ske ved, at de erhvervsdrivende anvender virksomhedsskemaet.
Oplysningerne kan også afgives i form af edb-udskrift, på diskette eller magnetbånd, når de enkelte poster i regnskabet identificeres med feltnumre svarende til numrene i virksomhedsskemaets felter.
Forslaget indebærer således ikke nogen øget selvangivelsespligt sammenlignet med de hidtidige regler.
Der sker heller ingen ændringer i relation til de oplysningskrav, som skattemyndighederne kan kræve opfyldt i henhold til de øvrige bestemmelser i skattekontrolloven.
Efter forslaget er det ministeren for skatter og afgifter, der efter indstilling fra ligningsrådet, fastsætter de nærmere regler om, hvorledes oplysningerne skal afgives.
Der er således tale om samme fremgangsmåde, som gælder for fastsættelse af selvangivelsens indhold.
Selvstændige erhvervsdrivende benytter i dag den udvidede selvangivelse (S 10). Forslaget åbner mulighed for, at også selvstændige erhvervsdrivende vil kunne benytte den almindelige selvangivelse (S 13).
Virksomhederne anvender i dag forskellige regnskabsopstillinger og terminologier ved udformningen af regnskabet.
Da der som regel kun udarbejdes et årsregnskab, som skal tilgodese alle ønsker om information, er der for skattemyndighederne et behov for præcisering af regnskabets indhold.
Skattemyndighederne modtager med virksomhedsskemaet oplysning om det driftsøkonomiske regnskab og om skattemæssige korrektioner.
Dette har hidtil været gjort på forskellige måder og har derved afstedkommet misforståelser.
Når regnskabstallene fremover som foreslået skal aflægges på en standardiseret måde, vil de fleste af disse misforståelser kunne undgås.
Den teknologiske udvikling har medført, at flere og flere virksomheder anvender edb i forbindelse med bogføring og regnskabsaflæggelse.
De erhvervsdrivende har siden 1984 kunnet afgive regnskabsoplysninger på edb.
Statsskattedirektoratet har for indkomståret 1985 indgået aftale med landbrugets organisationer om at få leveret regnskabsoplysninger fra Landbrugets Edb-Central og andre edb-centraler.
Oplysningerne bliver maskinelt overført fra edb-centralerne i de tilfælde, hvor skatteyderen har givet tilladelse hertil.
Den nuværende ordning, hvorefter indsendelse af virksomhedsskemaets oplysninger er frivillig, medfører en række problemer.
For erhvervsdrivende, der ikke indsender virksomhedsskema, foretager de lokale skattemyndigheder i dag i mange tilfælde en manuel udfyldelse af virksomhedsskemaet på grundlag af det regnskab, der indsendes med selvangivelsen.
Oplysningerne indtastes herefter i edb-systemet.
På landsplan er ca. 40 pct. af regnskaberne for 1984 indberettet til SLS-E-systemet.
Dette har medført en betydelig arbejdsbyrde for skatteadministrationen.
I de tilfælde, hvor skatteyder ikke selv har udfyldt virksomhedsskemaet, er der endvidere risiko for misforståelser og fejloverførsler.
Dette skyldes bl.a., at det ikke altid er let at konstatere, hvad den enkelte post i regnskabet dækker.
Sådanne misforståelser kan medføre ulemper for skatteyder, hvis regnskabet bliver udsøgt på et fejlagtigt grundlag.
Skatteyderens revisor eller regnskabskonsulent har bedre forudsætninger for at bedømme, hvorledes de enkelte regnskabsposter er afgrænset.
3. Som anført er en vis standardisering af de erhvervsdrivendes indberetninger til skattevæsenet en forudsætning for, at erhvervsligningen kan gøres mere rationel og mere ensartet.
Herved vil ligningen af de mindre komplicerede regnskaber og væsentlige dele af ligningen af de mere komplicerede kunne færdiggøres langt hurtigere end i dag, således at man også her kan udsende årsopgørelsen og skattebilletten væsentligt tidligere end nu.
Udover disse hensyn til forenkling og modernisering af virksomhedernes mellemværende med skattemyndighederne indebærer en standardisering som foreslået, at der maskinelt vil kunne gennemføres en række kontroller af regnskabsposter, hvor der erfaringsmæssigt er behov herfor.
Den maskinelle gennemlæsning og logiske kontrol af en række regnskabsposter vil indebære en væsentlig styrkelse af erhvervsligningen.
En gennemførelse af forslaget vil betyde, at skattemyndighederne i større omfang end i dag vil kunne koncentrere kontrolindsatsen om de regnskabsposter, der erfaringsmæssigt volder betydelige vanskeligheder, eksempelvis ved relationer til udlandet og hovedaktionær/ selskabsforhold.
Endvidere vil der gennem edb-systemets registrering og behandling af regnskabsdata kunne udtrækkes statistiske informationer til brug for konsekvensberegninger m.v. i forbindelse med lovgivning.
Man vil også kunne opnå, at de oplysninger, der tilgår statsskattedirektoratet fra virksomhedsskemaet, kan stilles til rådighed for andre myndigheder ved en koordinering af de statslige edb-systemer.
Der vil således være mulighed for via edb at overføre nærmere specificerede regnskabsoplysninger til toldvæsenet til brug ved momsafstemning m.v.
En standardisering af indberetningerne til skattemyndighederne vil også medføre en række fordele for virksomhederne.
Som anført vil en hel del ukomplicerede korrektioner let kunne gennemføres, således som det allerede sker i dag inden for personligningen.
Desuden vil et mere ensartet grundlag for skattemyndighedernes analyser medvirke til, at henvendelser til virksomhederne vil kunne indskrænkes.
På grundlag af de indsendte regnskabstal udarbejdes i dag en række nøgletal og branchetal, der udsendes til de skatteydere, der har indsendt virksomhedsskemaet.
På samme måde åbnes mulighed for at levere branchetal til brancheorganisationer, som ønsker det.
En gennemførelse af forslaget vil betyde, at der vil kunne stilles et betydelig forbedret datagrundlag til rådighed for erhvervslivet.
Endvidere kan skattemyndighedernes skemaopstilling tænkes anvendt af de erhvervsdrivende i andre sammenhænge, eksempelvis i forbindelse med rapportering til Danmarks Statistik, aktieselskabsregisteret, Eksportkreditrådet eller ved ansøgning om lån i pengeinstitut eller kreditforening.
4. Skattepligtige personer, der driver selvstændig erhvervsvirksomhed, har mulighed for at vælge at lade indkomsten beskatte efter reglerne i virksomhedsskatteloven.
Da den skattepligtige almindelige indkomst behandles forskelligt under virksomhedsordningen og udenfor, er det en forudsætning for at anvende ordningen, at der udarbejdes et særskilt regnskab for virksomheden.
Når en skatteyder har valgt at være omfattet af virksomhedsordningen, skal størrelsen af en række regnskabsposter oplyses.
Det drejer sig særligt om konto for indskud i virksomheden, konto for opsparet overskud samt størrelsen af kapitalafkast og kapitalafkastgrundlag.
Med den foreslåede standardisering af regnskabsaflæggelsen vil en stor del af arbejdet med beregning af disse konti blive foretaget maskinelt.
Lovforslaget skal således ses som et naturligt supplement til virksomhedsordningen og vil lette administrationen af denne ordning.
 Ad B.
De foreslåede ændringer af skattekontrollovens §§ 8 B og 8 F er hovedsagelig udtryk for en omredigering, hvorved det klarere kommer til at fremgå, hvilke pligter der kan pålægges henholdsvis forsikringsselskaber, pensionskasser og pengeinstitutter.
De realitetsændringer, forslaget indeholder, er begrundet i de ved lov nr. 148 af 19. marts 1986 stedfundne ændringer af pensionsbeskatningsloven.
Ved denne lov er der blandt andet indført en almindelig adgang til at oprette kapitalpension, og der er fastsat en grænse på 25.000 kr. (reguleret) for det samlede årlige kapitalpensionsbidrag.
Efter de nye regler kan kapitalpension fremtidig forekomme både som led i en pensionsordning med en arbejdsgiver, og som en ordning, der er oprettet privat.
Skattemæssigt er der den forskel, at bidrag til arbejsgiverordninger indbetales af arbejdsgiveren og holdes uden for arbejdstagerens skattepligtige indkomst, medens bidrag til privattegnede ordninger indbetales af skatteyderen selv og bringes til fradrag ved indkomstopgørelsen.
Det samme gør sig gældende for de nye rateopsparinger i pensionsøjemed, der kan oprettes efter de ændrede regler i pensionsbeskatningsloven.
For disse ordninger er der ikke fastsat nogen grænse for indbetalingernes størrelse, men til gengæld skal fradragsretten for indbetalinger til privattegnet rateopsparing i visse tilfælde fordeles over en årrække efter reglerne i lovens § 18.
I skattekontrollovens § 8 B er der i forvejen hjemmel til at pålægge forsikringsselskaber pligt til at give oplysning om indbetalte forsikringspræmier og indskud en gang for alle, hvorimod der ikke er hjemmel til at pålægge pengeinstitutter en tilsvarende pligt.
Af hensyn til kontrollen med de nye regler om kapitalpension og rateopsparing er det nødvendigt for skattemyndighederne at få oplysning om alle indbetalinger til disse ordninger.
 Forslaget tager sigte på at tilvejebringe denne hjemmel.
 Ad C.
1. Den nuværende rentekontrolordning, som har hjemmel i skattekontrollovens §§ 8 H-8 N og §§ 10 A-10 E, går ud på, at pengeinstitutter og værdipapircentralen m.fl. en gang årligt og uden opfordring til statsskattedirektoratet indberetter:
1) renter af indskud og indestående, 2) terminsrenter og kursværdi af obligationer og 3) afregningsrenter i forbindelse med obligationsoverdragelser.
 De nærmere regler er fastsat i bekendtgørelserne nr. 621-623 af 22.
november 1984, og kredsen af oplysningspligtige registreres i henhold til bekendtgørelse nr. 492 af 7. september 1977.
Den gældende ordning blev først og fremmest etableret med henblik på at styrke kontrollen med, at de omhandlede renteindtægter blev indtægtsført.
De indberettede oplysninger indgår desuden som et væsentligt element i den såkaldte »erklæringsordning«, hvorefter skatteyderne kan undlade at selvangive de nævnte renter m.v.
Rentekontrolordningen omfatter imidlertid hverken renteudgifter af lån med eller uden pant i fast ejendom eller renteindtægter af pantebreve med pant i fast ejendom.
Ved at udvide indberetningsordningen til også at omfatte disse områder vil man lette skatteydernes arbejde med udfyldelsen af selvangivelsen, idet de omhandlede oplysninger automatisk vil kunne lægges til grund for indkomstansættelsen, medmindre skatteyderen foretrækker selv at udfylde de pågældende rubrikker i selvangivelsen.
Der vil således kunne ske en betydelig udvidelse af erklæringsordningen.
En skattekontrolmæssig effekt vil dog klart slutte sig til systemet, idet de indberettede oplysninger umiddelbart kan sammenholdes med de selvangivne oplysninger.
 Herved kan henvendelser til skatteyderen om dokumentation m.v.
 undgås.
En række skatteydere mister i det nuværende ligningssystem nogle rentefradrag, idet de i tiltro til, at også renteudgifter automatisk bliver indberettet til skattemyndighederne, undlader at foretage fradraget.
Dette problem bortfalder, i det omfang indberetningsordningen udvides til også at gælde renteudgifter.
2. Efter lovforslaget udvides oplysningspligten på to områder.
For det første pålægges der en række institutioner, som yder eller formidler udlån mod forrentning, en oplysningspligt vedrørende låntagerens renteudgifter og gældens størrelse pr. 31. december.
I den nuværende rentekontrolordning er alle, der modtager inskud til forrentning, oplysningspligtige.
De fleste långivere, der efter forslaget bliver pålagt oplysningspligt, har således hidtil forestået indberetning af renteindtægter (bankrenter og obligationsrenter). Da selve indberetningen af renteudgifter stort set skal følge det gældende renteindberetningssystem, vil der derfor ikke være nævneværdige administrative eller tekniske problemer for disse indberetningspligtige.
Indberetningspligten vil dog være ny for visse realkreditinstitutter m.v. og for pensionskasser.
Efter lovforslaget kan ministeren for skatter og afgifter bestemme, at andre, der yder eller formidler udlån på tilsvarende måde, også er omfattet af oplysningspligten.
De samlede selvangivne renteudgifter for personer skønnes for 1985 at udgøre ca. 75 mia kr.
En ikke uvæsentlig del af disse renteudgifter vil være omfattet af den nu foreslåede udvidelse af rentekontrolordningen.
Når henses til, at der ikke tidligere har været automatisk virkende kontrolforanstaltninger vedrørende disse renteudgifter, må det antages, at en årlig indberetningspligt vedrørende renteudgifter vil kunne forbedre og forenkle ligningsarbejdet med heraf følgende skatteprovenu.
Der foreligger dog ingen opgørelse over, hvor mange renteudgifter der fejlagtigt udelades ved indkomstopgørelsen, og hvor mange der uretmæssigt kommer til fradrag i indkomstansættelserne.
For det andet foreslås der en oplysningspligt vedrørende pantebreve med pant i fast ejendom, der er indlagt i depot til forvaltning.
Indberetningen omfatter både kreditors renteindtægter og debitors renteudgifter, ligesom der skal ske indberetning af restgælden pr.
 31. december.
Det antages, at over 90 pct. af alle pantebreve i fast ejendom er indskrevet i depot til forvaltning, især i pengeinstitutterne.
Gennemførelsen af en indberetningspligt for renteindtægter og gæld vedrørende pantebreve med pant i fast ejendom, der henligger i depot, vil bevirke renteindberetninger på ca. 5-6 mia. kr. eller for omkring 25 pct. af de samlede selvangivne renteindtægter for personer.
Som det også er tilfældet i den nugældende indberetningsordning, vil den oplysningspligtige blive pålagt en underretningspligt til de skattepligtige om de oplysninger, der indberettes til skattemyndighederne.
Der vil blive redegjort nærmere over for Folketingets skatte- og afgiftsudvalg om de administrative og provenumæssige konsekvenser af forslaget.
Bemærkninger til de enkelte bestemmelser Til § 1, nr. 1 Der henvises til de almindelige bemærkninger.
Til § 1, nr. 2 De foreslåede bestemmelser i skattekontrollovens § 8 B indeholer kun en enkelt realitetsændring i forhold til gældende ret.
Omformuleringen tager alene sigte på at sammenfatte de oplysninger, det kan pålægges forsikringsselskaber og pensionskasser at give efter gældende lovs § 8 B og § 8 F.
De bestemmelser, der vedrører forsikringsselskaber efter lovens § 8 F, herunder bestemmelsen i stk. 2 om indekskontrakter, overføres i forslaget til skattekontrolovens § 8 B, stk. 1, nr. 2, 4 og 7. Bestemmelserne i gældende lovs § 8 B er i forslaget medregnet dels i § 8 B, stk. 1, nr. 1, 3, 5 og 6, dels i forslagets § 8 B, stk. 2 og 3.
De ændringer i skattekontrolloven, som blev vedtaget ved lov nr. 527 af 11. december 1985 om ændring af lov om beskatningen af pensionsordninger m.v., kildeskatteloven og skattekontrolloven, er indarbejdet i den foreslåede affattelse af skattekontrollovens § 8 B.
Bestemmelsen om oplysning om CPR.nr. og SE.nr. er dog i forslaget udformet som krav om oplysning til identifikation af forsikringstager, jfr. indledningen til den foreslåede § 8 B, stk.
1. Endvidere er der i den foreslåede § 8 B, stk. 4-5, medtaget bestemmelser om, at forsikringstageren ved oprettelse af en forsikring, der er omfattet af pensionsbeskatningsloven, skal forsyne den oplysningspligtige med de nødvendige identifikationsoplysninger herunder CPR.nr. og SE.nr.
Til § 1, nr. 3 I den foreslåede affattelse af skattekontrollovens § 8 F er der som modstykke til lovens § 8 B foretaget en sammenfatning af de oplysninger, det kan pålægges pengeinstitutter m.v. at give.
Den foreslåede affattelse af § 8 F, stk. 1, nr. 1, 4 og 6, indeholder de oplysninger, der i forvejen er omfattet af § 8 F, herunder oplysninger om udbetalinger i henhold til en indekskontrakt efter § 8 F, stk. 2.
De foreslåede bestemmelser i § 8 F, stk. 1, nr. 2, 3 og 5, er nye.
De er som nævnt under de indledende bemærkninger begrundet i de ændringer, der er foretaget i pensionsbeskatningsloven med hensyn til kapitalpension og rateopsparing i pensionsøjemed.
Efter forslaget kan det pålægges pengeinstitutterne at give oplysning om indbetalte bidrag og indskud til kapitalpension og rateopsparing i pensionsøjemed (nr. 2). Vedrørende de nye rateopsparingsordninger omfatter oplysningspligten endvidere rateudbetalinger fra disse ordninger (nr. 3) samt udbetaling af engangsbeløb i strid med ordningen (nr. 5).
Den foreslåede affattelse af § 8 F, stk. 1, i indledningen om oplysninger til identifikation af kontohaver, stk. 2-3 om kontohavers oplysningspligt og stk. 4 om den oplysningspligtiges underretningspligt svarer til de foreslåede bestemmelser i § 8 B vedrørende forsikringsordninger.
Til § 1, nr. 4 Den foreslåede affattelse af skattekontrollovens § 8 K er en konsekvens af udvidelsen af indberetningspligten.
Den foreslåede bestemmelse skal sikre, at de indberettede oplysninger med sikkerhed kan henføres til den rigtige forsikringstager, låntager og depothaver m.v.
Til § 1, nr. 5 Den foreslåede ændring af skattekontrollovens § 8 L er en konsekvens af den foreslåde udvidelse af rentekontrolordningen.
Til § 1, nr. 6 Den foreslåede affattelse af skattekontrollovens § 8 M er i store træk en kodifikation af de nugældende regler.
Bemærkningen om, at skattemyndighederne på stedet kan gennemgå regnskabsmaterialet eller anden dokumentation for indberetningen, er en udvidelse i forhold til bestemmelsen i den gældende § 6, stk. 3, i skattekontrolloven.
Efter denne bestemmelse kan skattemyndighederne på stedet gennemgå de erhvervsdrivendes regnskabsmateriale med bilag m.v., når der er rimelig grund dertil.
Til § 1, nr. 8 Ad § 8 P I stk. 1 fastlægges kredsen af oplysningspligtige for renteudgifter m.v.
Efter forslaget kan ministeren for skatter og afgifter dog bestemme, at betalingskortudstedere og andre, der yder eller formidler udlån på tilsvarende måde, også er omfattet af oplysningspligten.
Det er først og fremmest kortudstedere, der er omfattet af lov nr. 284 af 6. juni 1984 om betalingskort m.v., som vil kunne inddrages under indberetningspligten.
Endvidere kan det tænkes, at finansieringsselskaber, der yder lån på samme måde som pengeinstitutter m.v., og visse spare- og udlånsvirksomheder, der er omfattet af tilsynet med banker og sparekasser (lovbekendtgørelse nr. 376 af 15. august 1985) vil blive omfattet af oplysningspligten.
Afgørende for oplysningspligten efter lovforslaget er, at der ydes eller formidles udlån mod forrentning, og at dette sker som et led i udlånerens virksomhed.
Kreditgivning og erhvervelse af kreditorrettighederne i henhold til et udlån er også omfattet.
Ved at medtage »formidling« af udlån sikres det, at realkreditinstitutterne m.fl., der ikke direkte foretager udlån, bliver omfattet af indberetningspligten.
Efter den foreslåede § 8 P, stk. 2, skal indberetningen indeholde oplysninger til identifikation af låntager og oplysninger om konto- og låneforholdet.
Den, der som debitor har overtaget et bestående lån, betragtes også som låntager.
De oplysninger, der skal indberettes til skattemyndighederne, svarer i hovedtræk til oplysningerne i den nugældende kontrol med renteindtægter.
 Den oplysningspligtige skal for hvert udlån indberette:
1) lånetype.
Oplysningen har betydning, idet f.eks. studielån skattemæssigt behandles anderledes end almindelige lån.
Ministeren vil kunne fastsætte nærmere regler, der sikrer, at fradragsretten for disse lån kan opgøres på grundlag af indberetningerne, 2) størrelsen af de tilskrevne eller forfaldne renter.
Det er uden betydning om der er sket betaling.
Fradragsretten hos skyldneren og indkomstskattepligten hos udlåneren følger af de almindelige regler i statsskatteloven og ligningsloven, 3) størrelsen af de i ligningslovens § 8, stk. 3, litra a) og b) nævnte fradragsberettigede løbende provisioner m.v., 4) størrelsen af reservefonds- og administrationsbidrag, jfr.
ligningslovens § 15 J, stk. 5, 5) datoen for rentetilskrivning.
Oplysningen kan tjene til kontrol med periodisering af renter og svarer til bestemmelsen i den gældende § 8 H om indskud i pengeinstitutter, 6) størrelsen af gælden den 31. december i det foregående år og 7) størrelsen af gældens kursværdi pr. 31. december i det foregående år, når lånet er udstedt på grundlag af børsnoterede obligationer, eller hvor der efter ministeren for skatter og afgifters bestemmelse herom i øvrigt skal ske kursfastsættelse af gælden.
Det er tanken, at kun bestemte lånetyper udover børsnoterede obligationer skal kursfastsættes (kontantansættes).
 De lån, der tænkes på, er lån, hvor debitor kan anvende parikurs.
 Principperne herfor er beskrevet i ligningslovens § 21 A, jfr.
bekendtgørelse nr. 529 af 27. oktober 1981 og cirkulære nr. 206 af 16. december 1981. De lån, der tænkes på, er lån, hvor restlånetiden er mindre end 4 år, lån hvor gælden af långiveren kan opsiges til betaling inden 4 år, bank- og sparekasselån med variabel rente, gæld, der løbende justeres i takt med prisudviklingen, og hvor gælden vedrører fast ejendom og skal indfries ved ejerskifte.
Hvor den oplysningspligtige ikke er i stand til at oplyse om kursværdien, kan der blive tale om, at der i stedet skal ske en indberetning om lånets rentefod og restløbetid.
De nævnte oplysninger har betydning for opgørelsen af skyldnerens skattepligtige formue.
Som det er tilfældet i rentekontrolordningen fra 1978, skal den oplysningspligtige efter den foreslåede bestemmelse i stk. 5 underrette låntageren om de oplysninger, der indberettes til skattemyndighederne.
Underretningen skal gives senest den 1.
 februar i året efter det kalenderår, som oplysningen vedrører.
Herved sikres, at låntageren ved udarbejdelsen af selvangivelsen har kendskab til de oplysninger, som de lignende myndigheder anvender ved skatteligningen.
Det foreslås, at ministeren kan bestemme, at underretningen skal indeholde andre oplysninger om lånet.
Der sigtes til oplysninger om særlige skyldnerforhold af hensyn til erklæringsordningen.
Ad § 8 Q I stk. 1 fastlægges kredsen af oplysningspligtige vedrørende deponerede pantebreve med pant i fast ejendom.
Opregningen er ikke udtømende.
Forslaget omfatter alle, der modtager de nævnte pantebreve i åbent depot til forvaltning.
Sikkerhedsdepoter vil være omfattet af lovforslaget, hvis den, der fører depotet, også forestår opkrævningen af ydelserne.
Den oplysningspligtige skal indberette de ønskede oplysninger både for skyldneren i gældsforholdet og for depothaveren.
Kredsen af oplysningspligtige efter lovforslaget svarer til de oplysningspligtige efter 1978-ordningen for renteindtægter og indestående.
De oplysninger, der skal indberettes til skattemyndighederne, svarer i store træk til de oplysninger, der er blevet indberettet efter de gældende regler om kontrol med renteindtægter af indlånskonti.
Som nævnt foran forventes det, at ordningen vil medføre, at omkring 90 pct. af alle renteindtægter fra pantebreve med pant i fast ejendom vil være omfattet af indberetningspligten.
 Den oplysningspligtige skal for hvert deponeret pantebrev indberette:
1) størrelsen af tilskrevne eller forfaldne renter i det foregående år, 2) størrelsen af restgælden den 31. december og 3) kursvædien af restgælden den 31. december, hvor dette fastsættes af ministeren.
Oplysning om kursværdi har betydning for opgørelsen af den skattepligtige formue.
Det er tanken, at der kun skal gives oplysning om kursværdien, hvor denne af skyldneren vil kunne ansættes til pari efter de foran beskrevne regler om ligningslovens § 21 A.
Der tænkes på den type lån, hvor lånets restløbetid er mindre end 4 år, hvor gælden løbende justeres i takt med prisudviklingen, og hvor gælden skal indfries ved ejerskifte.
Er den oplysningspligtige ikke er i stand til at oplyse kursværdien, er det tanken, at der i stedet skal ske indberetning om lånets rentefod og restløbetid.
Det er endvidere tanken, at oplysningerne om kursværdi kun skal indberettes for skyldneren.
Indberetningerne skal indeholde de samme identifikationsoplysninger, som nævnt i bemærkningerne til forslagets § 8 P.
Efter lovforslagets § 8 Q skal låntageren og depothaveren forsyne den oplysningspligtige med disse identifikationsoplysninger.
Efter den foreslåede affattelse af § 8 K, kan skattemyndighederne underrette den oplysningspligtige om de nævnte identifikationsoplysninger.
Også efter den foreslåede regel i § 8 Q, stk. 4, pålægges de oplysningspligtige en underretningspligt om de oplysninger, der er indberettet til skattemyndighederne.
Underretningspligten gælder både over for skyldneren og over for depothaveren.
Det foreslås, at ministeren kan bestemme, at underretningen skal indeholde andre oplysninger om de deponerede pantebreve.
Der sigtes til oplysninger om særlige skyldner- og ejerforhold af hensyn til erklæringsordningen.
For låntagere og depothavere, der er bosat eller opholder sig i udlandet, foreslås det på tilsvarende måde som i forslagets § 8 P, at ministeren for skatter og afgifter fastsætter særlige regler om indberetningernes indhold.
Ad § 8 R For at de oplysningspligtige kan foretage indberetning efter de foreslåede bestemmelser i §§ 8 P og 8 Q, må de have kendskab til oplysninger om identifikation af låntager (herunder debitor i henhold til et forvaltet pentebrev) samt depothaver.
Det foreslås derfor, at de pågældende låntagere og depothavere forpligtes til at afgive identifikationsoplysninger til de oplysningspligtige.
Det drejer sig først og fremmest om personnummer (CPR.nr.) og nummer i Stamregistret for Erhvervsdrivende (SE.nr).
Til § 1, nr. 9 Forslaget er en konsekvens af udvidelsen af indberetningspligten.
Efter bestemmelsen kan den oplysningspligtige pålægges dagbøder, hvis han vægrer sig ved at efterkomme oplysningspligten i forslagets § 8 P, stk. 1, eller § 8 Q, stk. 1.
Til § 1, nr. 10 Forslaget er ligeledes en konsekvens af udvidelsen af indberetningspligten og skal sikre, at den oplysningspligtige ikke kan videregive oplysninger om personnumre til andre.
Til § 1, nr. 11 Også dette forslag er en konsekvens af udvidelsen af indberetningspligten.
Bestemmelsen åbner mulighed for at give den oplysningspligtige bøde, hvis lån etableres eller depot oprettes i strid med forslagets § 8 R, stk. 3. En tilsvarende bestemmelse gælder ikke i den nugældende rentekontrolordning for renteindtægter.
Det er fundet naturligt at indsætte en tilsvarende bestemmelse om indlånene, således at den oplysningspligtige kan få bøde, hvis han opretter en indlånskonto i strid med den nugældende § 8 J, stk. 3, i skattekontrolloven.
Til § 2, stk. 1 Den foreslåede affattelse af skattekontrollovens §§ 8 B og 8 F træder efter forslaget i kraft dagen efter bekendtgørelsen i Lovtidende af hensyn til den bekendtgørelse, der skal udstedes.
Ministeren for skatter og afgifter vil kunne bestemme, at bekendtgørelsen skal have virkning fra og med indkomståret 1987.
Til § 2, stk. 2 Forslaget indebærer, at skattekontrollovens § 3 A første gang finder anvendelse for de oplysninger, der skal afgives til skattemyndighederne i foråret 1987.
For de erhvervsdrivende, der vælger at blive omfattet af virksomhedsskatteordningen allerede fra indkomståret 1987, får skattemyndighederne herved mulighed for maskinelt at kontrollere primotallene i det regnskab, der særskilt skal udarbejdes under virksomhedsordningen.
Til § 2, stk. 3 og 4 Indberetningerne efter den udvidede rentekontrolordning skal første gang foretages for kalenderåret 1987. Det foreslås, at ministeren for skatter og afgifter bemyndiges til at fastsætte særlige regler for visse oplysningspligtige, således at disse først skal indberette oplysninger senere end for kalenderåret 1987.
Af hensyn til den praktiske og tekniske tilrettelæggelse af den foreslåede indberetningsordning vedrørende forvaltede pantebreve kan det vise sig nødvendigt at udskyde iværksættelsen af denne ordning til 1988. Det er derfor foreslået, at ministeren for skatter og afgifter får hjemmel til at bestemme, at indberetningspligten efter den foreslåede § 8 Q ikke gælder for kalenderåret 1987.
§ 1 I skattekontrolloven, jfr. lovbekendtgørelse nr. 401 af 6. juli 1984, som ændret ved § 3 i lov nr. 527 af 11. december 1985 og § 2 i lov nr. 150 af 19. marts 1986, foretages følgende ændringer:
 1. Efter § 3 indsættes:
»§ 3 A.
Efter indstilling fra ligningsrådet kan ministeren for skatter og afgifter fastsætte nærmere regler om den form, hvori erhvervsdrivende skal afgive oplysninger efter § 1, stk. 1, og § 2, stk. 1, samt meddele regnskabsoplysninger efter § 3, stk. 1 og 2.
Stk. 2. Er oplysningerne ikke afgivet i overensstemmelse med de regler, der er fastsat i henhold til stk. 1, finder reglerne i § 2, stk. 2-4, tilsvarende anvendelse.«.
 2. § 8 B affattes således:
»§ 8 B.
Forsikringsselskaber skal efter nærmere regler, der fastsættes af ministeren for skatter og afgifter, til brug ved skatteligningen hvert år uden opfordring give de skattelignende myndigheder oplysninger til identifikation af forsikringstager samt oplysning om:
1) forfaldne såvel som indbetalte forsikringspræmier og indskud en gang for alle til forsikringer, der omfattes af afsnit I og II i lov om beskatningen af pensionsordninger m.v., 2) det nærmere indhold af ordninger, der omfattes af afsnit I i nævnte lov, og om eventuelle ændringer i sådanne ordninger, 3) udbetalinger hidrørende fra forsikringer som nævnt i §§ 2, 5, 7, 8, 9 og 50, stk. 1, nr. 3-4, og stk. 8, i nævnte lov, herunder om påbegyndelse af og ændringer i sådanne udbetalinger, 4) udbetalinger i henhold til indekskontrakter, der er oprettet i medfør af lov om pristalsreguleret alderdomsforsikring og alderdomsopsparing, 5) udbetalinger af tilbagekøbsværdi og bonus efter forsikringer som nævnt under nr. 3 og om dispositioner af den i nævnte lov §§ 29-31 omhandlede karakter, for så vidt den pågældende disposition er kommet til selskabets kundskab, 6) opdelinger vedrørende de i nævnte lovs § 20, stk. 3, § 30, stk. 4, og § 34 anførte bestemmelser og 7) udbetaling af beløb, der omfattes af nævnte lovs §§ 25-28, og om dispositioner af den i lovens §§ 30-31 omhandlede karakter, for så vidt dispositionen er selskabet bekendt.
Stk. 2. Pensionskasser, pensionsfonde og andre, der udbetaler pensioner, er undergivet samme oplysningspligt som nævnt i stk. 1, for så vidt angår tilsvarende forhold vedrørende pensionsordninger.
Stk. 3. Forsikringsselskaber skal endvidere give forsikringskontrakter, der er kombinerede forsikringer, og som omfattes dels af nævnte lovs §§ 2, 5, 7, 8 eller 9, dels af §§ 10 eller 11, påtegning om, hvorledes præmier eller indskud fordeler sig på de to forsikringsarter.
Stk. 4. Den, der opretter en forsikring eller pensionsordning, der er omfattet af afsnit I eller II i lov om beskatningen af pensionsordninger m.v., skal til de oplysninspligtige give oplysninger, herunder om CPR.nr., til identifikation af forsikringens eller pensionsordningens ejer (forsikringstager), som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 5. En forsikring eller pensionsordning som nævnt i stk. 4 kan kun oprettes, hvis der meddeles de i stk. 4 nævnte oplysninger.
Hvis der sker ændringer i de i stk. 4 nævnte forhold, skal der gives meddelelse til den oplysningspligtige om ændringerne.
Stk. 6. Ministeren for skatter og afgifter fastsætter regler om, at forsikringsselskaber, pensionskasser og andre, der forvalter pensionsordninger som nævnt i stk. 4, skal underrette ejeren af forsikringen eller pensionsordningen (forsikringstageren) om de oplysninger om præmier og indskud, som skal indberettes efter stk.
 1, samt fastsætter en frist for denne underretning.«.
--/ § 8 B.
Forsikringsselskaber er efter skatte- og afgiftsministerens nærmere  

 bestemmelse pligtige til uden opfordring til brug ved skateligningen at give  

 de skattelignende myndigheder oplysning om forfaldne såvel som indbetalte  

 forsikringspræmier og indskud en gang for alle, om udbetalinger hidrørende  

 fra forsikringer af den i lov om beskatningen af pensionsordninger m.v. §§ 2,  

 5, 7, 8, 9 og 50, stk. 1, nr. 3-4, og stk. 8, omhandlede art, herunder om  

 påbegyndelse af og ændringer i sådanne udbetalinger, om udbetalinger af  

 tilbagekøbsværdi og bonus efter sådanne forsikringer, om dispositioner af den  

 i nævnte lovs §§ 29-31 omhandlede karakter, for så vidt den pågældende  

 disposition er kommet til selskabets kundskab, samt om opdelinger vedrørende  

 de i nævnte lovs § 20, stk. 2, § 30, stk. 4, og § 34 anførte bestemmelser.  

 Ministeren kan bestemme, at der i indberetningen til skattemyndighederne skal  

 gives oplysning om personnummer (CPR-nr.) for den person og SE-nr. for det  

 selskab m.v., som indberetningen vedrører.
Der påhviler pensionskasser,  

 pensionsfonds og andre, der udbetaler pensioner, samme oplysningspligt for så  

 vidt angår tilsvarende forhold vedrørende pensionsordninger.
 Stk. 2. Forsikringsselskaber er endvidere pligtige til at give  

 forsikringskontrakter, der går ud på en kombination af forsikringer, der  

 omfattes dels af nævnte lovs §§ 2, 5, 7, 8 eller 9, dels af §§ 10 eller 11,  

 påtegning om, hvorledes indskud eller præmie fordeler sig på de to  

 forsikringsarter.
 Stk. 3. Ministeren for skatter og afgifter kan fastsætte regler om, at  

 forsikringsselskabet skal underrette ejeren af forsikringen  

 (forsikringstageren) om de oplysninger om præmier og indskud, som skal  

 indberettes efter stk. 1, samt fastsætte en frist for denne underretning.
/-- 3. § 8 F affattes således:
»§ 8 F.
Banker og sparekasser m.v., der forvalter pensionsordninger, som omfattes af afsnit I i lov om beskatningen af pensionsordninger m.v., skal efter nærmere regler, der fastsættes af ministeren for skatter og afgifter, til brug ved skatteligningen hvert år uden opfordring give de skattelignende myndigheder oplysninger til identifikation af ejeren af pensionsordningen samt oplysning om:
1) ordningernes nærmere indhold og om eventuelle ændringer heri, 2) indbetalte bidrag og indskud en gang for alle, 3) udbetalinger hidrørende fra ordninger som nævnt i nævnte lovs § 11 A, herunder om påbegyndelse af og ændringer i sådanne udbetalinger, 4) udbetalinger i henhold til indekskontrakter, der er oprettet i medfør af lov om pristalsreguleret alderdomsforsikring og alderdomsopsparing, 5) udbetalinger af beløb, der omfattes af § 29 i nævnte lov og 6) udbetalinger af beløb, der omfattes af nævnte lovs §§ 25-28, og om dispositioner af den i lovens §§ 30-31 nævnte karakter, for så vidt dispositionen er pengeinstituttet bekendt.
Stk. 2. Den, der opretter en opsparingsordning, der er omfattet af afsnit I i lov om beskatningen af pensionsordninger m.v., skal til de oplysningspligtige give sådanne oplysninger til identifikation af ordningens ejer (kontohaver), herunder CPR.nr. (personnummer), som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 3. En opsparingsordning som nævnt i stk. 2 kan kun oprettes, hvis der meddeles de i stk. 2 nævnte oplysninger.
Hvis der sker ændringer i de i stk. 2 nævnte forhold, skal der gives meddelelse til den oplysningspligtige om ændringerne.
Stk. 4. Ministeren for skatter og afgifter fastsætter regler om, at pengeinstituttet m.v. skal underrette ejeren af ordningen (kontohaveren) om de oplysninger om bidrag og indskud, som skal indberettes efter stk. 1, samt fastsætter en frist for denne underretning.«.
--/ § 8 F.
Forsikringsselskaber og pengeinstitutter m.v., der forvalter  

 pensionsordninger, der omfattes af afsnit I i lov om beskatningen af  

 pensionsordninger m.v., er pligtige efter skatte- og afgiftsministerens  

 nærmere bestemmelse uden opfordring at meddele de skattelignende myndigheder  

 alle oplysninger om ordningernes nærmere indhold, om eventuelle ændinger heri  

 samt om udbetaling af beløb, der omfattes af §§ 25-28 i lov om beskatningen af pensionsordninger m.v., og om  

 dispositioner af den i lovens §§ 30-31 omhandlede karakter, for så vidt  

 dispositionen er selskabet eller pengeinstituttet m.v. bekendt.
 Stk. 2. Forsikringsselskaber, banker og sparekasser samt andre  

 virksomheder, i hvilke der i medfør af lov nr. 260 af 2. oktober 1956 kan  

 oprettes indekskontrakter, er efter skatte- og afgiftsministerens nærmere  

 bestemmelse pligtige at give de skattelignende myndigheder oplysning om  

 udbetalinger i henhold til en indekskontrakt.
/-- 4. § 8 K affattes således:
»§ 8 K.
Skattemyndighederne kan meddele den oplysningspligtige de oplysninger, der er nødvendige til opfyldelse af indberetningspligten efter §§ 8 B, 8 F, 8 H, 8 P og 8 Q.«.
--/ § 8 K.
Skattemyndighederne kan underrette de oplysningspligtige efter § 8  

 H om kontohavernes personnummer eller arbejdsgivernummer.
/-- 5. I § 8 L, stk. 1, indsættes efter »§ 8 H«: », § 8 P og §  

 8 Q.«.
--/ § 8 L.
Skattemyndighederne fører register over oplysningspligtige som  

 nævnt i § 8 H.
Ministeren for skatter og afgifter fastsætter nærmere regler  

 om dette register og om pligten til at tilmelde sig dette.
 Stk. 2. Tilmeldelse til registret kan fremtvinges ved pålæg af daglige  

 bøder, der fastsættes af ministeren for skatter og afgifter.
/-- 6. § 8 M affattes således:
»§ 8 M.
De oplysningspligtige efter § 8 H, § 8 P og § 8 Q skal tilrettelægge deres regnskaber således, at de afgivne oplysninger i henhold til nævnte bestemmelser kan afstemmes med regnskabsføringen.
Stk. 2. De oplysningspligtige skal på forlangende indsende regnskabsmateriale eller anden dokumentation, som har tjent som grundlag for indberetningerne, til skattemyndighederne.
Skattemyndighederne kan på stedet gennemgå det regnskabsmateriale og anden dokumentation, som har tjent som indberetningsgrundlag.
Ved gennemgangen kan skattemyndighederne sikre sig de oplysninger, som fremgår af nævnte indberetningsgrundlag.«.
--/ § 8 M.
De oplysningspligtige efter § 8 H skal tilrettelægge deres  

 regnskaber således, at de i henhold til § 8 H givne oplysninger kan afstemmes  

 med regnskabsføringen.
Stk. 2. Skattemyndighederne kan foretage eftersyn af regnskabsmateriale  

 vedrørende indberetning om rentetilskrivninger.
Adgangen til at foretage  

 eftersyn kan gennemtvinges ved pålæg af daglige bøder, der fastsættes af  

 ministeren for skatter og afgifter.
/-- 7. I § 8 N, stk. 1 og 2 indsættes efter »§§ 8 H-8 K«: »og  

 §§ 8 P-8 R.«.
--/ § 8 N.
Konti tilhørende personer som nævnt i kildeskattelovens § 3, stk.  

 1, er undtaget fra reglerne i §§ 8 H-8 K.
 Stk. 2. Efter regler, der fastsættes af ministeren for skatter og  

 afgifter, undtages konti tilhørende udenlandske repræsentationer og  

 udenlandske statsborgere, der omfattes af kildeskattelovens § 3, stk. 2 og 3,  

 fra reglerne i §§ 8 H-8 K.
/-- 8. Efter § 8 N indsættes:
»§ 8 P.
Banker, sparekasser, andelskasser, Kongeriget Danmarks Hypotekbank og Finansforvaltning, Statens Uddannelsesstøtte, realkreditinstitutter, Provinsbankernes Reallånefond, Landsbankernes Reallånefond, Dansk Landbrugs Realkreditfond, Danmarks Skibskreditfond, pensionskasser, forsikringsselskaber, vekselerere, bankierer og advokater, der som led i deres virksomhed yder eller formidler udlån mod forrentning, skal til brug ved skatteligningen hvert år uden opfordring indberette de i stk. 2 nævnte oplysninger til skattemyndighederne.
Ministeren for skatter og afgifter kan bestemme, at betalingskortudstedere og andre, der yder eller formidler udlån på tilsvarende måde, er omfattet af oplysningspligten.
Stk. 2. Indberetningen skal indeholde oplysninger til identifikation af låntager og oplysninger om konto- og låneforholdet.
For det enkelte låneforhold skal oplyses:
1) lånetype, 2) tilskrevne eller forfaldne renter, 3) løbende provisioner m.v., jfr. ligningslovens § 8, stk. 3, litra a) og b), 4) reservefonds- og administrationsbidrag, jfr. ligningslovens § 15 J, stk. 5, 5) dato for rentetilskrivning, 6) gæld pr. 31. december og 7) kursværdien af gælden pr. 31. december, når lånet er ydet på grundlag af børsnoterede obligationer, eller hvor det fastsættes af ministeren efter stk. 3.
Stk. 3. Ministeren for skatter og afgifter fastsætter nærmere regler om de oplysninger, der skal indberettes, og om fremgangsmåde og frist m.v. for indberetningen.
Når praktiske forhold taler derfor, og oplysningen har mindre betydning for skattekontrollen, kan ministeren for skatter og afgifter fritage for eller lempe oplysningspligten.
Endvidere kan ministeren for skatter og afgifter fastsætte særlige regler om indberetning for lån til låntagere, der er bosat eller opholder sig i udlandet.
Stk. 4. Hvis betalingerne vedrørende udlån forvaltes af en oplysningspligtig efter § 8 Q, gælder indberetningspligten efter stk. 1 ikke.
Stk. 5. Den oplysningspligtige skal inden 1. februar i året efter det kalenderår, oplysningen vedrører, underrette låntageren om de indberettede oplysninger.
Ministeren for skatter og afgifter kan bestemme, at underretningen skal indeholde andre oplysninger om lånet.
§ 8 Q.
Banker, sparekasser, andelskasser, finansieringsselskaber, vekselerere, bankierer, advokater og andre, der som led i deres erhverv modtager pantebreve med pant i fast ejendom i depot til forvaltning, skal til brug ved skatteligningen hvert år uden opfordring indberette de i stk. 2 nævnte oplysninger til skattemyndighederne.
Stk. 2. Indberetningen skal indeholde oplysninger til identifikation af såvel låntager, depothaver som depotet samt oplysninger om låneforholdet.
For den enkelte låntager og depothaver skal oplyses:
1) tilskrevne eller forfaldne renter, 2) restgæld pr. 31. december og 3) kursværdien af restgæld pr. 31. december, hvor det fastsættes af ministeren efter stk. 3.
Stk. 3. Ministeren for skatter og afgifter fastsætter nærmer regler om de oplysninger, der skal indberettes, og om fremgangsmåde og frist m.v. for indberetningen.
Når praktiske forhold taler derfor, og oplysningen har mindre betydning for skattekontrollen, kan ministeren for skatter og afgifter fritage for eller lempe oplysningspligten.
Endvidere kan ministeren for skatter og afgifter fastsætte særlige regler om indberetning for låntagere og depothavere, der er bosat eller opholder sig i udlandet.
Stk. 4. Den oplysningspligtige skal inden 1. februar i året efter det kalenderår, oplysningen vedrører, underrette låntageren og depothaveren om de indberettede oplysninger.
Ministeren for skatter og afgifter kan bestemme, at underretningen skal indeholde andre oplysninger om de deponerede pantebreve.
§ 8 R.
Den, der er låntager eller har et depot, der er omfattet af § 8 P eller § 8 Q, skal til de oplysningspligtige give oplysninger, herunder om CPR.nr., til identifikation af låntager eller depothaver, som er nødvendige til opfyldelse af indberetningspligten, samt godtgøre rigtigheden af de afgivne oplysninger.
Ministeren for skatter og afgifter fastsætter nærmere regler herom.
Stk. 2. Hvis der sker ændringer i de i stk. 1 nævnte forhold, skal der gives meddelelse til den oplysningspligtige om ændringerne.
Stk. 3. Et lån som nævnt i § 8 P kan kun etableres, hvis der gives de i stk. 1 nævnte oplysninger.
Overtagelse af lån sidestilles med etablering af lån.
Et depot som nævnt i § 8 Q kan kun oprettes, hvis den, der opretter depotet, giver de i stk. 1 nævnte oplysninger om depothaverens identitet.«.
9. I § 9, stk. 1, indsættes efter »§ 8 L,»: »§ 8 P, stk. 1,  

 § 8 Q, stk. 1,».
--/ § 9. Vægrer nogen sig ved at efterkomme bestemmelserne i § 6, stk. 1, §§  

 7-8 H, stk. 1-3, § 8 L, §§ 10, 10 A, stk. 1, og 10 B, stk. 1, 1. og 2. pkt.,  

 og § 11 B, stk. 2, 2. pkt., afgør ministeren for skatter og afgifter,  

 hvorvidt han er pligtig dertil, og kan om fornødent fremtvinge pligtens  

 efterkommelse ved pålæg af en daglig bøde.
Stk. 2. - /-- 10. I § 10 F, stk. 1, indsættes efter »§ 8 K,»: »§ 8  

 R,».
--/ § 10 F.
Oplysninger om personnumre, som en privat erhvervsdrivende m.v.  

 har modtaget i medfør af § 8 J, stk. 1, § 8 K, § 10 A, stk. 2 og 3, eller §  

 10 B, stk. 1, må ikke videregives til andre ud over, hvad der må anses for  

 påkrævet til varetagelse af den erhvervsdrivendes opgaver for  

 skattemyndighederne.
Ministeren for skatter og afgifter kan efter indhentet  

 udtalelse fra personregistreringsrådet gøre undtagelse fra bestemmelsen i 1.  

 pkt.
/-- 11. I § 14, stk. 2, indsættes efter »§§ 8 A-8 H, stk. 1-4,»:  

 »§ 8 J, stk. 3,» og efter »§ 8 L,» indsættes: »§ 8 M, § 8 P,  

 stk. 1-4, § 8 Q, stk. 1-3, § 8 R, stk. 3,».
--/ § 14. Med samme straf som anført i § 13 straffes den, der forsætligt eller  

 af grov uagtsomhed afgiver urigtige eller vildledende oplysninger til brug  

 ved kontrollen med skatteligningen og skatteberegningen.
Stk. 2. Den, der, uden at forholdet omfattes af stk. 1, forsætligt eller  

 af grov uagtsomhed undlader rettidigt at opfylde en pligt, der påhviler ham i  

 medfør af § 6, stk. 1, § 7, §§ 8 A-8 H, stk. 1-4, § 8 L, §§ 10, 10 A, stk. 1, og 10 B, stk. 1, 1.  

 og 2. pkt., § 11 eller § 11 B, stk. 2, 2. pkt., straffes med bøde.
