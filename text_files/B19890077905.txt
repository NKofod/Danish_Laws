 I henhold til §§ 21 og 42, stk. 1 i lov nr. 306 af 4. juni 1986 om  

 saltvandsfiskeri som ændret ved lov nr. 366 af 7. juni 1989, fastsættes  

 følgende:
 § 1.  Ethvert passivt fiskende redskab, herunder  

 ruser, garn, net m.v. skal på et synligt sted over vandet være forsynet med  

 et af Fiskeriministeriet fremstillet redskabsmærke.
 Stk. 2.  Redskabsmærker på stager, pæle og lignende skal  

 anbringes mindst 1,2 m over vandet.
§ 2.  De i § 1 omhandlede redskabsmærker udleveres mod  

 betaling på fiskerikontrolstationerne til erhvervs- og bierhvervsfiskere, som  

 samtidig registreres.
Mærkerne må ikke udlånes, sælges eller på anden måde  

 overdrages til andre.
Mærkerne udleveres fra den fiskerikontrolstation, inden  

 for hvis geografiske område den fiskeriberettigede har sin faste bopæl.  

 Senere bopælsforandring skal meddeles fiskerikontrollen.
Enhver  

 fiskeriberettiget er pligtig til samtidig med registreringen at give  

 fiskerikontrollen oplysning om sin fartøjs- og redskabsbeholdning.
 § 3.  Overtrædelse af bestemmelserne i denne  

 bekendtgørelse straffes med bøde.
 § 4.  Bekendtgørelsen træder i kraft den 1. januar  

 1990.
 Stk. 2.  Bekendtgørelse nr. 876 af 12. december 1986 om  

 mærkning af fiskeredskaber ophæves samtidig.
