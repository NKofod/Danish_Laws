(Handelsskolerne) I undervisningsministeriets bekendtgørelse nr. 11 af 14. januar 1985 om  

 handlesmedhjælpereksamen er der i § 21 fastsat bestemmelser om bedømmelse af  

 elevernes udbytte af undervisningen i branche-/retningskurserne.
 Da disse brance-/retningskurser altovervejende er fælles for lærlinge og  

 efg-elever er det naturligt, at der gælder samme regler for begge kategorier.
 For både lærlinge og efg-elever gælder det herefter, at faglæreren efter  

 hvert 14-dages kursus afgiver en standpunktskarakter, der skal være udtryk  

 for elevens slutadfærd i forhold til undervisningens mål.
 Skolen holder løbende elev og virksomhed orienteret om de nævnte  

 standpunktskarakterer.
 Standpunktskaraktererne for hvert enkelt branche-/retningskursus påføres  

 lærlingens bevis for handelsmedhjælpereksamen, henholdsvis efg-elevens  

 uddannelsesbevis.
 Der anføres to karakterer: een karakter for fælleskurser  

 (»administrative systemer«, »butiksdrift« og  

 »engroshandelskursus«) og een karakter, som udgør  

 gennemsnittet af standpunktskaraktererne for de enkelte  

 branche-/retningsspecifikke kurser.
 Retningslinierne gælder for lærlinge, der gennemfører kursus til  

 handelsmedhjælpereksamen efter undervisningsministeriets bekendtgørelse nr.  

 11 af 14 januar 1985 og efg-elever.
Direktoratets foreløbige retningslinjer af 29. juni 1978 ophæves hermed.
 P.d.v.
 e.b.
N.H.
Tetzschner underv.insp.
