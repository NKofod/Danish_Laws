(Til alle amtsråd, kommunalbestyrelser,  

 skolebestyrelser og skoleledere) I medfør af § 13, stk. 2, i folkeskoleloven fastsættes følgende:
 1. Antallet af ferie- og fridage i folkeskolen i  

 skoleåret 1993/94 (1. august 1993 - 31. juli 1994) udgør 165 dage, heri  

 medregnet alle lørdage samt søn- og helligdage.
 2. Sommerferien i 1994 begynder lørdag den 18. juni,  

 således at fredag den 17. juni bliver sidste skoledag.
 Vejledende ferieplan for skoleåret 1993/94:
 Sommerferie ............. (lørdag den 19. juni) - søndag den 8.
august Efterårsferie ........... lørdag den 16. oktober - søndag den 24.
oktober Juleferie ............... onsdag den 22. december - tirsdag den 4.
januar Påskeferie .............. lørdag den 26. marts - tirsdag den 5. april St.
Bededag ............. fredag den 29. april Kristi himmelfartsdag ... torsdag den 12. maj Pinseferie .............. lørdag den 21. maj - mandag den 23. maj Sommerferie ............. lørdag den 18. juni - (søndag den 7.august) de nævnte dage inklusive.
(Hertil kommer de lørdage og søndage, der ikke er omfattet af Ovennævnte ændring sker med baggrund i den ændrede aftale om tjenestetid  

 mv. for lærere samt efter anmodning fra Kommunernes Landsforening.
For  

 fremtiden vil antallet af skoledage i et skoleår altid være 200.
Denne ferieplan er - bortset fra sommerferiens begyndelsestidspunkt - af  

 rent vejledende karakter.
De kommunale skolemyndigheder vil således kunne  

 træffe beslutning om en anden placering af ferie- og fridage end den angivne,  

 herunder også afkortning af ferierne under forudsætning af, at det samlede  

 antal ferie- og fridage i skoleåret er 165 dage.
I nogle kommuner er der praksis for at anvende skolerne til valghandling i  

 forbindelse med folketings- og kommunevalg.
Det henstilles, at valghandlingen  

 placeres således, at den griber mindst muligt ind i den daglige undervisning.  

 Om nødvendigt må undervisningen henlægges til andre lokaliteter.
Det forudsættes endvidere, at der ikke placeres fridage på de dage, der er  

 afsat til skriftlige prøver.
Det drejer sig i prøveterminen november-januar  

 1993/94 om dagene mandag d. 22/11, tirsdag d. 23/11, onsdag d. 24/11, torsdag  

 d. 25/11 og fredag d. 26/11 samt i prøveterminen maj-juni 1994 om dagene  

 onsdag d. 4/5, torsdag d. 5/5, fredag d. 6/5, mandag d. 9/5, tirsdag d. 10/5  

 og onsdag d. 11/5.
 Med hensyn til de mundtlige prøver henstilles til de enkelte skoler, at  

 disse lægges så sent som muligt, så prøverne ikke griber mere ind i den  

 daglige undervisning end højst nødvendigt.
Den endelige ferieplan for skoleåret 1993/94 skal optages som et bilag til  

 styrelsesvedtægten.
Hvis der i den eksisterende undervisningsplan er  

 generelle bestemmelser om ferieordningen, som ikke ønskes ændret for  

 skoleåret 1993/94, kan denne del af undervisningsplanen overføres uændret som  

 bilag til styrelsesvedtægten.
 Dette cirkulære træder i stedet for cirkulære af 8. oktober 1992 om ferier  

 og fridage i folkeskolen i skoleåret 1993/94.
