Direktoratet har ved bekendtgørelse nr. 1162 af 23. december 1993 og bekendtgørelse nr. 646 af 8. juli 1994 ændret bekendtgørelse nr. 822 af 12. oktober 1993 om udøvelse af selvstændig virksomhed som bibeskæftigelse.
Direktoratets vejledning nr. 170 af 12. oktober 1993 om udøvelse af selvstændig virksomhed som bibeskæftigelse skal som følge heraf justeres.
 Til § 3 har herefter følgende ordlyd:
Til § 3 Begrænsning i dagpengeperioden For dagpengeberettigede medlemmer, der driver selvstændig virksomhed som  

 bibeskæftigelse, er dagpengeretten begrænset til en sammenhængende periode på  

 78 uger, jf. dog undtagelserne i §§ 4 og 5.
 Perioden på 78 uger regnes fra første ledighedsdag, hvor medlemmet  

 modtager ydelser eller deltager i tilbud, der er omfattet af lovens § 55,  

 stk. 1-4, 6 eller 7, og hvor medlemmet samtidig udøver selvstændig virksomhed  

 som bibeskæftigelse.
 Hvis medlemmet således har påbegyndt selvstændig virksomhed som  

 bibeskæftigelse forud for ledighedens indtræden, og medlemmet for første gang  

 indplaceres i delperiode 1, jf. § 8, stk. 1 og 2, i bekendtgørelsen om  

 beskæftigelseskravet og delperioderne, løber 78-ugers-perioden fra  

 tidspunktet for indplaceringen i delperiode 1.
 Hvis medlemmet påbegynder selvstændig virksomhed som bibeskæftigelse, mens  

 pågældende modtager ydelser eller deltager i tilbud, der er omfattet af  

 lovens § 55, stk. 1-4, 6 eller 7, løber 78-ugers-perioden fra tidspunktet for  

 virksomhedens start.
 Hvis medlemmet påbegynder selvstændig virksomhed som bibeskæftigelse efter  

 at pågældende er indplaceret i en delperiode, men på et tidspunkt, hvor  

 medlemmet ikke modtager ydelser eller deltager i tilbud, der er omfattet af  

 lovens § 55, stk. 1-4, 6 eller 7, løber 78-ugers-perioden fra den første dag,  

 hvor medlemmet modtager ydelser eller deltager i tilbud, der er omfattet af  

 lovens § 55, stk. 1-4, 6 eller 7.
 I perioden på 78 uger medregnes ikke perioder, der er omfattet af lovens §  

 55, stk. 8.
 Hvis medlemmet fortsætter med virksomheden ud over 78-ugers-perioden, er  

 fortsat dagpengeret betinget af, at medlemmet har optjent ret til dagpenge i  

 en ny 78-ugers-periode, jf. bekendtgørelsens § 3, stk. 4, jf. nedenfor.
 Retten til dagpenge i 78-ugers-perioden kan ikke række ud over det  

 tidspunkt, hvor medlemmet er berettiget til dagpenge efter lovens § 55, stk.  

 1, 2 og 4.
Et medlem, der ophører med sin selvstændige bibeskæftigelse, vil efter  

 ophøret være omfattet af »de almindelige regler« om dagpengeret,  

 jf. bekendtgørelsen om beskæftigelseskravet og delperioderne.
Dette gælder,  

 uanset om ophøret sker før eller efter, at medlemmet mister dagpengeretten  

 som følge af dagpengebegrænsningen efter bekendtgørelsens § 3, stk. 1.
Til § 3, stk. 3 Et medlem, der påbegynder selvstændig virksomhed som bibeskæftigelse, vil  

 som udgangspunkt være berettiget til dagpenge i en 78-ugers-periode, selv om  

 pågældende tidligere har drevet selvstændig virksomhed som bibeskæftigelse.
Et medlem vil dog ikke kunne sikre sig en ny 78-ugers-periode ved i en  

 kort periode at ophøre med virksomheden.
Har medlemmet i en periode inden for  

 de seneste 78 uger før påbegyndelsen/genetableringen udøvet selvstændig  

 virksomhed som bibeskæftigelse, skal denne periode fratrækkes perioden på 78  

 uger.
Der medregnes dog kun uger, der har »forbrugt« af en  

 tidligere 78-ugers-periode, jf. nedenstående eksempel 1.
 Eksempel 1:
 Et medlem er under fuldtidsbeskæftigelse ved lønarbejde påbegyndt  

 selvstændig virksomhed som bibeskæftigelse den 1. januar 1994.
 Medlemmet bliver ledig fra lønarbejdet og modtager dagpenge fra den 1.  

 oktober 1994.
 Den 1. juli 1995 ophører medlemmet med virksomheden.
 Den 1. januar 1996 påbegynder medlemmet igen selvstændig virksomhed som  

 bibeskæftigelse.
 Efter den første påbegyndelse af virksomheden indtræder begrænsningen i  

 dagpengeretten 78 uger efter indplaceringen i delperiode 1, dvs. den 1. april  

 1996.
 Ved den anden påbegyndelse indtræder begrænsningen 39 uger efter  

 påbegyndelsen (78 uger - de 39 uger i perioden fra den 1. oktober 1994 til  

 den 1. juli 1995, hvor medlemmet i første omgang udøvede selvstændig  

 virksomhed som bibeskæftigelse), dvs. den 1. oktober 1996.
Til § 3, stk. 4 Hvis medlemmet ved udløbet af dagpengeperioden på 78 uger efter § 3, stk.  

 1 eller 3, fortsat udøver selvstændig virksomhed som bibeskæftigelse, skal  

 kassen undersøge, om medlemmet har optjent ret til en ny periode med  

 dagpengeret.
Om opfyldelse af beskæftigelseskravet henvises til reglerne i  

 arbejdsløshedsforsikringslovens § 53, jf. direktoratets bekendtgørelse om  

 beskæftigelseskravet og delperioderne.
Beskæftigelseskravet skal være opfyldt  

 inden for de seneste 18 måneder.
 Bibeskæftigelse ved selvstændig virksomhed kan ikke medregnes til  

 optjening af dagpengeretten i henhold til arbejdsløshedsforsikringslovens §  

 53. Dog kan enkeltstående tilfælde af udøvelse af selvstændig virksomhed  

 medregnes til arbejdskravet, hvis medlemmets arbejde i virksomheden har haft  

 en sådan varighed - normalt mindst 1 måned - at det sammenholdt med arbejdets  

 art og indtjeningen herved kan dokumenteres, at der har været tale om  

 beskæftigelse i væsentligt omfang.
Beskæftigelse, der een gang er medgået til erhvervelse af en ny  

 78-ugers-periode, kan ikke indgå i en senere opgørelse.
Derimod kan  

 beskæftigelse, der er medgået til at erhverve en ny ydelsesperiode efter § 9  

 i bekendtgørelsen om beskæftigelseskravet og delperioderne, men som ikke er  

 medgået til at erhverve en ny dagpengeperiode på 78 uger, jf.  

 bekendtgørelsens § 3, stk. 1, indgå i en senere opgørelse efter  

 bekendtgørelsens § 3, stk. 3.
 For et medlem, der opfylder beskæftigelseskravet som forudsætning for en  

 ny dagpengeperiode efter bekendtgørelsens § 3, stk. 1, løber dagpengeperioden  

 på 78 uger fra første dag efter seneste dag med beskæftigelse, der medgår til  

 opfyldelse af beskæftigelseskravet, jf. nedenstående eksempel 2.
 Eksempel 2:
Et medlem bliver efter flere års fuldtidsarbejde ledigmeldt og indplaceret  

 i delperiode 1 pr. 1. august 1994. Den 1. februar 1995 starter medlemmet  

 selvstændig virksomhed som bibeskæftigelse.
Medlemmet er fuldtidsledig fra  

 den 1. august 1994 til den 31. januar 1995, har derefter sammenlagt 28 ugers  

 beskæftigelse som lønmodtager i perioden 1. februar 1995 til 30. april 1996  

 og er herefter atter fuldtidsledig.
Da medlemmet er påbegyndt selvstændig virksomhed som bibeskæftigelse den  

 1. februar 1995, udløber 78-ugers-perioden den 1. august 1996. Fortsat  

 dagpengeret fra den 1. august 1996 er således betinget af, at medlemmet har  

 erhvervet ret til en ny ydelsesperiode.
Da medlemmet har haft sammenlagt 28  

 ugers beskæftigelse som lønmodtager i perioden 1. februar 1995 til 30. april  

 1996, opfylder medlemmet beskæftigelseskravet som betingelse for en ny  

 ydelsesperiode.
Den nye 78-ugers-periode løber fra første dag efter sidste  

 arbejdsdag i de seneste 26 ugers beskæftigelse, der kan medregnes til  

 beskæftigelseskravet, dvs. fra den 1. maj 1996.
Til § 3, stk. 5 Et medlem, der efter § 3, stk. 4, opfylder beskæftigelseskravet som  

 forudsætning for en ny dagpengeperiode på 78 uger, får samtidig ret til en ny  

 delperiode 1, som løber fra samme tidspunkt som den nye 78-ugers-periode.
 Retten til en ny delperiode 1 gælder også, selvom medlemmet ikke har haft  

 26/17 ugers beskæftigelse efter den seneste optjening af ny ydelsesperiode,  

 jf. nedenstående eksempel 3.
 Eksempel 3:
Et medlem begynder i slutningen af delperiode 1 bibeskæftigelse ved  

 selvstændig virksomhed.
Medlemmet har før og efter påbegyndelse af  

 bibeskæftigelsen perioder på hver 13 ugers lønarbejde.
Medlemmet har efter 44 måneders ledighed ret til en ny delperiode 1, da  

 medlemmet opfylder det almindelige beskæftigelseskrav på 26 uger inden for 3  

 år.
Dagpengebegrænsningen på 78 uger for medlemmer med bibeskæftigelse ved  

 selvstændig virksomhed berøres ikke af retten til den ny delperiode 1.
Ved udløb af 78-ugers-perioden opfylder medlemmet også  

 beskæftigelseskravet i bekendtgørelsens § 3, stk. 4, og har derfor ret til en  

 ny dagpengeperiode på 78 uger.
Hermed får medlemmet efter stk. 5 samtidig ret  

 til en ny delperiode 1.
 Bemærk: Med stk. 5 sker der i denne situation en undtagelse fra  

 hovedreglen om, at beskæftigelse kun kan medregnes een gang til erhvervelse  

 af en ny delperiode 1.
 Den samtidige ret til en ny delperiode 1 betyder, at der herefter kan ske  

 en parallel opgørelse af det almindelige og det særlige beskæftigelseskrav  

 for medlemmer med bibeskæftigelse ved selvstændig virksomhed.
 Til § 7 har herefter følgende ordlyd:
Til § 7 Medlemmer, der modtager dagpenge efter lovens § 55, stk. 3 eller 6 I henhold til lovens § 55, stk. 3, og § 55, stk. 6, kan et  

 fuldtidsforsikret medlem - i stedet for at modtage tilbud efter lov om en  

 aktiv arbejdsmarkedspolitik - vælge at modtage dagpenge med 80% af højeste  

 dagpengesats i een sammenhængende periode på 52 uger.
 Udover ydelsen på 80% kan medlemmet uden fradrag i ydelsen have indtægt  

 fra beskæftigelse på op til 27.500 kr. i løbet af 52-ugers-perioden. (Beløbet  

 vil blive reguleret, jf. lov om satsreguleringsprocenten). Indtægten kan  

 stamme fra såvel lønarbejde som udøvelse af selvstændig virksomhed som  

 bibeskæftigelse.
 Et medlem, der udøver selvstændig virksomhed som bibeskæftigelse, og som  

 ønsker at modtage ydelse efter lovens § 55, stk. 3 eller 6, er omfattet af  

 reglerne i direktoratets bekendtgørelse om dagpengeperioder med fradragsfri  

 arbejdsindtægter, hvortil der henvises.
Dette indebærer bl.a., at medlemmet er omfattet af kravet om dagpengeret i  

 hele ydelsesperioden.
Det betyder, at et medlem, der udøver selvstændig  

 virksomhed som bibeskæftigelse, der medfører, at medlemmet er omfattet af  

 dagpengebegrænsningen, ikke vil kunne gøre brug af ordningen, hvis  

 virksomheden er påbegyndt tidligere end 6 måneder før overgang til ordningen.  

 Der er ikke noget til hinder for, at et medlem påbegynder sådan virksomhed  

 samtidig med eller efter overgang til ordningen.
Medlemmer, der udøver  

 selvstændig virksomhed som bibeskæftigelse uden at være omfattet af  

 dagpengebegrænsningen, vil kunne overgå til ordningen.
Udøvelse af selvstændig virksomhed som bibeskæftigelse medregnes i det  

 fradragsfri beløb på 27.500 kr. på grundlag af de timer, der er brugt på  

 virksomhedsudøvelsen.
Dette skyldes, at indtjeningen ved selvstændig  

 virksomhed ofte først kan konstateres lang tid efter, at arbejdet er udført,  

 og at det er nødvendigt løbende at kunne opgøre, om indtægtsgrænsen på 27.500  

 kr. er overskredet.
 Medlemmet skal derfor på sædvanlig måde løbende oplyse kassen om det antal  

 timer, der er anvendt på virksomheden, jf. bekendtgørelsens § 6.
 Det således anvendte antal timer omregnes med den aktuelle omregningssats,  

 jf. bekendtgørelse om fastsættelse af omregningssats, til et kronebeløb, der  

 medregnes i det beløb, der må indtjenes uden fradrag i dagpengene.
 Eksempel 4:
 Et medlem har i de fem første måneder af 52-ugers-perioden tjent 10.000  

 kr. ved lønarbejde samt anvendt 100 timer på selvstændig virksomhed som  

 bibeskæftigelse.
Medlemmets indtægt i de fem måneder opgøres herefter til:
 Hvis indtægtsbeløbet på 27.500 kr. nås, vil fortsat udøvelse af  

 selvstændig virksomhed som bibeskæftigelse medføre fradrag i dagpengene med  

 et kronebeløb, der findes ved at gange de timer, der er anvendt på  

 virksomheden, jf. bekendtgørelsens § 6, med den til enhver tid gældende  

 omregningssats.
 Perioder efter lovens § 55, stk. 3 eller 6, medregnes i 78-ugers-perioden  

 efter bekendtgørelsens § 3, stk. 1.
 Ved udløbet af 52-ugers-perioden vil medlemmet straks være omfattet af  

 reglerne i bekendtgørelsens § 3, hvis medlemmet ikke er omfattet af §§ 4  

 eller 5.
 Til § 11 har herefter følgende ordlyd:
Til § 11 Overgangsordning Overgangsordningen omfatter medlemmer, som ved bekendtgørelsens  

 ikrafttræden udøver selvstændig virksomhed som bibeskæftigelse.
 Bestemmelsen omfatter for det første medlemmer, som skal indplaceres  

 efter reglerne i »overgangsbekendtgørelsen« (bekendtgørelse om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v.) efter bekendtgørelsens ikrafttræden, hvis de  

 på indplaceringstidspunktet udøver selvstændig virksomhed som  

 bibeskæftigelse.
 For sådanne medlemmer medregnes ledighed forud for bekendtgørelsens  

 ikrafttræden ved opgørelsen af dagpengeret efter § 3, stk. 1, såfremt der  

 under ledigheden er udøvet selvstændig virksomhed som bibeskæftigelse.  

 Ledighed forud for den 1. januar 1994 kan dog højst medregnes med 35 uger.
 Opgørelsen af ledigheden forud for bekendtgørelsens ikrafttræden - og  

 tidspunktet for opgørelsen heraf - sker efter reglerne i §§ 3-5, 13 og 14,  

 stk. 2, i »overgangsbekendtgørelsen« og skal ske samtidig med, at  

 kassen indplacerer medlemmet i ydelsesperioderne i henhold til lovens § 55.
 Bestemmelsen omfatter for det andet medlemmer, som i perioden 1. januar  

 1994 til bekendtgørelsens ikrafttræden er indplaceret efter  

 »Overgangsbekendtgørelsen« og § 11 i den dagældende  

 bibeskæftigelsesbekendtgørelse (bekendtgørelse nr. 822 af 12. oktober 1993 om  

 udøvelse af selvstændig virksomhed som bibeskæftigelse, som ændret ved  

 bekendtgørelse nr. 1162 af 23. december 1993).
Et sådant medlem bevarer dagpengeretten indtil udløbet af den  

 78-ugers-periode, der blev beregnet ved indplaceringen efter § 11 i den  

 dagældende bibeskæftigelsesbekendtgørelse.
Hvis medlemmet har mistet  

 dagpengeretten forud for bekendtgørelsens ikrafttræden som følge af  

 dagpengebegrænsningen i § 3, jf. § 11, i den dagældende  

 bibeskæftigelsesbekendtgørelse, hvorefter der var ret til ydelser/tilbud i  

 sammenlagt 52 uger inden for 78 uger, vil medlemmet være berettiget til  

 dagpenge fra bekendtgørelsens ikrafttræden til udløbet af den beregnede  

 78-ugers-periode.
Medlemmet vil derimod ikke være berettiget til dagpenge for  

 perioden fra tabet af dagpengeret efter den dagældende  

 bibeskæftigelsesbekendtgørelse og til bekendtgørelsens ikrafttræden.
 For øvrige medlemmer, der er påbegyndt selvstændig virksomhed som  

 bibeskæftigelse før bekendtgørelsens ikrafttræden, sker fastlæggelsen af  

 78-ugers-perioden efter princippet i bekendtgørelsens § 3, stk. 2.
