Ved kgl. resolution af 30. juni 1954 har Danmark ratificeret den i  

 Santiago de Chile den 22. oktober 1953 undertegnede aftale mellem Danmark og  

 Chile om militærtjeneste.
Aftalen er af følgende ordlyd:
AFTALE MELLEM DANMARKS OG CHILES REGERINGER VEDRØRENDE MILITÆRTJENESTE Den kongelige danske regering og republikken Chiles regering har i ønsket  

 om at gøre en ende på de vanskeligheder, der i forbindelse med aftjening af  

 deres værnepligt opstår for de af deres statsborgere, som også har  

 statsborgerret i det andet land, besluttet at indgå en aftale vedrørende  

 militærtjeneste af følgende ordlyd:
 Artikel I.
 De danske statsborgere, der også er i besiddelse af chilensk  

 statsborgerret, vil blive betragtet, som om de har aftjent deres værnepligt i  

 Chile, hvis de har aftjent værnepligten i de danske væbnede styrker, og de  

 som bevis derfor fremviser en attest fra de kompetente danske myndigheder.
 Artikel II.
 De chilenske statsborgere, der også er i besiddelse af dansk  

 statsborgerret, vil blive betragtet, som om de har aftjent deres værnepligt i  

 Danmark, hvis de har aftjent værnepligten i de chilenske væbnede styrker, og  

 de som bevis derfor fremviser en attest fra de kompetente chilenske  

 myndigheder.
 Artikel III.
 De statsborgere af begge lande, der måtte blive kasseret til  

 militærtjeneste på grund af fysisk udygtighed eller erklæret fritagne for  

 tjeneste i de væbnede styrker i overensstemmelse med de love, der gælder for  

 tvungen militærtjeneste i det pågældende land, vil for nærværende aftales  

 endemål blive betragtet som om de har opfyldt deres militære pligter, hvis de  

 som bevis for fritagelsen fremviser en attest fra det pågældende lands  

 kompetente myndigheder.
 Artikel IV.
 De statsborgere af begge lande, som frivilligt gør tjeneste i det ene  

 eller andet lands væbnede styrker, vil blive betragtet, som om de har aftjent  

 deres værnepligt, under forudsætning af at tjenestetiden ikke er mindre end  

 den militære tjenestetid, der på tidspunktet for indrulleringen er fastsat i  

 de i det pågældende land gældende love om tvungen militærtjeneste.
 Artikel V.
De statsborgere af begge lande, der af et af de to landes kompetente  

 myndigheder har opnået en berammelse af eller udsættelse af indkaldelse til  

 militærtjeneste, vil ikke blive indkaldt til tjeneste, førend fristen for  

 berammelsen eller udsættelsen er udløbet.
En attest udstedt af de kompetente  

 myndigheder i det land, der har tilstået berammelsen eller udsættelsen, vil  

 blive akcepteret som bevis for den omtalte berammelse eller udsættelse.
 Artikel VI.
 De ansøgninger, som statsborgere af begge lande måtte indgive i kraft af  

 nærværende aftale, bør indeholde følgende personlige data: fulde navn,  

 fødselsdag og -sted, forældrenes navne, civil stand, identitetskortets nummer  

 og dato, forsåvidt et sådant foreligger, den udstedende myndighed, stilling  

 eller beskæftigelse og bopæl.
 De omtalte ansøgninger vil blive behandlet i overensstemmelse med  

 nærværende aftale uden andre nødvendige formaliteter, krav eller afgifter end  

 de i nærværende aftale udtrykkeligt fastsatte.
 Artikel VII.
 De attester, som hver af de kontraherende parters kompetente myndigheder  

 udsteder i kraft af nærværende aftale, bør bevidne tiden og arten af de  

 militære pligter, der er opfyldt, og de skal udstedes til de pågældende i  

 overensstemmelse med de i de foregående artikler fastsatte normer.
 Der er enighed om, at udtrykker »militære pligter«, der henvises  

 til i nærværende aftale, ligeledes omfatter tjeneste i det pågældende lands  

 civilforsvar.
 Artikel VIII.
 Intet i nærværende aftale forhindrer i nødstilfælde hver af de  

 kontraherende parters kompetente myndigheder i at indkalde de personer, der  

 henvises til i nærværende aftale, til tjeneste eller at opføre dem på  

 listerne over reserverne.
 Artikel IX.
 Bestemmelserne i nærværende aftale har ikke på nogen måde indflydelse på  

 de interesserede personers legale status vedrørende statsborgerforhold.
 Artikel X.
 En hvilken som helst uoverensstemmelse vedrørende anvendelsen eller  

 fortolkningen af nærværende aftale skal løses af diplomatisk vej eller i  

 mangel af sådan løsning ved sådanne andre midler, som de kontraherende parter  

 måtte enes om.
 Artikel XI.
 Nærværende aftale finder anvendelse på de kontraherende parters  

 statsborgere, som på et hvilket som helst tidspunkt måtte have aftjent eller  

 aftjener værnepligt i det andet lands væbnede styrker.
 Artikel XII.
 Nærværende aftale skal ratificeres af de kontraherende parter i  

 overensstemmelse med deres forfatningsmæssige bestemmelser og træder i kraft,  

 når ratifikationsinstrumenterne udveksles, hvilket skal finde sted snarest  

 muligt.
 Denne aftale forbliver i kraft indtil seks måneder efter, at en af de  

 kontraherende parter giver den anden meddelelse om dens ønske om at opsige  

 den.
 Udfærdiget i Santiago de Chile, den to og tyvende oktober nitten hundrede  

 og tre og halvtreds, i to eksemplarer på dansk og spansk, idet begge tekster  

 har samme gyldighed.
For den kongelige danske regering J.
C.
Plaetner-Møller (L.S.) For republiken Chiles regering Oscar Fenner Marin (L.S.) Ratifikationsinstrumenterne er blevet udvekslet i Santiago de Chile den  

 27. oktober 1959, hvorefter overenskomsten i henhold til dennes artikel XII  

 er trådt i kraft.
 Udenrigsministeriet, den 11. januar  

 1960.
 Bertel Dahlgaard.
