Bekendtgørelse  

 af  

 aftale af 29. april 1998 med Tyskland om status for styrker under  

 midlertidige ophold i Tyskland Danmark har ved noteveksling af 29. april 1998  

 indgået en aftale med Tyskland om status for styrker under midlertidige  

 ophold i Tyskland.
 Aftalen har følgende ordlyd:
DEPARTEMENTSCHEFEN FOR DET TYSKE UDENRIGSMINISTERIUM Bonn, den 29. april 1998 Deres Excellencer, Jeg har den ære at henvise til de drøftelser,  

 der har været med repræsentanter for regeringerne for  

 Forbundsrepublikken Tyskland, Kongeriget Danmark, Den Hellenske Republik, Den  

 Italienske Republik, Storhertugdømmet Luxembourg, Kongeriget Norge,  

 Den Portugisiske Republik, Kongeriget Spanien og Den Tyrkiske Republik  

 vedrørende status for deres styrker under midlertidige ophold i  

 Forbundsrepublikken Tyskland, og har den ære på vegne af  

 Forbundsrepublikken Tysklands regering at foreslå regeringerne at  

 følgende aftale indgås:
Hans Excellence, Ambassadøren for  

 Kongeriget Danmark Bent Haakonsen Hans Excellence, Ambassadøren for Den Hellenske Republik Dr.
Constantin Ailianos Hans Excellence, Ambassadøren for Den Italienske Republik Enzo Perlot Hans Excellence, Ambassadøren for Storhertugdømmet  

 Luxembourg Dr.
Julien Alex Hans Excellence, Ambassadøren for Kongeriget Norge Morten Wetland Hans Excellence, Ambassadøren for Den Portugisiske Republik Dr.
Luís Pazo Alonso Hans Excellence, Ambassadøren for Kongeriget Spanien José Pedro Sebastian de Erice y Gomez-Acebo Hans Excellence, Ambassadøren for Den Tyrkiske Republik Volkan Vural Bonn 1.	(1)	De væbnede styrker fra Kongeriget Danmark, Den  

 Hellenske Republik, Den Italienske Republik, Storhertugdømmet  

 Luxembourg, Kongeriget Norge, Den Portugisiske Republik, Kongeriget Spanien  

 og Den Tyrkiske Republik, deres civile elementer og medlemmer deraf  

 såvel som deres pårørende kan med Forbundsrepublikken  

 Tysklands godkendelse midlertidigt opholde sig i Forbundsrepublikken  

 Tyskland.
Forbundsrepublikken Tysklands beslutning tages ligeledes i  

 overensstemmelse med Artikel 5, afsnit 3 i Traktaten af 12. september 1990 om  

 den Endelige Ordning med hensyn til Tyskland og i overensstemmelse med det  

 godkendte referat til ovennævnte traktat af samme dato.
 (2)	Disse styrker, deres civile elementer og medlemmerne deraf samt  

 disses pårørende skal have samme juridiske status i delstaterne  

 Berlin, Brandenburg, Mecklenburg-Forpommern, Sachsen, Sachsen-Anhalt og  

 Thüringen, som de har i delstaterne Baden-Württemberg, Bayern,  

 Bremen, Hamborg, Hessen, Niedersachsen, Nordrhein-Westfalen, Rheinland-Pfalz,  

 Saarland og Slesvig-Holsten.
 2.	Med hensyn til tilstedeværelse i forbindelse med afholdelse af  

 øvelser, transit over land og træning af enheder i  

 Forbundsrepublikken Tyskland skal følgende yderligere bestemmelser  

 gælde:
(1)	Telekommunikation a)	Anvendelse af telekommunikationstjenester, der tilbydes  

 offentligheden i Forbundsrepublikken Tyskland, skal være underlagt  

 både generelle tyske forskrifter og de respektive leverandørers  

 forretningsbetingelser; dette skal især gælde for den måde,  

 hvorpå behørige betalinger udregnes, og fakturaer  

 udfærdiges og betales.
b)	Afsenderlandets styrker kan, når det er nødvendigt for  

 opnåelse af formålet med deres ophold i Forbundsrepublikken  

 Tyskland, oprette og drive midlertidige telekommunikationsanlæg,  

 herunder radiosystemer, under forbehold af de kompetente tyske myndigheders  

 godkendelse.
Såfremt tilladelse til at drive sådanne anlæg  

 er påkrævet, skal den gives af det tyske ministerium for post og  

 telekommunikation.
c)	Der kræves licens til afsenderlandets styrkers  

 telekommunikationsanlæg, når disse skal tilsluttes forbindelser  

 eller transmissionslinjer på telekommunikationsnet i  

 Forbundsrepublikken Tyskland.
Proceduren for udstedelse af licens til  

 radiosystemer skal fastlægges ved særlig aftale mellem det tyske  

 ministerium for post og telekommunikation og afsenderlandets kompetente  

 myndigheder.
d)	Når afsenderlandets styrker befinder sig i Forbundsrepublikken  

 Tyskland, må de kun anvende de frekvenser, de har fået tildelt af  

 de kompetente tyske myndigheder.
Proceduren for tildeling og ændring af  

 frekvenser skal fastlægges efter særlig aftale mellem det tyske  

 ministerium for post og telekommunikation og afsenderlandets kompetente  

 myndigheder.
Ved afslutningen af afsenderlandets styrkers ophold skal  

 frekvenserne returneres til de tyske myndigheder.
e)	Afsenderlandets styrker skal tage alle nødvendige  

 forholdsregler for at undgå, at deres egen telekommunikation eller  

 andre elektriske installationer griber forstyrrende ind i  

 telekommunikationsnet i Forbundsrepublikken Tyskland.
Såfremt  

 afsenderlandets styrkers radiostationer forårsager generende  

 interferens på radiostationer uden for Forbundsrepublikken Tyskland  

 eller bliver udsat for generende radiointerferens fra sådanne  

 stationer, skal de tyske myndigheder handle i overensstemmelse med  

 bestemmelserne i Den internationale Telekommunikationsunions vedtægter  

 og konvention med senere ændringer, samt radiolovgivningen.
De tyske  

 myndigheder skal, i den udstrækning de gældende bestemmelser  

 tillader det, tage alle nødvendige forholdsregler med henblik på  

 at undgå, at tyske telekommunikations- eller andre elektriske  

 installationer generer afsenderlandets styrkers  

 telekommunikationsanlæg.
I tilfælde af elektromagnetisk  

 interferens skal bestemmelserne i Lov om udstyrs elektromagnetiske  

 kompatibilitet finde anvendelse.
Skulle det vise sig nødvendigt at  

 tage interferenskilden ud af drift, skal dette gøres af  

 afsenderlandets styrker uden unødigt ophold.
(2)	Sundhed a)	Med hensyn til sundhed skal de relevante internationale bestemmelser  

 og Forbundsrepublikken Tysklands nationale lovbestemmelser overholdes.
b)	Forebyggelse og begrænsning af smitsomme sygdomme blandt  

 mennesker, dyr og planter samt forebyggelse af spredning og begrænsning  

 af skadedyr på planter i Forbundsrepublikken Tyskland skal reguleres af  

 de relevante tyske lovbestemmelser.
Det tyske forsvars kompetente organer  

 skal træffe foranstaltninger i henhold til lovgivningen om  

 begrænsning af epidemier, begrænsning af kvægepidemier, om  

 fødevare- og lægemiddelkontrol, kødinspektion,  

 fjerkræinspektion samt sundhedskontrol i samarbejde med afsenderlandets  

 militære myndigheder.
(3)	Miljøbeskyttelse a)	Afsenderlandet anerkender vigtigheden af miljøbeskyttelse i  

 forbindelse med sine styrkers aktiviteter i Forbundsrepublikken Tyskland.  

 Afsenderlandets styrker skal respektere og anvende tysk lov vedrørende  

 miljøbeskyttelse, medmindre der er fastsat andre bestemmelser.
 b)	Ud over respekt for og anvendelse af tysk lov skal  

 miljøforurening undgås, og hvor skadelige virkninger er  

 uundgåelige, skal der træffes passende genoprettelses- eller  

 afbalanceringsforanstaltninger til opvejelse af sådanne virkninger.
c)	Med hensyn til transport af våben, tungt udstyr og farligt  

 materiel skal transport med jernbane eller skib prioriteres.
Bestemmelser  

 vedrørende transportruter skal aftales mellem styrkerne i samråd  

 med de kompetente tyske myndigheder.
d)	Afsenderlandets styrker skal i overensstemmelse med tyske  

 miljøbestemmelser ved brug af sine luftfartøjer, skibe og  

 køretøjer i Forbundsrepublikken Tyskland anvende svagt  

 forurenende brændstoffer, smøremidler og  

 tilsætningsstoffer i den udstrækning, at brugen af sådanne  

 stoffer er forenelig med et sådant fartøjs tekniske krav.
Med  

 hensyn til personbiler og erhvervskøretøjer skal de tyske  

 regler og bestemmelser om begrænsning af støj og  

 udstødningsgasser overholdes, medmindre de er urimeligt  

 byrdefulde.
e)	Med hensyn til øvelsesfaciliteter skal de gældende  

 regler om brugen deraf, i særdeleshed sikkerhedsbestemmelser og  

 bestemmelser om miljøbeskyttelse, overholdes.
Det samme gælder  

 med hensyn til det tyske forsvars tjenestebestemmelser, der regulerer  

 manøvrer og øvelser.
Det tyske forsvarsministerium skal  

 fastlægge særlige regler for skydning om natten og skydning  

 på søn- og helligdage.
f)	Bestemmelser fastsat af de tyske myndigheder vedrørende  

 affaldsbegrænsning og miljørigtig genbrug eller andre former for  

 affaldsbortskaffelse skal overholdes.
Bortskaffelse af ubrugt ammunition ved  

 detonation eller forbrænding på installationer, der ikke er  

 godkendt til dette brug, er udelukket.
 g)	De kontraherende parters kompetente myndigheder og styrker skal  

 samarbejde tæt om alle spørgsmål vedrørende  

 miljøbeskyttelse, særlig under forberedelse af  

 øvelser.
(4)	Brug af køretøjer tilhørende  

 afsenderlandets styrker a)	Transport og andre bevægelser inden for de  

 begrænsninger, der er pålagt af tyske lovbestemmelser og andre  

 gældende internationale aftaler såvel som de dertil knyttede  

 tekniske ordninger og procedurer, skal anses for at være godkendt.
Hvor  

 særlige eller ekstraordinære tilladelser til samt undtagelser fra  

 lovbestemmelser vedrørende transport af farligt materiel er  

 påkrævet for militære bevægelser og transporter, skal  

 disse gives af eller opnås fra det tyske forsvars instanser.
b)	Det tyske forsvars kompetente instanser skal koordinere  

 repræsentationen af afsenderlandets styrkers militære interesser  

 i trafikspørgsmål over for de civile myndigheder.
De skal  

 ligeledes koordinere udøvelsen af flere afsenderlandes militære  

 trafikbevægelser med hinanden og med den civile trafik.
Hvilken form og  

 udstrækning denne koordinering skal have, fastlægges  

 nærmere af de kompetente tyske instanser.
c)	De tyske jernbanemyndigheders driftsrettigheder skal forblive  

 upåvirkede.
Afsenderlandets kompetente myndigheder og de tyske  

 jernbanemyndigheder skal indgå aftale om brugen af afsenderlandets  

 godsvogne og passagervogne og om brugen af infrastruktur, når  

 afsenderlandets lokomotiver anvendes.
Hvor det påtænkes at afvige  

 fra de lovbestemte krav vedrørende arten og brugen af afsenderlandets  

 jernbaneudstyr, skal jernbanemyndighederne i det pågældende land  

 ansøge de tyske jernbanemyndigheder om de nødvendige  

 tilladelser.
d)	Medlemmer af afsenderlandets styrker skal være underlagt tyske  

 færdselsregler, herunder regler vedrørende adfærd på  

 et ulykkessted, såvel som regler om transport af farligt materiel.  

 Disse reglers overholdelse skal kontrolleres af de kompetente tyske  

 myndigheder.
For at fremme denne kontrol kan den udføres sammen med  

 afsenderlandets kompetente myndigheder.
e)	Afsenderlandets styrker skal overholde grundlæggende tyske  

 trafiksikkerhedsregler.
Inden for rammerne heraf kan de anvende egne  

 standarder for design og konstruktion af og udstyr til  

 motorkøretøjer, trailere, skibe og luftfartøjer.
De  

 kontraherende parters myndigheder skal samarbejde tæt om  

 gennemførelsen af disse regler.
f)	Bortset fra i ulykkestilfælde kan motorkøretøjer  

 og trailere, som overskrider grænserne for dimensioner,  

 akselbelastning, totalvægt eller antal, der er fastsat i tyske  

 færdselsregler, kun anvende veje uden for det aftalte vejnet med  

 tilladelse fra de kompetente tyske myndigheder.  

 Bæltekøretøjer må ikke anvendes på offentlige  

 hoved- og biveje uden trædepuder.
Uden for øvelsesområder  

 skal bæltekøretøjer som hovedregel transporteres med  

 jernbane.
 g)	Bortset fra i nødstilfælde må medlemmer af  

 afsenderlandets styrker kun benytte civile landingspladser i  

 Forbundsrepublikken Tyskland til militære fly med tilladelse fra de  

 kompetente tyske myndigheder.
 h)	De kontraherende parter skal koordinere alle systemer til kontrol af  

 luftfarten, som de har etableret og betjener såvel som  

 tilhørende telekommunikationssystemer, hvor dette er nødvendigt  

 for at sikre sikkerheden for luftfarten og opnå formålet med  

 afsenderlandets styrkers tilstedeværelse.
(5)	Fastsættelse af erstatninger a)	Ansvarsforsikring for skader på tredjemand kræves ikke i  

 forbindelse med anvendelse af tjenestekøretøjer eller  

 militære luftfartøjer, køretøjer eller skibe  

 tilhørende afsenderlandets styrker eller i forbindelse med, at  

 afsenderlandets styrker bærer våben i Forbundsrepublikken  

 Tyskland.
 b)	Centrale instanser skal udpeges af hver side med henblik på  

 fastsættelse af erstatninger i overensstemmelse med eksisterende  

 aftaler.
(6)	Øvelser til lands a)	Øvelserne er underlagt tyske forskrifter.
 b)	Øvelserne skal normalt finde sted på det tyske forsvars  

 ejendom eller på ejendom, der er stillet til rådighed for de  

 allierede styrkers eget brug i Forbundsrepublikken Tyskland.
c)	Såfremt formålet med øvelsen ikke kan opnås  

 på sådan ejendom, kan manøvrer og andre øvelser  

 udføres i det åbne land under forudsætning af de  

 kompetente tyske myndigheders godkendelse.
Proceduren for anmeldelse,  

 koordinering og udstedelse af godkendelser skal aftales mellem de kompetente  

 myndigheder.
(7)	Øvelser i luften a)	Øvelser i luften er underlagt de tyske forskrifter om adgang  

 til og brug af tysk luftrum såvel som om brug af luftinstallationer og  

  faciliteter, der falder inden for rammerne af Den internationale Civile  

 Luftfartsorganisations standarder og anbefalede praksis, samt være  

 underlagt de gældende procedurer for anmeldelse, godkendelse og  

 koordinering, som er indeholdt i relevante love, andre bekendtgørelser  

 og publikationer.
 b)	De tyske forskrifter om adgang til og brug af det tyske luftrum og  

 anvendelsen af luftfartsanlæg og  faciliteter såvel som de  

 gældende procedurer for anmeldelse, godkendelse og koordinering, som er  

 indeholdt i relevante love, bekendtgørelser og publikationer, herunder  

 Lov om Lufttrafik samt de civile og militære bekendtgørelser og  

 administrative regler, der er udsendt i henhold dertil.
 c)	Flybesætninger, der deltager i øvelser, skal kunne  

 beherske det engelske sprog godt, hvor dette er nødvendigt af hensyn  

 til flyvesikkerheden eller luftfartskontrollen.
(8)	Øvelser i tysk territorialfarvand a)	Øvelser, der omfatter afsenderlandets krigs- og  

 hjælpeskibe i Forbundsrepublikken Tysklands territorialfarvand og  

 internationale farvand, er underlagt tysk lovgivning.
 b)	Anvendelsen af luftfartøjer om bord skal være underlagt  

 artikel 7 ovenfor.
3.	Denne aftale skal indgås på engelsk og fransk, idet  

 disse sprog er NATOs officielle sprog, såvel som på tysk, der er  

 værtslandets sprog, og alle tre tekster skal have samme gyldighed.
Den  

 skal kunne tiltrædes af regeringerne for de kontraherende parter til  

 overenskomsten af 19. juni 1951 mellem deltagerne i Den nordatlantiske  

 Traktat vedrørende status for deres styrker med udtrykkeligt samtykke  

 fra Forbundsrepublikken Tysklands regering i samråd med de  

 kontraherende parter.
Tiltrædelse skal finde sted ved deponering af et  

 tiltrædelsesdokument hos Forbundsrepublikken Tysklands  

 regering.
Såfremt regeringerne i Kongeriget Danmark, Den  

 Hellenske Republik, Den Italienske Republik, Storhertugdømmet  

 Luxembourg, Kongeriget Norge, Den Portugisiske Republik, Kongeriget Spanien  

 og Den Tyrkiske Republik tiltræder indholdet af denne note, skal denne  

 note og Deres Excellencers svarnoter, hvori De udtrykker Deres accept,  

 udgøre en aftale mellem vore regeringer.
Så snart to regeringer,  

 heraf den ene Forbundsrepublikken Tysklands regering, skriftligt har meddelt  

 hinanden, at de nationale krav om ikrafttræden er blevet opfyldt, skal  

 aftalen træde i kraft mellem disse regeringer, hvorved dagen for  

 modtagelse af den senest skrevne meddelelse skal anses for at være  

 ikrafttrædelsesdatoen.
For hver tiltrædende stat skal denne  

 aftale træde i kraft på tredivte dagen efter, at  

 Forbundsrepublikken Tysklands regering har meddelt den tiltrædende  

 stats regering sin godkendelse.
Med højagtelse Dr. v.
Ploetz DEPARTEMENTSCHEFEN  

 FOR DET TYSKE UDENRIGSMINISTERIUM Bonn, den 29. april 1998 Deklarationer om kriminel jurisdiktion (1)	Forbundsrepublikken Tyskland frafalder sin ret til at udøve  

 tysk kriminel jurisdiktion over medlemmer af Kongeriget Danmarks styrker,  

 medmindre væsentlige interesser for tysk retsadministration gør  

 sådan udøvelse af jurisdiktion bydende nødvendig.
 (2)	De kompetente tyske myndigheder og domstole vil i overensstemmelse  

 med national lovgivning, herunder forpligtelser i henhold til internationale  

 aftaler, yde juridisk bistand til Kongeriget Danmarks kompetente myndigheder  

 og domstole til støtte for retsforfølgningen.
Dr. v.
Ploetz AMBASSADØREN  

 FOR KONGERIGET DANMARK Deres Excellence, Jeg har hermed den ære at bekræfte modtagelsen  

 af Deres note af 29. april 1998 og at informere Dem om, at den danske  

 regering tiltræder det af den tyske regering fremsatte forslag.
Som  

 følge heraf skal Deres note af 29. april 1998 og denne note som svar  

 derpå udgøre en aftale mellem den danske og den tyske regering.  

 Aftalen skal træde i kraft mellem de to regeringer, så snart de  

 skriftligt har underrettet hinanden om, at de nationale krav om  

 ikrafttræden er blevet opfyldt, hvorefter modtagelsesdagen for den  

 senest skrevne meddelelse skal anses for at være  

 ikrafttrædelsesdatoen.
Med højagtelse Bonn, den 29. april 1998 Bent Haakonsen Hans Excellence Dr.
Hans-Friedrich von Ploetz Departementschef Det tyske Udenrigsministerium Bonn AMBASSADØREN  

 FOR KONGERIGET DANMARK Deklarationer om kriminel jurisdiktion (1) Kongeriget Danmarks militære myndigheder vil  

 ikke anvende deres ret til at udøve kriminel jurisdiktion på  

 Forbundsrepublikken Tysklands territorium, undtagen i tilfælde af  

 lovovertrædelser, som militære overordnede og auditører  

 har bemyndigelse til at straffe i henhold til Kongeriget Danmarks love.  

 Retten til at foretage undersøgelser forbliver upåvirket.  

 Fængselsstraffe vil ikke blive effektueret på Forbundsrepublikken  

 Tysklands territorium.
 (2) Såfremt udøvelsen af tysk jurisdiktion  

 frafaldes, vil Kongeriget Danmark efter de tyske myndigheders anmodning  

 straks fra Forbundsrepublikken Tyskland fjerne de medlemmer af sine styrker,  

 der er mistænkt for at have begået en lovovertrædelse under  

 deres ophold på tysk territorium og efter Forbundsrepublikken Tysklands  

 anmodning indbringe sagen for sine kompetente myndigheder til overvejelse om  

 retsforfølgning inden for rammerne af sit nationale retssystem.
 Såfremt udøvelsen af tysk jurisdiktion ikke  

 frafaldes, vil Kongeriget Danmark inden for rammerne af sit retssystem bruge  

 sin indflydelse på at tilskynde medlemmer af sine væbnede  

 styrker, der er mistænkt for at have begået en  

 lovovertrædelse under deres ophold på tysk territorium, til at  

 underkaste sig den retsforfølgning, som de kompetente tyske  

 myndigheder og domstole har indledt.
 (3) Kongeriget Danmarks kompetente myndigheder og domstole  

 vil i overensstemmelse med national lovgivning, herunder forpligtelser i  

 henhold til internationale aftaler, yde juridisk bistand til de kompetente  

 tyske myndigheder og domstole til støtte for  

 retsforfølgningen.
Bonn, den 29. april 1998 Bent Haakonsen Godkendt referat  

 af forhandlingerne mellem   

 Forbundsrepublikken Tysklands regering  

 og  

 regeringerne for Kongeriget Danmark,   

 Den Hellenske Republik,  

 Den Italienske Republik, Storhertugdømmet   

 Luxembourg, Kongeriget Norge,   

 Den Portugisiske Republik, Kongeriget Spanien   

 og Den Tyrkiske Republik  

 om  

 status for deres styrker under midlertidige   

 ophold i Forbundsrepublikken Tyskland 1.	Udveksling af noter (Bilag 1) og deklarationerne om  

 udøvelse af kriminel jurisdiktion, som vil blive fremsat samtidig med  

 udvekslingen af noter (Bilag 2), blev forsynet med initialer i deres  

 tyske, engelske og franske version.
Dokumenterne og dette referat vil blive  

 forelagt de deltagende regeringer til godkendelse og vil have samme  

 gyldighed.
 2.	Den juridiske status, der henvises til i artikel 1 (2) i noten, er  

 defineret i Overenskomsten af 19. juni 1951 mellem deltagerne i Den  

 nordatlantiske Traktat vedrørende status for deres styrker  

 (NATO/SOFA-overenskomsten).
 3.	Bestemmelserne i notens artikel (2) er baseret på  

 NATO/SOFA-overenskomstens Artikel II og er uden præjudice for  

 rettigheder og forpligtelser i henhold til NATO/SOFA-overenskomsten.
4.	Deklarationerne om kriminel jurisdiktion er fremsat til  

 implementering af NATO/SOFA-overenskomstens Artikel VII.
Følgelig er  

 den kriminelle jurisdiktion, der henvises til i disse deklarationer,  

 defineret i NATO/SOFA-overenskomstens Artikel VII.
Deklarationerne skal  

 gælde for alle ophold, hvorpå NATO/SOFA-overenskomstens Artikel  

 VII finder anvendelse.
 5.	Eksisterende bilaterale aftaler om f.eks. fælles brug af  

 læge- og tandlægefaciliteter, jernbanetransport såvel som  

 overflyvnings- og landingsrettigheder påvirkes ikke af bestemmelserne i  

 noten.
 6.	Henvisninger til regeringer i Udveksling af noter og Deklarationer  

 om kriminel jurisdiktion, der vil blive fremsat i forbindelse med  

 Udvekslingen af noter, er henvisninger til de lande, der er  

 repræsenteret af de pågældende regeringer.
Bonn, den 5. maj 1997 For den danske delegation Ulf M.
Berthelsen For den luxembourgske delegation Marc-Henri Godefroid For den tyske delegation Dr.
Dieter Fleck For den norske delegation Jon Ramberg For den græske delegation Nikolaos Douvas For den portugisiske delegation Dr.
João Manuel da Cruz da Silva  

 Leitão For den italienske delegation Faiti Salvadori For den spanske delegation Dr.
Santiago Chamorro For den tyrkiske delegation Volkan Vural Aftalen trådte i kraft mellem Tyskland og Danmark  

 den 30. august 1999.
