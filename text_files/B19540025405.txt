 I medfør af § 3, stk. 5, i lov nr. 197 af 7. maj 1948 om markeder m.v. for  

 heste og kreaturer, jfr. § 5 i bekendtgørelse nr. 332 af 20. juli 1948 om  

 markedsordningen, samt § 1 i lov nr. 131 af 13. april 1954 om udførsel og  

 indførsel af levende dyr m.v. fastsættes herved følgende bestemmelser.
 § 1.  Beskikkelse af dyrlæger.
 1. De i medfør af § 3 i lov nr. 197 af 7. maj 1948 om  

 markeder m.v. for heste og kreaturer beskikkede dyrlæger er pligtige til  

 personligt at udøve tilsynet efter de i denne instruks samt bekendtgørelse af  

 dags dato om eksportmarkeder og samlestalde angivne retningslinier og skal i  

 øvrigt rette sig efter anvisninger og påbud meddelt dem af  

 veterinærdirektoratet.
 2. Hvor det på grund af markedets omfang er  

 nødvendigt, at der beskikkes mere end en dyrlæge, bestemmer  

 veterinærdirektoratet, hvilken af dyrlægerne der har overledelsen af  

 tilsynet.
3. Når dyrlægen på grund af bortrejse eller sygdom  

 ikke selv kan udøve tilsynet, skal han ved henvendelse til vedkommende  

 veterinærinspektør indhente godkendelse af en vikar.
Veterinærdirektoratet  

 kan godkende en assisterende dyrlæge til medhjælp for den beskikkede dyrlæge.  

 Lønning til vikar og medhjælper udredes af den beskikkede dyrlæge og  

 fastsættes i tilfælde af uenighed af veterinærdirektoratet.
 4. Spørgsmålet om fortsat beskikkelse kan til ethvert  

 tidspunkt tages op af veterinærdirektoratet, og dyrlægen kan sædvanligvis  

 ikke forvente, at beskikkelsen opretholdes væsentligt ud over 70-års alderen.
 § 2.  Markeder, auktioner, bortsalg og opkøb.
 1. Hvis dyrlægen bemærker, at den pågældende plads  

 anvendes til ulovlig markedshandel med heste og kreaturer, at en godkendt  

 markedsplads ændres uden landbrugsministeriets samtykke, eller at der på en  

 sådan plads uden veterinærdirektoratets godkendelse opføres bygninger,  

 ramper, halvtag og lign., skal han indberette dette til den pågældende  

 veterinærinspektør.
 2. Dyrlægen skal holde sig orienteret om, i hvilket  

 omfang de pågældende markeder, auktioner, bortsalg og opkøb er godkendt til  

 fremstilling af tuberkulose- og kastningsfrit kvæg, jfr., de derfor til  

 enhver tid fastsatte bestemmelser, ligesom dyrlægen skal påse, at de af  

 offentlig myndighed påbudte opslag er anbragt på et iøjnefaldende sted.
3. Dyrlægen skal, inden tilførselen påbegyndes,  

 kontrollere, at rensning og desinfektion efter sidste samling er foretaget på  

 behørig måde, ligesom han skal inspicere (efter særligt påbug enkeltvis  

 undersøge) eventuelle på virksomheden henstående dyr.
Hvis dyrlægen f.eks. på  

 grund af nyantaget personale eller an anden grund skønner det nødvendigt,  

 skal han ved et besøg umiddelbart efter desinfektionen kontrollere denne.
4. Rensningen af fast bund skal være foretaget som en  

 grundig mekanisk rengøring - indledet og afsluttet med en omhyggelig spuling  

 med en kraftig vandstråle.
Desinfektionen, der skal foregå med en  

 tryksprøjte, skal omfatte alle flader og stolper op til en højde af 2m, alle  

 krybber, vægte og redskaber m.v. samt ramper og fortove m.v., hvor dyr har  

 færdedes eller har været anbragt.
Som desinfektionsmiddel skal i  

 almindelighed anvendes en vandig opløsning af 2 promille natronhydrat.  

 Kalkede flader under en højde af 2m skal kalkes een gang om måneden, over 2m  

 efter behov.
Ved desinfektion i anledning af konstateret eller formodet  

 smitsom sygdom, bortset fra virussygdomme, skal anvendes en vandig opløsning  

 af 2 1/2 pct. lysol eller 5 pct. kreolin.
Dyrlægen skal instruere markedet om  

 og lejlighedsvis kontrollere, at der til stadighed findes et passende lager  

 af desinfektionsmidler.
 5. Såfremt rensningen og desinfektionen ikke er  

 foretaget tilfredsstillende, skal dyrlægen forbyde tilførsel til markedet  

 m.v., efter omstændighederne til det pågældende afsnit af markedet, indtil  

 forholdet er bragt i orden.
6. Udviser noget af de i stk. 3 nævnte dyr tegn på en  

 mildere smitsom sygdom, jfr. § 10 i lov nr. 156 af 14. april 1920 om  

 smitsomme sygdomme hos husdyrene, skal de pågældende dyr samt dyr, der har  

 været udsat for smitte, efter omstændighederne enten fjernes fra markedets  

 grund eller anbringes afsondret, hvorefter fornøden rensning og desinfektion  

 skal påbydes og være afsluttet, inden der gives tilladelse til anbringelse af  

 dyr på markedet, resp. det pågældende afsnit af markedet.
Ejeren eller dennes  

 repræsentant skal instrueres om de ham påhvilende pligter i anledning af den  

 konstaterede sygdom, jfr. § 10 i fornævnte lov af 14. april 1920.
 7. Udviser noget af de i stk. 3 nævnte dyr tegn på  

 ondartet smitsom sygdom, jfr. § 2 i fornævnte lov af 14. april 1920, eller  

 frembyder de mistænkelige symptomer på en sådan sygdom, skal dyrlægen lade de  

 pågældende dyr isolere, forbyde al tilførsel af dyr, modtagelige for den  

 pågældende smitsomme sygdom, omgående sætte sig i forbindelse med pågældende  

 veterinærinspektør eller i dennes fravær med veterinærdirektoratet og ved  

 henvendelse til politiet søge transportvogn, oprindelsesbesætning og muligt  

 smittefarligt samkvem oplyst samt forbyde, at noget dyr, vogne, tøj,  

 redskaber m.v. fjernes, og i fornødent omfang at nogen ikke desinficeret  

 person forlader markedet, før instruktion er indhentet fra pågældende  

 veterinærinspektør.
 8. Dyrlægen skal inspicere (jfr. dog § 3, stk. 3, 4 og  

 12) de fremstillede dyr snarest muligt efter disses ankomst.
9. Dyrlægen skal straks foranledige afsondring af  

 ethvert sygt eller mistænkeligt dyr, og dette skal underkastes en nøjere  

 undersøgelse.
Findes herved noget dyr angrebet eller alvorligt mistænkt for  

 at lide af smitsom sygdom, skal dyrlægen forholde sig som i stk. og 7 anført.
 10. Findes nogen kvæg befængt med levende  

 oksebremselarver, skal dyrlægen forholde sig som angivet i den til enhver tid  

 gældende bekendtgørelse om foranstaltninger til udryddelse af  

 oksebremselarven.
 11. Skulle kvæg vise tegn på tuberkolose eller på at  

 ville kaste, forholdes som anført i de derom gældende bestemmelser.
 12. Dyrlægen skal gribe ind over for overtrædelser ad  

 dyreværnslovens bestemmelser, som han måtte iagttage.
 13. Dyrlægen skal lejlighedsvis kontrollere, at de  

 tilførte og eventuelle ovenstående dyr vandes, fodres og malkes i fornøden  

 udstrækning.
14. Dyrlægen skal påse, og ved politiets hjælp  

 kontrollere, at vogne, der har været benyttet til transport af klovbærende  

 dyr, renses og - hvis særligt påbud derom er givet - desinficeres.
Undtaget  

 herfra er - medmindre særligt påbug er givet - vogne lastet med svin til et  

 grisemarked.
 15. Såfremt der i et år ikke har været fremstillet  

 noget eller kun ganske enkelte dyr på et marked, og forholdet ikke er  

 begrundet i et direkte forbud mod markedets afholdelse, skal dyrlægen give  

 indberetning herom til den pågældende veterinærinspektør.
§ 3 Eksportmarkeder og samlestalde.
 For eksportmarkeder og samlestalde gælder de i § 2 fastsatte bestemmelser,  

 men herudover skal nedenstående iagttages:
 1. Kommer det til dyrlægens kundskab, at der inden for  

 en afstand af 2 km fra et eksportmarked eller en samlestald eller fra den med  

 et eksportmarked samhørende udførselshavn (-sted) optræder tilfælde af mund-  

 og klovesyge eller anden ondartet smitsom sygdom med undtagelse af miltbrand  

 og smitsom svælglamhed, skal han omgående sætte sig i forbindelse med den  

 pågældende veterinærinspektør eller i dennes fravær med  

 veterinærdirektoratet.
 2. Tilførselen til eksportmarkeder og samlestalde må  

 kun ske gennem een indgang, og dyrlægen skal underkaste samtlige klovbærende  

 dyr en nøjere undersøgelse som i stk. 3 og 4 angivet, inden dyrene indbringes  

 på eksportmarkedet (samlestalden) (se dog § 3, stk. 3, i bekendtgørelse  

 herfra af dags dato om eksportmarkeder og samlestalde). Det samme gælder de  

 dyr, der måtte henstå i virksomhederne om morgenen på samlingsdagen.
3. Undersøgelsen ved tilførselen skal ske på  

 indsyningspladsen straks ved dyrenes ankomst enten ved dagslys eller ved en  

 af veterinærdirektoratet godkendt kunstig belysning og skal også omfatte de  

 klovbærende dyr, der måtte forblive på vognene til videretransport.
Kvæg skal  

 herunder aflæsses, hvis det er nødvendigt for at gennemføre undersøgelsen.  

 Når der af veterinærdirektoratet er givet påbud om holdvis indsyning, må  

 dyrlægen ikke frigive en del af et hold klovbærende dyr, før hele holdet er  

 undersøgt og mærket.
Indsyningspladsen skal være tømt for dyr, inden  

 aflæsningen af et nyt hold begynder.
4. Dyrlægens opmærksomhed skal være særligt henledt på  

 mulige symptomer på mund- og klovesyge.
Kvæg, får og geder skal - uanset  

 alderen - underkastes em omhyggelig undersøgelse af mundens slimhinder, og  

 dyrlægen skal se dyrene i bevægelse.
Også større svin skal ses i bevægelse  

 (om syning af grise, se stk. 13). Heste skal i almindelighed ikke undersøges  

 enkeltvis ud over, hvad mistænkelige symptomer på smitsomme sygdomme måtte  

 opfordre til, eller der meddelt særligt påbud herom.
 5. Finder dyrlægen ved sin undersøgelse noget dyr  

 angrebet af eller alvorligt mistænkt for at lide af en smitsom sygdom, skal  

 han forholde sig som foran i § 2, stk. 7, anført, jfr. i øvrigt § 6, stk. 3  

 og 4, i bekendtgørelse af dags dato om eksportmarkeder og samlestalde.
6. Til orientering for opkøberne skal dyrlægen med et  

 tydeligt kryds, anbragt med en helst gul fedtstift eller oliemaling på  

 lænden, kendetegne dyr, der må anses for uegnede til udførsel eller for ude  

 af stand til at klare sig under en længere transport, herunder a. meget afmagrede dyr, hvis udseende gør det sandsynligt, at de lider af  

 en kronisk tærende sygdom, b. øjensynligt syge dyr, herunder køer lidende af akut febril  

 yverbetændelse eller af kronisk yverlidelse med abscesdannelser eller med  

 påfaldende forstørrelse af yveret og dermed i forbindelse stående afmagring  

 samt køer med tilbageholdt efterbyrd.
c. dyr, der frembyder sygelige tilstande, som kan vække formodning om  

 tilstedeværelse af en ondartet smitsom sygdom, eller som med rimelighed vil  

 kunne befrygtes at ville vække mistanke herom (udslet og sår på  

 mundslimhinden, som ikke er af utvivlsom traumatisk opringelse, mistænkelige  

 sår på patter eller sår og hævelser ved klovene, løsning i klovhorn, i balle  

 eller krone eller lign. klovsygdomme), d. dyr, der har vanskeligt ved at gå, samt e. dyr, med større sår eller kontusioner eller store svulster.
 7. Indtræffer der dødsfald blandt de fremstillede dyr,  

 og smitsom sygdom som årsag ikke kan udelukkes, skal dyrlægen drage omsorg  

 for, at obduktion snarest finder sted.
8. Eksportmarkeder (samlestalde) skal i almindelighed  

 være rømmet for dyr inden kl. 1200 dagen efter samlingen, men dyrlægen kan,  

 når transportvanskeligheder eller lign. hindrer en rettidig rømning, tillade,  

 at dyr forbliver på virksomhedens grund.
Er der tilfælde af mund- og  

 klovesyge inden for virksomhedens sædvanlige tilførselsområde, skal dyrlægen  

 give telefonisk indberetning til den pågældende veterinærinspektør, såfremt  

 det bliver nødvendigt at lade klovbærende dyr overstå i mere end 48 timer.
9. De ovenstående klovbærende dyr skal daglig - dog  

 tidligst kl. 1200 dagen efter tilførselen - inspiceres.
Når særligt påbud  

 derom er givet, skal disse dyr undersøges enkeltvis som i stk. 4 anført.
 10. Dyrlægen skal være opmærksom på, om der sker  

 tilførsel af dyr fra iagttagelsesdistrikter, og i givet fald gøre anmeldelse  

 til politiet.
11. Såfremt der på markedet m.v. etableres lukket  

 samling af slagtekvæg, jfr. § 6, stk. 6, i bekendtgørelse af dags dato om  

 eksportmarkeder og samlestalde, skal dyrlægen ved politiets hjælp påse, at  

 samtlige tilførte dyr kun fjernes til direkte slagtning på et offentligt  

 eller privat slagtehus, ledsaget af en af dyrlægen udstedt hvid passerseddel.  

 Såfremt passersedlen ikke er modtaget retur senest fjerdedagen, skal dyrlægen  

 gøre anmeldelse herom til politiet.
Passerseddel kan efter særlig aftale med  

 pågældende veterinærinspektør undlades for dyr, der føres til slagtning på et  

 umiddelbart op ad eksportmarkedet (samlestalden) liggende slagtested.  

 Passersedlerne udleveres mod betaling på veterinærdirektoratet, og kun disse  

 passersedler må benyttes.
 12. Hvor der er meddelt tilladelse til afholdelse af  

 levekvægsmarkeder, auktioner over, bortsalg eller opkøb af levekvæg på en  

 særlig dag på eksportmarkeders (samlestaldes) grund, skal dyrlægen forholde  

 sig som i § 2, stk. 1-7, 10-15, samt § 3, stk. 1-11 og 16, anført, dog kan  

 der ses bort fra bestemmelserne i § 3, stk. 6, i de tilfælde, hvor der ikke  

 opkøbes kvæg til udførsel.
13. Hvor der er meddelt tilladelse til afholdelse af  

 grisemarkeder (-auktioner og -bortsalg), herunder sådanne hvortil kan leveres  

 orner, søer og gylte, på eksportmarkeder og samlestalde, skal dyrlægen være  

 til stede, så længe tilførslerne foregår, og intet dyr må gives adgang, før  

 det er inspiceret og godkendt af dyrlægen.
Udviser noget af de fremstillede  

 dyr mistænkelige symptomer på smitsom sygdom, skal en nøjere undersøgelse  

 foretages.
Afholdes grisemarkedet m.v. på dage, hvor der samles kvæg til  

 udførsel i levende tilstand, skal grisene under dyrlægeundersøgelsen  

 enkeltvis løftes op af den, der fremstiller dyrene.
Større svin skal ses i  

 bevægelse.
Ingen del af en sælgers parti må indbringes på markedet, før  

 dyrlægen har undersøgt hele partiet.
 14. Dyrlægen skal afvise ethvert parti med grise, der  

 frembyder symptomer på smitsom eller formodet sygdom, eller som fremstilles i  

 snavsede kasser, I øvrigt forholdes som i § 2, stk. 6 og 7, anført, når  

 smitsom sygdom konstateres.
 15. Dyrlægen skal påse, at de benyttede lokaler samt  

 eventuelle kasser m.v., der forbliver på markedets grund, straks efter  

 grisemarkedet renses og desinficeres, og at grisekasserne m.v. opbevares på  

 betryggende måde mellem grisemarkederne, d.v.s. så vidt muligt ikke i  

 lokaler, der jævnlig benyttes til opstaldning af kvæg.
 16. Tilsynet med de vogne, hvori de til udførsel  

 opkøbte dyr skal transporteres, skal føres efter reglerne i § 12 i  

 bekendtgørelse herfra af dags dato om eksportmarkeder og samlestalde.
 17. Dyrlægen skal have indseende med, i hvilket omfang  

 markedets grund og bygninger benyttes til uvedkommende formål, jfr. § 13,  

 stk. 2, i bekendtgørelse herfra af dags dato om eksportmarkeder og  

 samlestalde.
 18. Dyrlægen skal opbevare attester, stempler,  

 passersedler, øremarker og lign. under lås.
 19. Dyrlægen skal straks efter de 1ste i hver måned  

 afgive indberetning til veterinærdirektoratet på derfra udleverede blanketter  

 om de i månedens løb afholdte samlinger.
20. Dyrlægens attestationer vedrørende de på markedet  

 m.v. til udførsel opkøbte dyr må kun finde sted på attester, hvis form og  

 indhold er godkendt af veterinærdirektoratet.
Herfra undtages dog egentlige  

 handelsattester.
21. Dyrlægen skal på samlingsdagen være til stede på  

 eksportmarkedet (samlestalden), så længe der sker tilførsel.
Han skal i  

 øvrigt kunne tilkaldes med kort varsel på samlingsdagen og med 2 timers  

 varsel på andre dage.
§ 4 Dyrlægens vederlag for tilsyn med almindelige heste- og kreaturmarkeder,  

 samlestalde, auktioner, bortsalg og opkøb fastsættes i overensstemmelse med  

 taksterne for tilsyn med eksportmarkeder og samlestalde, hvor der samles  

 heste og kreaturer til udførsel, jfr. § 15 i bekendtgørelse af dags dato om  

 eksportmarkeder og samlestalde.
§ 5 Overtrædelser af bestemmelserne i denne instruks straffes med bøde.
I  

 særlig grove tilfælde samt i gentagelsestilfælde vil dyrlægens beskikkelse  

 som tilsynsførende dyrlæge kunne tilbagekaldes.
§ 6 Denne instruks træder i kraft den 2. august 1954.
 Landbrugsministeriet, den 14. juli 1954.
J.
Smørum.
/Vald.
Hornslet.
