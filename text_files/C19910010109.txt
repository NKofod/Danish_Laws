1. Fondet er oprettet af den danske stat ved lov nr. 180 af 5.  

 juni 1959 om anvendelse af overskuddet i visse krigsforsikringsforbund og har til formål at bidrage til øget forståelse og samarbejde mellem Danmark og Island på kulturelle og andre områder.
Til fremme af dette formål vil fondet bl.a. kunne yde økonomisk støtte til 2. Fondets bundne kapital udgør pr. 30. juni 1990 danske kr.  

 2.137.777.
 Den bundne kapital, der er urørlig, således at alene indtægten anvendes  

 til fondets formål, skal anbringes efter reglerne i bekendtgørelse om  

 anbringelse af fondes midler og bestyrelsesvederlag (nr. 97 af 15. marts  

 1985). Dog kan en del af kapitalen med ministeren for nordisk samarbejdes  

 tilladelse anbringes i andre værdipapirer.
 Fondets hjemsted er København.
 3. Fondets bestyrelse består af 5 medlemmer, der udpeges af  

 ministeren for nordisk samarbejde, som ligeledes udpeger bestyrelsens  

 formand.
 Bestyrelsens medlemmer skal være myndige, vederhæftige og uberygtede mænd  

 eller kvinder, bosat i Danmark.
Bestyrelsen udpeges for 6 år.
Udtræder et bestyrelsesmedlem inden udløbet  

 af den periode, for hvilken han er udpeget, udpeges hans efterfølger dog kun  

 for den resterende del af funktionsperioden.
 Genudpegelse kan finde sted.
 Ministeren for nordisk samarbejde kan tilbagekalde udpegelsen af et  

 bestyrelsesmedlem, der måtte komme ud af rådighed over sit bo, eller som  

 måtte gøre sig skyldig i en handling, der gør ham uværdig til fortsat at  

 beklæde hvervet som medlem af bestyrelsen.
4. Bestyrelsen er beslutningsdygtig, når formanden og to andre  

 bestyrelsesmedlemmer er til stede.
Alle beslutninger træffes ved almindelig  

 stemmeflerhed.
I tilfælde af stemmelighed bliver formandens stemmeafgivning  

 afgørende.
 Hvervet som bestyrelsesmedlem er ulønnet, men medlemmerne har krav på  

 passende godtgørelse for rejse- og mødeudgifter.
 Bestyrelsen kan afholde udgifter til sekretariatsmæssig bistand i et  

 omfang, som godkendes af ministeren for nordisk samarbejde.
 Fondet tegnes af formanden i forening med et andet medlem af bestyrelsen.  

 Er formanden forhindret, tegnes fondet af tre bestyrelsesmedlemmer.  

 Bestyrelsen kan selv fastsætte sin forretningsorden.
Det påhviler bestyrelsen at føre en protokol for fondet.
I denne protokol  

 indføres vedtægterne og oplysning om, hvem der modtager støtte fra fondet,  

 samt i øvrigt alle meddelelser og oplysninger, der måtte være af interesse  

 for fondet.
 5. Indkaldelse af ansøgninger og uddeling af legatportioner sker  

 efter bestyrelsens nærmere bestemmelse.
 Legatportionerne kan ikke være genstand for overdragelse eller  

 pantsætning, ej heller for arrest, eksekution eller anden retsforfølgning, og  

 legatportioner til personer tilkommer disse som særeje.
 Spørgsmål om adgang til nydelse af fondet kan ikke gøres til genstand for  

 rettergang, men afgøres af bestyrelsen, hvis beslutninger dog kan indankes  

 for ministeren for nordisk samarbejde.
6. Fondets regnskabsår er kalenderåret.
Omlægningsåret omfatter  

 perioden 1. juli 1990-31. december 1991.
 Bestyrelsen skal hvert år aflægge regnskab over fondets formue, dets  

 indtægter og udgifter.
Fondets regnskab revideres af en efter bestyrelsens indstilling af  

 ministeren for nordisk samarbejde godkendt statsautoriseret revisor.
Fondets  

 regnskab skal, forsynet med den statsautoriserede revisors påtegning og med  

 bestyrelsens underskrift, inden den førstkommende 1. april efter  

 regnskabsårets udløb indsendes til ministeren for nordisk samarbejde, som  

 godkender regnskabet.
7. Disse vedtægter træder i kraft ved undertegnelsen.
Samtidig  

 ophæves fundats for »Fondet for Dansk-Islandsk Samarbejde« af 9.  

 april 1960.
