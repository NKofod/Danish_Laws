 § 1.  Varetagelse af følgende opgaver, der hører under  

 Industriministeriets ressort, pålægges herved Direktoratet for Egnsudvikling:
 a. ydelse af garantier i henhold til lov nr. 618 af 17. december 1976 med  

 senere ændringer om garantier for lån til bygning og ombygning af mindre  

 fragtskibe.
 b. ydelse af garantier i henhold til lov nr. 565 af 1. december 1976 om  

 garantier til finansieringsinstitutter for virksomheder inden for håndværket  

 og den mindre industri, handelen, vognmandserhvervet og andre serviceerhverv.
 c. forberedende og efterfølgende administration i forbindelse med tilskud  

 fra Den Europæiske Fond for Regionaludvikling.
 d. ydelse af assistance i form af råd og vejledning i forbindelse med  

 udenlandske virksomheders etablering i Danmark.
e. ydelse af assistance i form af råd og vejledning i forbindelse med  

 lukning eller risiko for lukning af større virksomheder.
Assistancen ydes  

 efter opfordring fra den berørte kommunalbestyrelse.
 Stk. 2.  De til Direktoratet overførte beføjelser under  

 litra a og b omfatter tillige fastsættelse af garantivilkår, herunder  

 godkendelse af vedtægter for finansieringsinstitutter og fastsættelse af  

 regnskabsmæssigt og teknisk tilsyn.
 § 2.  Medlemmerne af udvalg og tilsynsråd, der  

 nedsættes i henhold til de under § 1, stk. 1, litra a og b nævnte love, samt  

 dertil knyttede sagkyndige, udnævnes af industriministeren, der ligeledes  

 fastsætter forretningsorden for udvalg og tilsynsråd.
 § 3.  Ansøgninger om garanti indsendes til  

 Direktoratet for Egnsudvikling, Silkeborg.
