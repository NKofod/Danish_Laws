Betænkning afgivet af Skatteudvalget den  

 14. april 1999 Betænkning over Forslag til lov om ændring af  

 arbejdsmarkedsfondsloven, ligningsloven og pensionsbeskatningsloven (Fradrag for bidrag til efterlønsordningen og  

 beskatning af tilbagebetalinger fra efterlønsordningen m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Kommunernes Landsforening.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de stillede  

 ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling og vil stemme hverken for eller imod de  

 stillede ændringsforslag.
 En del af mindretallet (Enhedslistens medlem af udvalget)  

 bemærker, at selv om der er dele af lovforslaget, Enhedslisten isoleret  

 set kan støtte, er Enhedslisten imod det kompleks, denne lov er en del  

 af.
 Et andet mindretal (Fremskridtspartiets medlem af  

 udvalget) indstiller lovforslaget til forkastelse ved 3. behandling og  

 vil stemme imod de stillede ændringsforslag.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV og KRF):
Til § 3 1) I den under nr. 1 foreslåede § 49 A  

 udgår stk. 2-4, og i stedet indsættes:
» Stk. 3. Tilbagebetaling af bidrag til  

 efterlønsordningen efter § 77 a, stk. 2, 4. pkt., stk. 3 eller stk. 4,  

 jf. stk. 3, i lov om arbejdsløshedsforsikring m.v. medregnes ved  

 opgørelsen af den skattepligtige indkomst.
 Stk. 4. Overførsel af en efterlønsordning  

 efter § 77 a, stk. 2, 2. pkt., i lov om arbejdsløshedsforsikring m.v.  

 til en bestående eller nyoprettet pensionsordning omfattet af kapitel 1  

 behandles ikke som indbetaling til pensionsordningen.
 Stk. 5. Ved overførsel af en  

 efterlønsordning efter § 77 a, stk. 2, 3. pkt., i lov om  

 arbejdsløshedsforsikring m.v. til en bestående eller nyoprettet  

 udenlandsk pensionsordning svares en afgift på 60 pct. af  

 tilbagebetalingsbeløbet.
 Stk. 6. Forinden afgiftsberegningen efter stk. 2 eller 5  

 afrundes det afgiftspligtige beløb nedad til det nærmeste  

 kronebeløb, der kan deles med 100. Er beløbet mindre end 100  

 kr., svares der ingen afgift.
Stk. 7. Der svares afgift efter stk. 2 eller 5, selv om  

 medlemmet ikke har været skattepligtigt her i landet i den periode,  

 hvor indbetaling af bidragene til efterlønsordningen har fundet sted.  

« Stk. 5 og 6 bliver stk. 8 og 9.
Til § 4 2) Paragraffen affattes således:
»§ 4 Loven træder i kraft den 1. juli 1999. § 2, nr. 2, og  

 pensionsbeskatningslovens § 49 A, stk. 1, som affattet ved denne lovs § 3,  

 nr. 1, har virkning fra og med den 1. april 1999.« Bemærkninger Til nr. 1 Arbejdsministeren stiller ændringsforslag til L 174  

 (Forslag til lov om ændring af lov om arbejdsløshedsforsikring  

 m.v., lov om seniorydelse og lov om en aktiv arbejdsmarkedspolitik.  

 (Fleksibel efterløn m.v.). I arbejdsministerens ændringsforslag  

 foreslås det, at en person, der har indbetalt på en  

 efterlønsordning, får en ubetinget ret til at få  

 indbetalte bidrag tilbagebetalt.
Personen kan således på et  

 hvilket som helst tidspunkt fravælge at indbetale til  

 efterlønsordningen og alligevel få det indbetalte beløb  

 tilbage.
Hvis personen ikke er fyldt 60 år, er det dog en  

 forudsætning, at beløbet overføres til en pensionsordning  

 som led i et ansættelsesforhold eller, hvis dette ikke er muligt, til  

 en privattegnet pensionsordning.
En overførsel af en efterlønsordning efter §  

 77 a, stk. 2, i lov om arbejdsløshedsforsikring m.v. til en  

 bestående eller nyoprettet pensionsordning omfattet af  

 pensionsbeskatningslovens kapitel 1 skal efter nærværende forslag  

 behandles på samme måde som en overførsel mellem to  

 pensionsordninger, uanset hvilken type pensionsordning der overføres  

 til.
Dette betyder, at der ikke skal betales afgift af  

 tilbagebetalingsbeløbet i disse tilfælde, og at der ikke er  

 fradragsret, når beløbet overføres til pensionsordningen.  

 Det betyder endvidere, at medlemmets muligheder for at foretage  

 pensionsopsparing med fradragsret eller bortseelsesret i det  

 pågældende indkomstår ikke begrænses af  

 overførslen.
De beløb, der er overført til ordningen,  

 skal derimod i det hele efterfølgende behandles som en del af  

 ordningen.
Eksempelvis følger de altså ved udbetaling de  

 sædvanlige udbetalingsregler.
Overførslen svarer således  

 til en overførsel fra en kapitalpensionsordning til en anden  

 pensionsordning efter pensionsbeskatningslovens § 41.
 Udbetalinger fra danske pensionsordninger med  

 løbende udbetalinger og ratepensionsordninger omfattet af kapitel 1  

 efter indtræden af en pensionsbegivenhed er indkomstskattepligtige,  

 mens udbetalinger fra en dansk kapitalpensionsordning omfattet af kapitel 1  

 vil være afgiftsbelagt med 40 pct. ved indtræden af en  

 pensionsbegivenhed (typisk det fyldte 60. år). Ved udbetaling forinden  

 opkræves for alle typer af pensionsordninger en afgift på 60 pct.  

 Derimod vil udbetalinger fra til- svarende udenlandske pensionsordninger  

 være skattefri efter pensionsbeskatningslovens § 53 A, stk. 5.
Det foreslås derfor, at der ved overførsel  

 efter § 77 a, stk. 2, 3. pkt., i lov om arbejdsløshedsforsikring m.v.  

 af en efterlønsordning til en bestående eller nyoprettet  

 udenlandsk forsikringsordning, pensionsordning eller lignende, der svarer til  

 en dansk pensionsordning omfattet af kapitel 1, svares en afgift på 60  

 pct.
Situationen behandles dermed skattemæssigt på samme  

 måde som tilfælde, hvor der sker overførsel af en dansk  

 pensionsordning omfattet af kapitel 1 til en udenlandsk pensionsordning.
I arbejdsministerens ændringsforslag foreslås  

 det, at hvis personen er fyldt 60 år på det tidspunkt, hvor der  

 anmodes om tilbagebetaling, skal tilbagebetalingsbeløbet ikke  

 overføres til en pensionsordning, men udbetales kontant til den  

 pågældende.
Det foreslås, at tilbagebetalingsbeløbet  

 i disse tilfælde medregnes til den skattepligtige indkomst.  

 Beløbet er i kraft af personskattelovens § 3, stk. 1, personlig  

 indkomst.
I arbejdsministerens ændringsforslag foreslås  

 det, at hvis en person, der har indbetalt til efterlønsordningen,  

 ophører med at indbetale til ordningen og ikke inden 6 år  

 anmoder om overførsel til en pensionsordning, kan personen efter  

 anmodning tidligst få de indbetalte bidrag udbetalt ved det fyldte 60.  

 år.
Tilbagebetalingsbeløbet opgøres på grundlag af  

 dagpengenes størrelse på tilbagebetalingstidspunktet.
En person,  

 som er ophørt med at indbetale efterlønsbidrag uden at have  

 fravalgt muligheden for efterløn, kan på tilsvarende måde  

 få tilbagebetalt efterlønsbidrag.
Det foreslås, at  

 sådanne tilbagebetalinger af bidrag til efterlønsordningen, jf.  

 § 77 a, stk. 3 eller 4, i lov om arbejdsløshedsforsikring m.v. skal  

 medregnes til den skattepligtige indkomst.
Beløbet er i kraft af  

 personskattelovens § 3, stk. 1, personlig indkomst.
På denne måde  

 stilles en person, der undlader at anmode om overførsel til en  

 pensionsordning, tilnærmelsesvis på samme måde som en  

 person, der får efterlønsordningen overført til en  

 pensionsordning.
Til nr. 2 Lovens ikrafttrædelsestidspunkt ændres, da  

 lovforslaget først bliver vedtaget efter den 1. april 1999.
