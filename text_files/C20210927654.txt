Skrivelse om ændring af vejledning til bekendtgørelse om udbetaling af dagpenge I vejledning nr. 10089 af 20. december 2018 til bekendtgørelse om udbetaling af dagpenge foretages følgende ændringer:
 1. Før overskriften »Til § 25« indsættes:
»Til § 24 a I de tilfælde, hvor der under en midlertidig arbejdsfordeling udbetales fast uge- 14-dages eller månedsløn under den midlertidige arbejdsfordeling, og hvor den aftalte arbejdstid variere måned for måned, kan a-kassen foretage fradrag på baggrund af de løntimer, som arbejdsgiveren har indberettet til indkomstregisteret for den pågældende måned, uanset i hvilke måneder arbejdet er udført.
Der vil derfor i disse situationer ikke skulle reguleres for udført arbejde i måneden eller løntimer, der kan henføres til andre måneder.
Dette gælder dog ikke, hvis arbejdsfordelingen afbrydes før tid.
A-kassen skal i den situation regulere fradraget i perioden med arbejdsfordeling og sikre, at der bliver foretaget fradrag for alle løntimer i fordelingen.
 Det betyder, at arbejdstiden i måneden kan fastsættes på baggrund af de udbetalte løntimer, som arbejdsgiver har oplyst om ved anmeldelsen af arbejdsfordelingen, og at dagpenge som udgangspunkt udbetales som et gennemsnitsfradrag for det samme antal ledige timer om måneden, uanset det faktiske timetal i den pågældende måned.
A-kassen skal ved udbetaling af dagpenge i måneden ud over fradrag for den fastsatte arbejdstid også tage højde for andre fradrag, f.eks.
G-dage, ferie, sygdom og evt. merarbejde ud over den fastsatte arbejdstid i arbejdsfordelingen.
 Hvis arbejdsfordelingen ophører førend planlagt eller timetallet i ordningen ændres, opgøres det samlede antal løntimer i perioden med arbejdsfordeling i arbejdsfordelingens sidste cyklus/arbejdstørn.
A-kassen skal eventuelt regulere dagpengenes størrelse i forhold hertil i den måned, arbejdsfordelingen ophører.
Hvis det ikke muligt at efterregulere i udbetalingen af dagpenge i de 3 måneder, der ligger efter den måned, hvori arbejdsfordelingen ophører, skal a-kassen opgøre reguleringen som et tilbagebetalingsbeløb og træffe afgørelse herom.
Der henvises til bekendtgørelsens § 8, stk. 7. « 2. I vejledningen til § 30 indsættes før overskriften: » Til stk. 2 og 3«, som ændres til »Til stk. 3 og 4 «:
»Til § 30, stk. 2 I de tilfælde hvor ferien efter aftale eller lignende opgøres i timer, kan fradrag for egen optjent ferie under midlertidig arbejdsfordeling ske på bagrund af det antal timer, som feriebetalingen svarer til.
