Betænkning afgivet af Arbejdsmarkedsudvalget den 8. december  

 2004 Betænkning over Forslag til lov om ændring af ferieloven (Renteafkast  

 af Feriekonto) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 17. november og var til 1.  

 behandling den 23. november 2004. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 12. november 2004 dette udkast  

 til udvalget, jf. alm. del  bilag 46. Den 18. november og den 22.  

 november  

 2004 sendte beskæftigelsesministeren de indkomne høringssvar og et notat  

 herom  

 til udvalget.
Spørgsmål Udvalget har stillet 1 spørgsmål til beskæftigelsesministeren  

 til skriftlig besvarelse, som denne har besvaret.
Spørgsmålet og svaret herpå  

 er optrykt i bilag 2 til betænkningen.
2. Indstillinger og politiske bemærkninger Et flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
Socialdemokratiets medlemmer af udvalget er noget forundrede  

 over den lukkethed, som den nuværende regering og Dansk Folkeparti  

 praktiserer,  

 hvor de i ly af mørket konfiskerer feriefondsmidlerne.
Den tidligere,  

 socialdemokratisk  

 ledede mindretalsregering udviste langt større åbenhed, når vi kigger tilbage  

 på det historiske forløb.
Med sit lovforslag L 28 fremsat den 7. oktober 1999 erkendte den  

 tidligere regering, at der var behov for at overføre 40 mio. kr.
I fuld  

 åbenhed  

 blev lovforslaget fremsat som et teknisk forslag til partiernes drøftelse.  

 Alle  

 partier afviste eller henviste lovforslaget, som det også var hensigten, med  

 henblik på at tage lovforslaget op ved de kommende finanslovforhandlinger.
SF  

 fremførte i sin begrundelse, »at de intet havde imod operationen, men at de  

 selvfølgelig ville sikre, at pengene blev brugt til noget fornuftigt« (citat  

 fra 1. behandling den 14. oktober 1999).
Den 3. december 1999 fremsatte den daværende arbejdsminister et  

 forslag om servicejob, hvoraf det fremgik, at dette var en direkte konsekvens  

 af finanslovforhandlingerne med SF.
Ved tredjebehandlingen af  

 finanslovforslaget fremførte Venstres finanspolitiske ordfører, Thor Pedersen  

 den  

 15. december 1999, at finanslovforslag 2000 var »et kludetæppe«, hvor den  

 økonomiske politik var strikket sammen og baseret på SF.
Senere fulgte den  

 konservative finansordfører op med, at De Konservative undrede sig over, at  

 regeringen havde indgået aftalen om flere job i den offentlige sektor, dvs.  

 servicejob.
 Så vi kan med sandhed sige, at for at få SFs accept af  

 konfiskeringen af de 40 mio. kr. sørgede vi for, at de kom lønmodtagerne til  

 gode i form af servicejob. »Noget for noget«, kan man passende sige.
 Når det er sagt, så er det, som undrer Socialdemokratiet mest,  

 at netop Dansk Folkeparti, som tidligere var blandt de mest indædte  

 modstandere  

 af politikken i 1999, nu finder det helt rimeligt uden forudgående drøftelser  

 at konfiskere lønmodtagernes feriepenge ikke bare i 1 år men i 3 år, for at  

 støtte regeringens skattestop til gavn for velhaverne i Whiskybæltet.
Socialdemokratiet finder, at der fortsat er opgaver for Feriefonden,  

 som er mere relevante end at støtte velhaverne i Whiskybæltet.
Eksempelvis  

 ved  

 vi fra en fattigdomsrapport om dagens Danmark, at fattigdommen rammer hvert  

 femte barn, så sommerferien afholdes i lejligheden og de må affinde sig med  

 brugt tøj.
Havde pengene været brugt til at skaffe disse børn ferie, ville  

 dette formål være i overensstemmelse med de grundlæggende principper i  

 Feriefonden.  

 Derimod strider det imod Feriefondens formål at gøre velhaverne i  

 Whiskybæltet  

 endnu rigere.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Freddy Dam (V)   

 Charlotte Antonsen (V)   

 Erling Bonnesen (V)   

 Jens Vibjerg (V)  

  

  fmd.  

  

 Bent Bøgsted (DF)   

 Kristian Thulesen Dahl (DF)   

 Lars Barfoed (KF)   

 Charlotte Dyremose (KF)   

 Mogens Nørgård Pedersen (KD)   

 Lotte Bundsgaard (S)   

 Bjarne Laustsen (S)  

  

  nfmd.  

  

 Jan Petersen (S)   

 Lone Møller (S)   

 Ole Vagn Christensen (S)   

 Ole Sohn (SF)   

 Ida Jørgensen (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Kristendemokraterne (KD) 4 Socialdemokratiet (S) 52 Enhedslisten (EL) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 108 Bilagsnr.
Titel 1 Høringssvar og høringsnotat, fra beskæftigelsesministeren 2 Udkast til tidsplan for udvalgets behandling af  

 lovforslaget 3 Høringssvar, fra beskæftigelsesministeren 4 Tidsplan for udvalgets behandling af lovforslaget 5 1. udkast til betænkning Oversigt over spørgsmål og svar vedrørende L 108 Spm.nr.
Titel 1 Spm. om at lade 40 mio. kr. af renteafkastet fra  

 Feriekonto tilfalde statskassen, til beskæftigelsesministeren, og ministerens  

 svar herpå Bilag 2 Udvalgets spørgsmål til  

 beskæftigelsesministeren og dennes svar herpå Spørgsmålet og beskæftigelsesministerens svar herpå er optrykt  

 efter ønske fra S.
 Spørgsmål 1:
Kan ministeren bekræfte, at partierne i forbindelse med 1.  

 behandling af L 28 den 14. oktober 1999 enten afviste forslaget om at lade 40  

 mio.kr. af renteafkastet fra Feriekonto tilfalde statskassen eller henviste  

 til  

 at deres partis indstilling til lovforslaget afhang af de kommende  

 forhandlinger om finansloven for 2000? Svar:
 Af de generelle bemærkninger til lovforslag L 28 fra 1999,  

 fremsat af arbejdsminister Ove Hygum (S) fremgår, at 40 mio. kr. af  

 renteafkastet i FerieKonto i 2000 skal indbetales til statskassen som led i  

 de  

 samlede økonomiske overvejelser.
 Under  

 1. behandlingen af lovforslaget den 14. oktober 1999 udtalte  

 regeringspartiets  

 ordfører Anne-Marie Meldgaard (S) blandt andet: »Selvfølgelig havde vi i  

 Socialdemokratiet helst set, at alle Feriefondens midler blev brugt til  

 ferieformål, men vi accepterer, at regeringen for at få indtægts- og  

 udgiftssiden  

 i finanslovforslaget for år 2000 til at nå sammen på bundlinjen forlods  

 overfører de 40 mio. kr. til statskassen.« Der fremkommer ikke i øvrigt under  

 behandlingen forklaringer på eller forslag til, hvad pengene skulle bruges  

 til.
 Det er korrekt, at en række partier under behandlingen  

 forbeholdt deres stillingtagen til lovforslaget med henvisning til de  

 kommende  

 finanslovsforhandlinger, og at enkelte partier afviste forslaget.
 Der fremkom ikke under udvalgsbehandlingen eller 2. og 3.  

 behandlingen yderligere oplysninger om, hvad regeringen agtede at bruge de 40  

 mio. kr. på.
Ved vedtagelsen af lovforslaget stemte de partier, der  

 indledningsvis havde været positive overfor forslaget  S, RV, SF, EL og  

 CD -,  

 for forslaget.
V og KF stemte hverken for eller imod og DF, KRF og Frihed  

 2000  

 stemte imod forslaget.
 Forskellen på L 28 og det nu fremsatte lovforslag L 108 er  

 således, så vidt jeg kan se, at den daværende socialdemokratiske regering  

 valgte at tage af renteafkastet fra FerieKonto forud for  

 finanslovsforhandlingerne, og dermed lade beløbet indgå som en indtægt, mens  

 den nuværende regering har valgt at forhandle finanslovselementerne på plads  

 først og så derefter se på, om der er behov for at inddrage renterne af  

 FerieKonto.
