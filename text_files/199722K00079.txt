Nr LSF 79 Forslag til Lov om ændring af lov om orlov (Genoprettelse af ydelsen til  

 børnepasningsorlov) Fremsat af Jann Sjursen (KRF) Flemming KofodSvendsen (KRF) Ole M.
Nielsen  

 (KRF) Tove Videbæk (KRF) den 28. april 1998 § 1 I lov om orlov, jf. lovbekendtgørelse nr. 5 af 8. januar 1996, som ændret  

 senest ved § 4 i lov nr. 127 af 25. februar 1998, foretages følgende  

 ændringer:
1. I § 15, stk. 18, ændres »70 pct.« til:  

 »80 pct.« 2. § 15, stk. 9 og 10, ophæves.
 Stk. 11 og 12 bliver herefter stk. 9 og 10.
§ 2 Loven træder i kraft den 1. januar 1999.
Bemærkninger til lovforslaget Almindelige bemærkninger I forbindelse med gennemførelsen af skatte og arbejdsmarkedsreformen i  

 foråret 1993 stod Kristeligt Folkeparti sammen med de øvrige regeringspartier  

 bag indførelsen af de såkaldte forbedrede orlovsordninger, som trådte i kraft  

 den 1. januar 1994.
Især den forbedrede børnepasningsorlov blev en stor succes.
Den betød, at  

 omkring 50.000 forældre var på orlov i slutningen af 1994 og dermed fik et  

 tiltrængt pusterum i en travl hverdag.
I dag er tallet faldet til mindre end  

 20.000.
 Det skyldes især, at den daværende regering sammen med Venstre og Det  

 Konservative Folkeparti under finanslovsforhandlingerne for 1995 vedtog at  

 reducere orlovsydelsen fra 80 pct. af arbejdsløshedsdagpengenes højeste beløb  

 til 70 pct. den 1. januar 1995 og yderligere til 60 pct. den 1. april 1997.
Ifølge de meldinger, der hidtil er kommet fra regeringen, ser det ud til,  

 at den er indstillet på at gøre børnepasningsorloven mere fleksibel ved at  

 give forældrene mulighed for at stykke den op i flere mindre perioder.
Det  

 mener Kristeligt Folkeparti imidlertid er at flytte fokus fra det egentlige  

 problem, nemlig at den nuværende orlovsydelse er for lav.
 Samtidig med at orlovsydelsen er blevet reduceret, har regeringen presset  

 kommunerne til en massiv udbygning af de offentlige pasningstilbud for børn  

 for at kunne opfylde den pasningsgaranti, som statsministeren stillede i  

 udsigt i sin åbningsredegørelse i oktober 1993.
 Kristeligt Folkeparti anser det for langt mere perspektivrigt at opfylde  

 pasningsgarantien ved at genoprette børnepasningsorloven og tage andre  

 initiativer, som kan give flere forældre mulighed for at passe egne børn.
Bemærkninger til lovforslagets enkelte bestemmelser Til § 1 Til nr. 1 Det foreslås, at orlovsydelsen sættes op, således at den udgør 80 pct. af  

 arbejdsløshedsdagpengenes maksimale beløb.
Ydelsen har siden den 1. april  

 1997 været nedsat fra 70 pct. til 60 pct., jf. § 15, stk. 9.
Til nr. 2 Konsekvens af den under nr. 1 foreslåede ændring.
Til § 2 Det foreslås, at orlovsydelsen forhøjes med virkning fra den 1. januar  

 1999.
Skriftlig fremsættelse Jann Sjursen (KRF):
 Som ordfører for forslagsstillerne tillader jeg mig herved at fremsætte:
Forslag til lov om ændring af lov om orlov. (Genoprettelse af ydelsen  

 til børnepasningsorlov) (Lovforslag nr.
L 79).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
