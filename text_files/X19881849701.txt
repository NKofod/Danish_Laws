Et lån ydet af en svigermor til svigerdatteren i forbindelse med  

 svigerdatterens og sønnesns seperation blev anset som en gave til  

 svigerdatteren.
Der skulle herefter ske indkomstbeskatning hos  

 gavemodtageren.
 Gavebeskatning af fordel ved lån.
 Ligningsrådet blev anmodet om forhåndsbesked om følgende: Vil et af  

 skatteyderen H til svigermoderen S udstedt gældsbrev pålydende 225.000 kr. på  

 nedennævnte vilkår få skattemæssige konsekvenser for parterne?  

 Omstændighederne var:
Det var oplyst, at H i forbindelse med meddelt separationsbeviiling af 4.  

 september 1986 ifølge bodelingsoverenskomst med M af september 1987 overtog  

 en ejendom mod at H kontant betalte sin tidligere ægtefælle M halvdelen af  

 friværdien i ejendommen (257.000 kr.) af hvilket beløb 70.000 kr. var betalt.  

 H havde forældremyndigheden over parternes 2 fællesbørn og havde af hensyn  

 til dem ønsket at beholde ejendommen.
M's moder S støttede dette ønske og var  

 villig til at låne H det beløb, som sidstnævnte skal betale M - 225.000 kr.  

 Der var enighed om følgende lånevilkår:
 1.Gælden afdrages og forrentes med 6% p.a. fra 1. april 1993, og termin  

 betales første gang den 11. december 1993, hvilken termin dækker perioden 1.  

 april - 11. december 1993. Hovedstolen afdrages over 10 år med lige store  

 ydelser hvert år. 2.Såfremt H inden 1. april 1993 indgår ægteskab eller  

 indleder et ægteskabslignende forhold, træder afdrags- og renteforpligtelsen  

 straks i kraft.
Ligningsrådet svarede, at lånet måtte anses som en gave til  

 svigerdatteren.
Gavens værdi skulle opgøres til forskellen mellem lånets  

 hovedstol og fordringens kursværdi på stiftelsestidspunktet.
Der skulle  

 herefter ske indkomstbeskatning hos gavemodtageren, jf. statsskatttelovens §  

 4 c.
