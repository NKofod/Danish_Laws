 (Til de skattelignende myndigheder).
 Der har over for skattedepartementet været rejst spørgsmål om  

 praktiseringen af bestemmelsen i § 7, stk. 3, i lov om særlig indkomstskat  

 m.v., jfr. lovbekendtgørelse nr. 205 af 13. juni 1961, når den skattepligtige  

 har erhvervet aktier i et selskab til forskellige tidspunkter og til  

 forskellige kurser før 1. januar 1962. Bestemmelsen i § 7, stk. 3, lyder  

 således:
"Er aktier erhvervet før den 1. januar 1962, træder den  

 formueskattepligtige værdi pr. 1. januar 1962 i stedet for  

 anskaffelsessummen, hvis denne er lavere end værdien pr. 1. januar 1962.  

 Dette gælder ikke, hvor aktierne er erhvervet som led i den skattepligtiges  

 næringsvej." I det følgende redegøres nærmere for forståelsen af denne bestemmelse  

 under de nævnte omstændigheder.
A.
Aktierne erhvervet ved køb, arv eller gave ad flere gange.
 I skattedepartementets cirkulære nr. 154 af 21. juni 1961 om beskatning af  

 fortjeneste eller tab ved afståelse af aktier m.v. forudsætter eksempel nr. 3  

 følgende fremgangsmåde, hvor skatteyderen har købt sine aktier i et selskab  

 ad flere gange og til forskellige kurser før 1. januar 1962.
Er alle de købte aktieposter erhvervet til højere kurs end kursen pr. 1.  

 januar 1962, lægges den faktiske anskaffelsessum til grund ved opgørelsen af  

 fortjeneste eller tab ved afståelse.
Hvis nogle aktieposter er købt til en  

 højere kurs end den pr. 1. januar 1962 gældende og andre til en lavere kurs,  

 anvendes den faktiske anskaffelsessum for de førstnævnte poster, medens der  

 for de sidstnævnte i stedet regnes med kursværdien pr. 1. januar 1962. Denne  

 værdi lægges til grund som anskaffelsessum for hele beholdningen, hvis de  

 indkøbte poster alle er købt til lavere kurser end kursen pr. 1. januar 1962.
Hvis skatteyderen før 1. januar 1962 har afstået aktier i det pågældende  

 selskab, anses de først erhvervede for afstået først, medmindre andet  

 dokumenteres.
Til belysning af foranstående anføres følgende eksempel, hvor  

 der ligesom i de følgende eksempler ses bort fra den skattepligtiges  

 omkostninger ved køb og salg.
Det forudsættes endvidere, at der er tale om  

 aktier med samme rettigheder.
 Eksempel 1.
B.
Nogle af aktierne erhvervet ved udnyttelse af tegningsret eller som  

 friaktier.
Har skatteyderen før 1. januar 1962 erhvervet en del af sin beholdning af  

 aktier i et selskab ved udnyttelse af en hans aktier tildelt tegningsret, kan  

 hverken de oprindelige aktier eller de nytegnede aktier behandles som  

 særskilt erhvervede aktieposter, for hvilke der enten skal regnes med den  

 faktiske anskaffelsessum eller kursværdien pr. 1. januar 1962 som grundlag  

 for opgørelsen af fortjeneste eller tab ved afståelse.
Det ved tegningen  

 indbetalte beløb skal sammenlægges med den faktiske anskaffelsessum for de  

 oprindelige aktier, og hvis den herefter fremkomne anskaffelsessum er højere  

 end aktiernes formueskattepligtige værdi pr. 1. januar 1962, skal fortjeneste  

 eller tab ved afståelse af aktierne eller en del af disse opgøres på grundlag  

 af denne anskaffelsessum.
 Fremgangsmåden kan nærmere belyses ved følgende eksempel.
 Eksempel 2.
Den formueskattepligtige værdi af aktierne pr. 1. januar 1962 er således 25.000 kr.
eller mindre end den opgjorte anskaffelsessum, 30.000 kr., som derfor lægges til grund ved opgørelsen af fortjeneste eller tab ved afståelse.
 Den nævnte fremgangsmåde finder tilsvarende anvendelse, når den  

 skattepligtige efter nytegningen men før 1. januar 1962 har afstået nogle af  

 de erhvervede aktier i et selskab eller har solgt en ham tildelt tegningsret.  

 Dette kan belyses ved følgende eksempler 3 og 4.
 Eksempel 3.
Som i eksempel 2 skal der ved opgørelsen af fortjeneste eller tab regnes med en anskaffelsessum på 30.000 kr. for samtlige aktier til pålydende 20.000 kr.
Anskaffelsessummen for de pr. 1. januar 1962 beholdne aktier til pålydende 16.000 kr. udgør herefter:
 Hvor den skattepligtige før 1. januar 1962 har erhvervet nogle af sine  

 aktier i et selskab som friaktier, anvendes samme fremgangsmåde som i de  

 tilfælde, hvor nogle af aktierne var erhvervet ved udnyttelse af tegningsret.  

 Som anført i cirkulæret af 21. juni 1961 pkt. 3, afsnit 4, betragtes  

 friaktier erhvervet før 1. januar 1962 principielt som anskaffet til  

 pålydende værdi.
Hvis den skattepligtige først har erhvervet aktier i et selskab ad flere  

 gange til forskellige kurser ved køb (eller arv eller gave) og derefter før  

 1. januar 1962 har fået tildelt og udnyttet en tegningsret, henføres til hver  

 enkelt aktiepost så stor en del af de nytegnede aktier, som svarer til  

 forholdet mellem aktiepostens pålydende og pålydendet for hele den  

 aktiebeholdning, der har dannet grundlag for nytegningen.
Der beregnes  

 herefter for hver post incl. de til denne henførte nytegnede aktier en  

 gennemsnitlig anskaffelseskurs.
Derefter anvendes den i afsnit A skildrede  

 fremgangsmåde ved opgørelsen af den anskaffelsessum, der skal lægges til  

 grund for beregningen af fortjeneste eller tab.
Der gås frem på tilsvarende  

 måde, hvor de senest erhvervede aktier er friaktier.
 Til belysning af foranstående anføres følgende eksempel.
 Eksempel 5.
Ved senere salg betragtes de i behold værende 20.000 kr.
A-aktier og  

 20.000 kr.
B-aktier som anskaffet for 67.000 kr. - 8.590 kr. eller 58.410 kr.
 Skattedepartementet, den 6. juni 1963.
Hans P.
Gøtrik.
/ P.
Bruun Nielsen.
