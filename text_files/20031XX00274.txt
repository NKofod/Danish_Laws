Skriftlig fremsættelse (18. februar 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om offentlig sygesikring (Ændring af medicintilskudsregler).
(Lovforslag nr.
L 165).
Den 1. maj 2004 udvides EU med 10 nye medlemslande.
Dette  

 medfører, at de nye EU-lande efter de nugældende medicintilskudsregler  

 automatisk vil komme til at indgå i den landekurv, der lægges til grund for  

 beregningen af et lægemiddels europæiske pris, som i visse tilfælde anvendes  

 til at beregne tilskudsprisen til lægemidlet.
Dette skyldes, at den  

 europæiske  

 pris fastsættes på baggrund af den pris, hvortil lægemidlet sælges til  

 apotekerne i de øvrige lande, som har ratificeret eller tiltrådt aftalen om  

 Det  

 Europæiske Økonomiske Samarbejdsområde, bortset fra Grækenland, Luxembourg,  

 Portugal og Spanien.
 Efter regeringens opfattelse er det meget vanskeligt at  

 forudsige konsekvenserne af en udvidelse af landekurven med de 10 nye lande,  

 som optages i EU den 1. maj 2004. Der er på denne baggrund behov for, at man  

 for så vidt angår beregningsgrundlaget af europæiske priser samt  

 tilskudspriser  

 viderefører status quo efter 1. maj 2004.
 Lovforslaget har til formål at sikre at de lande, som i dag  

 indgår i den landekurv, som lægges til grund for tilskudsberegningen, ikke  

 ændres efter udvidelsen af EU den 1. maj 2004. Med lovforslaget bemyndiges  

 indenrigs- og sundhedsministeren til at fastsætte regler om, hvilke  

 EU/EØS-lande lægemiddelvirksomhederne skal indberette lægemiddelpriser fra  

 til  

 Lægemiddelstyrelsen  og hvordan landekurven dermed er sammensat.
 Reglerne vil umiddelbart blive fastsat således, at den  

 nuværende landekurv ikke ændres i forbindelse med udvidelsen af EU den 1. maj  

 2004.
