Beretning afgivet af Socialudvalget den 1. februar 2007 Beretning over Forslag til folketingsbeslutning om støtte til  

 forældre til handicappede børn, der giver deres børn undervisning og træning  

 i  

 hjemmet [af Tina Petersen (DF) m.fl.] 1. Udvalgsarbejdet Beslutningsforslaget blev fremsat den 27. oktober 2006 og var  

 til 1. behandling den 16. januar 2007. Beslutningsforslaget blev efter 1.  

 behandling henvist til behandling i Socialudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 14 spørgsmål til socialministeren til  

 skriftlig besvarelse, som denne har besvaret.
2. Politiske bemærkninger Et  

  

 flertal  

  

 i udvalget (udvalget med undtagelse af EL) ønsker, at  

 udbuddet af træningstilbud til børn med handicap skal forbedres, og at  

 forældre  

 til børn med handicap skal have mulighed for at blive inddraget mere aktivt i  

 træningsarbejdet, herunder have større adgang til hjemmetræning og  

 hjemmeundervisning.
Børn med handicap skal have de bedst mulige tilbud, og  

 tilbuddene skal indrettes, så de inddrager forældrenes behov og ønsker.
 Udvalget vil afvente  

 resultatet af det udredningsarbejde, som socialministeren  

 nævnte under 1. behandling, og som ministeren vil  

 igangsætte i form af et tværministerielt embedsmandsudvalg i  

 Undervisningsministeriet,  

 Indenrigs- og Sundhedsministeriet og Socialministeriet, med henblik på at  

 komme  

 med anbefalinger til, hvordan kvaliteten kan sikres i undervisnings- og  

 træningstilbuddene for børn med handicap, herunder hvordan forældrene kan  

 blive  

 inddraget mere aktivt og få øget mulighederne for at vælge hel eller delvis  

 hjemmetræning frem for et fuldt offentligt tilrettelagt tilbud.  

 Embedsmandsudvalget  

 skal samtidig beregne de økonomiske konsekvenser af en  

 forøgelse  

 og forbedring af træningstilbuddene, herunder  

 konsekvenserne af et hjemmetrænings- og hjemmeundervisningstilbud.
Det er udvalgets  

 opfattelse, at der er behov for mere viden om nye metoder og behov for at  

 indhente  

 viden om de tilbud, som familierne får i dag.
Viden om, hvad der virker, er  

 et  

 vigtigt fundament for den indsats, som skal tilbydes familierne og deres  

 børn.
 Men at afslå nye metoder,  

 alene fordi disse metoder ikke tidligere har været anvendt i Danmark, er ikke  

 holdbart i samarbejdet med de forældre, der oplever, at familier med  

 sammenlignelige  

 behov i andre lande har mange flere muligheder for valg af metoder til at  

 træne  

 deres børn.
 Udvalget forventer, at det  

 nye embedsmandsudvalg afslutter sit arbejde senest den 1. oktober 2007 med  

 henblik på, at det bliver muligt senest 1. juli 2008 at udvide eller  

 permanentgøre den eksisterende forsøgsordning, så forældre til handicappede  

 børn i hele landet kan få økonomisk støtte til hjemmetræning og  

 hjemmeundervisning i en periode på op til 5 år.
 Det er udvalgets  

 opfattelse, at ordningen skal være afgrænset til børn med svære handicap.  

 Afgrænsningen  

 bør dog ikke ske på baggrund af specifikke diagnoser, men på baggrund af  

 graden  

 af funktionsnedsættelse parallelt med eksempelvis reglerne i folkeskoleloven,  

 hvor der tales om videregående specialundervisning til svært handicappede  

 børn.
 Valget af træningsmulighed  

 skal altid være baseret på en kommunal  

 tværfaglig  

 udredning, der har vist, at barnet har behov for at blive visiteret til et  

 trænings- og eller undervisningstilbud.
Kommunen skal have mulighed  

 for at sige nej til at støtte et forældreønske, hvis kommunen ikke mener, der  

 er tale om et forsvarligt behandlingsforløb, eller hvis forældrene  

 s forhold  

    

 ikke skønnes egnede  

 til hjemmetræning.
Kommunens afslag skal kunne ankes.
Godkendes et barn til hjemmetræning og/eller hjemmeundervisning, skal  

 kommunen medvirke i den konkrete behandlingsplan/undervisningsplan, således  

 at det fremgår, om barnet har andre behov, som kommunen også skal medvirke  

 til løsningen af, og således at kommunen har en reel mulighed for at føre  

 tilsyn med barnets udvikling og trivsel under hjemmetrænigen og/eller  

 hjemmeundervisningen.
Barnets situation evalueres mindst en gang  

 årligt med henblik på justering af barnets samlede  

 behandlingsplan/undervisningsplan.
Endvidere skal hjemmetræning og  

 hjemmeundervisning være underlagt kommunalt tilsyn samt et sundhedsfagligt  

 tilsyn, som er reglen under den nuværende forsøgsordning.  

 Undervisningspligten skal naturligvis respekteres, og hjemmeundervisningen  

 skal leve op til folkeskolens samlede regelsæt og målsætning  

    

 for specialundervisning.
I forhold til, hvilke metoder til hjemmetræning og hjemmeundervisning som vil  

 kunne anvendes under forsøgsordningen, er det udvalgets opfattelse, at ingen  

 metoder på forhånd skal udelukkes.
Omvendt skal der stilles krav til  

 metoderne, der således skal være klart dokumenterbare, så det bliver muligt  

 at dokumentere og følge op på virkningen af de enkelte metoder.
Kommunerne  

 har naturligt en central rolle i opfølgningen på træningens resultater, men  

 erfaringerne med metoderne skal også indgå i et omfattende forsknings- og  

 opsamlingsprogram, der skal dokumentere effekterne af hjemmetræning og  

 hjemmeundervisning.
 Flertallet forpligter sig til at finde finansiering til en forbedring af  

 træningstilbuddene, herunder til hjemmetræning og hjemmeundervisning, såfremt  

 det viser sig, at de nye og flere tilbud samlet set betyder en nettomerudgift  

 i forhold til de tilbud, de pågældende børn ellers skulle have være visiteret  

 til.
P. u. v.  

  

 PIA KRISTENSEN  

  

 formand Bilag 1 Oversigt over bilag vedrørende B 20 Bilagsnr.
Titel 1 Henvendelse af 21/12-06 fra De Samvirkende  

 Invalideorganisationer 2 Henvendelse af 5/1-07 fra ABA-foreningen 3 Henvendelse af 7/1-07 fra Hjerneaktiv og Hjernebarnet 4 Høringssvar, der er indhentet af forslagsstillerne Oversigt over spørgsmål og svar vedrørende B 20 Spm.nr.
