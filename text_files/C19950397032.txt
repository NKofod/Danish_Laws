Ret til dagpenge under ulønnet praktik Dagpenge kan kun modtages under deltagelse i praktik, hvis praktikken  

 alene tjener et undervisningsformål Direktoratet for Arbejdsløshedsforsikringen har anmodet  

 Arbejdsmarkedsstyrelsen om at orientere om reglerne for udbetaling af  

 dagpenge i perioder, hvor et medlem som led i et uddannelsesforløb er i  

 praktik uden løn.
Direktoratet oplyser, at som udgangspunkt kan et medlem ikke modtage  

 dagpenge under deltagelse i praktik, dog kan medlemmet modtage dagpenge,hvis  

 praktikken alene tjener et undervisningsformål.
Praktikken må således  

 ikke have karakter af beskæftigelse, der vil kunne udbydes som lønnet  

 arbejde.
Dagpenge må endvidere ikke udbetales, hvis der er en forventning om,  

 at der under praktikken opstår en tilknytning til en eventuel fremtidig  

 arbejdsgiver.
 Direktoratet gør i den forbindelse opmærksom på, at dagpenge ikke kan  

 udbetales, i det omfang uddannelse, være sig praktik eller teori, foregår i  

 udlandet.
 Direktoratet har den 11. april 1995 med DfA-Meddelelse nr. 12/95 udsendt  

 vejledende retningslinier for udbetaling af dagpenge under perioder med  

 praktik.
 Der gøres opmærksom på, at spørgsmål om dagpengeret under deltagelse i  

 uddannelse afgøres af arbejdsløshedskassen.
