(Tiltrædelsesloven) IV KONVENTION VEDRØRENDE FÆLLES INSTITUTIONER FOR DE EUROPÆISKE FÆLLESSKABER HANS MAJESTÆT BELGIERNES KONGE, PRÆSIDENTEN FOR FORBUNDSREPUBLIKKEN  

 TYSKLAND, PRÆSIDENTEN FOR DEN FRANSKE REPUBLIK, PRÆSIDENTEN FOR DEN  

 ITALIENSKE REPUBLIK, HENDES KONGELIGE HØJHED STORHERTUGINDEN AF LUXEMBOURG,  

 HENDES MAJESTÆT DRONNINGEN AF NEDERLANDENE, HVEM DET LIGGER PÅ SINDE at undgå, at flere institutioner varetager  

 ligeartede opgaver inden for De Europæiske Fællesskaber, som de har oprettet, HAR BESLUTTET for disse Fællesskaber at oprette visse fælles institutioner  

 og har med dette mål for øje udpeget som befuldmægtigede:
 HANS MAJESTÆT BELGIERNES KONGE:
Paul-Henri SPAAK, udenrigsminister, Baron J.
Ch.
SNOY et d'OPPUERS, generalsekretær i økonomiministeriet,  

 formand for den belgiske delegation ved regeringskonferencen; PRÆSIDENTEN FOR FORBUNDSREPUBLIKKEN TYSKLAND:
Dr.
Konrad ADENAUER, forbundskansler, professor dr.
Walter HALLSTEIN, statssekretær i udenrigsministeriet; PRÆSIDENTEN FOR DEN FRANSKE REPUBLIK:
Christian PINEAU, udenrigsminister, Maurice FAURE, statssekretær i udenrigsministeriet; PRÆSIDENTEN FOR DEN ITALIENSKE REPUBLIK:
Antonio SEGNI, ministerpræsident, Professor Gaetano MARTINO, udenrigsminister; HENDES KONGELIGE HØJHED STORHERTUGINDEN AF LUXEMBOURG:
Joseph BECH, stats- og udenrigsminister, Lambert SCHAUS, ambassadør, formand for den luxembourgske delegation ved  

 regeringskonferencen; HENDES MAJESTÆT DRONNINGEN AF NEDERLANDENE:
Joseph LUNS, udenrigsminister, J.
LINTHORST HOMAN, formand for den nederlandske delegation ved  

 regeringskonferencen; SOM, efter at have udvekslet deres fuldmagter og fundet dem i god og  

 behørig form, ER BLEVET ENIGE OM følgende bestemmelser:
Afdeling 1 Forsamlingen Artikel 1 Den myndighed og de beføjelser, som Traktaten om oprettelse af Det  

 Europæiskc Økonomiske Fællesskab og Traktaten om oprettelse af Det Europæiske  

 Atomenergifællesskab tillægger Forsamlingen, udøves på de betingelser, der er  

 fastsat i de to Traktater, af en eneste Forsamling, der sammensættes og  

 udpeges som fastsat dels i artikel 138 i Traktaten om oprettelse af Det  

 Europæiske Økonomiske Fællesskab, dels i artikel 108 i Traktaten om  

 oprettelse af Det Europæiske Atomenergifællesskab.
Artikel 2 »Artikel 21 Rådet fastsætter herom med enstemmighed forskrifter, som det henstiller  

 til Medlemsstaterne at vedtage i overensstemmelse med deres  

 forfatningsmæssige bestemmelser.« Afdeling II Domstolen Artikel 3 De beføjelser, som Traktaten om oprettelse af Det Europæiske Økonomiske  

 Fællesskab og Traktaten om oprettelse af Det Europæiske Atomenergifællesskab  

 tillægger Domstolen, udøves på de i disse Traktater fastlagte betingelser af  

 en eneste Domstol, der sammensættes og udpeges som fastsat i artiklerne  

 165-167 i Traktaten om oprettelse af Det Europæiske Økonomiske Fællesskab og  

 i artiklerne 137-139 i Traktaten om oprettelse af Det Europæiske  

 Atomenergifællesskab.
Artikel 4 Præsidenten for den i foregående artikel omhandlede eneste Domstol udøver  

 de beføjelser, der ved Traktaten om oprettelse af Det Europæiske Kul- og  

 Stålfællesskab er tillagt præsidenten for den ved denne Traktat oprettede  

 Domstol.
»Artikel 32 Domstolen består af syv dommere.
Retten sættes af samtlige Domstolens medlemmer.
Dog kan Domstolen af sin  

 midte oprette afdelinger, der beklædes af tre eller fem dommere, som har til  

 opgave af forestå visse undersøgelser eller at afgøre visse arter af sager på  

 betingelser, der fastsættes i et herom udfærdiget reglement, Retten sættes altid af samtlige Domstolens medlemmer ved afgørelsen af de  

 sager, der er indbragt af en Medlemsstat eller en af Fællesskabets  

 institutioner samt af præjudicielle spørgsmål, der forelægges Domstolen i  

 henhold til artikel 41.
På Domstolens begæring kan Rådet med enstemmighed forøge antallet af  

 dommere og foretage de fornødne ændringer af stk. 2 og 3 samt af artikel 32  

 b, stk. 2.« »Artikel 32 a Domstolen bistås af to generaladvokater.
 Generaladvokaten skal med fuldstændig upartiskhed og uafhængighed  

 offentligt fremsætte begrundede forslag til afgørelse af de sager, der  

 forelægges Domstolen, og derved bistå denne ved udførelsen af dens opgave,  

 således som den er fastsat i artikel 31.
På Domstolens begæring kan Rådet ved enstemmig vedtagelse forøge antallet  

 af generaladvokater og foretage de heraf følgende nødvendige ændringer af  

 artikel 32 b, stk. 3.« »Artikel 32 b Til dommere og generaladvokater vælges personer, hvis uafhængighed er  

 uomtvistelig, og som i deres hjemland opfylder betingelserne for at indtage  

 de højeste dommerembeder, eller som er jurister, hvis faglige kvalifikationer  

 er almindeligt anerkendt.
De udnævnes af Medlemsstaternes regeringer efter  

 fælles overenskomst for et tidsrum af seks år.
Hvert tredje år finder en delvis nybesættelse af dommerembederne sted.
Der  

 afgår skiftevis tre og fire dommere.
De tre dommere, der afgår efter forløbet  

 af de første tre år, udpeges ved lodtrækning.
Hvert tredje år finder en delvis nybesættelse af generaladvokaternes  

 embeder sted.
Den generaladvokat, der afgår efter forløbet af de første tre  

 år, udpeges ved lodtrækning.
 De afgående dommere og generaladvokater kan genudnævnes.
Dommerne vælger af deres midte for et tidsrum af tre år Domstolens  

 præsident.
Denne kan genvælges.« »Artikel 32 c Domstolen udnævner sin justitssekretær og træffer bestemmelse om hans  

 stilling.« Afdeling III Det økonomiske og sociale Udvalg Artikel 5 Afdeling IV Finansieringen af disse institutioner Artikel 61) Driftsudgifterne for den eneste Forsamling, den eneste Domstol og det  

 eneste økonomiske og sociale Udvalg fordeles lige mellem de pågældende  

 Fællesskaber.
 Nærmere forskrifter for gennemførelsen af denne artikel fastsættes ved  

 fælles overenskomst af de kompetente myndigheder for hvert Fællesskab.
Afsluttende bestemmelser Artikel 7 Denne Konvention skal ratificeres af De Høje Kontraherende Parter i  

 overensstemmelse med deres forfatningsmæssige bestemmelser.  

 Ratifikationsdokumenterne deponeres hos Den Italienske Republiks Regering.
 Denne Konvention træder i kraft samtidig med Traktaten om oprettelse af  

 Det Europæiske Atomenergifællesskab.
Artikel 8 Denne Konvention, udarbejdet i eet eksemplar på fransk, italiensk,  

 nederlandsk og tysk, hvilke fire tekster har samme gyldighed, deponeres i Den  

 Italienske Republiks Regerings arkiver.
Denne Regering fremsender en  

 bekræftet afskrift til hver af de øvrige Signatarstaters regeringer.
 TlL BEKRÆFTELSE HERAF har undertegnede befuldmægtigede underskrevet denne  

 Konvention.
 UDFÆRDIGET i Rom, den femogtyvende marts nitten hundrede og  

 syvoghalvtreds.
