(ingeniørhøjskolerne) Efter forslag fra Ingeniørhøjskolernes Stillingsstrukturudvalg og  

 stedfundne drøftelser med Akademikernes Centralorganisation indføres med  

 virkning fra 1. april 1987 en ny stillingsstruktur for lærere ved teknika  

 (ingeniørhøjskolerne) i overensstemmelse med nedenstående bestemmelser, jfr.  

 hermed protokollat af d.d. mellem Finansministeriet og en række  

 organisationer på akademikerområdet om de af stillingsstrukturen omfattede  

 overenskomstansatte lærere:
I: Stillingskategorier A.
De ordinære stillingskategorier for heltidsansatte lærere.
Den ordinære struktur består af følgende 3 stillingsgrupper: adjunkt,  

 lektor og ingeniørdocent.
Ledige stillinger besættes efter opslag i  

 overensstemmelse med de herom gældende regler, jfr. for tiden  

 Finansministeriets bekendtgørelse af 22. juli 1977 om opslag af  

 tjenestemandsstillinger i staten.
Stillingerne som adjunkt/lektor betragtes i  

 bevillingsmæssig henseende som en helhed og opslås som  

 adjunkt/lektorstillinger.
 Der skal ved ansættelsen - blandt andre kvalifikationer - lægges vægt på  

 erfaring fra erhvervsarbejde og specielt for ingeniøruddannedes vedkommende  

 erfaring fra praktisk ingeniørarbejde.
 De nævnte ansættelsesperioder er ikke til hinder for, at  

 ansættelsesforholdet bringes til ophør med sædvanligt varsel efter de normalt  

 gældende regler.
 Såfremt ansættelsen ikke bør forlænges ved udløbet af 1. og 2.  

 ansættelsesperiode, skal der gives adjunkten underretning herom senest 3  

 måneder forinden.
Senest 6 måneder før udløbet af 4. ansættelsesår skal den adjunkt, der  

 ønsker at overgå til ansættelse som lektor, anmode om at få sine  

 kvalifikationer bedømt, jfr. nedenfor under 2). Ansættelsesperioden kan dog i  

 henhold til § 2, stk.
S, i ovennævnte protokollat med  

 Undervisningsministeriets godkendelse forlænges - med deraf følgende  

 udskydelse af tidspunktet for fremsættelse af anmodning om bedømmelse - med  

 indtil 1 år i tilfælde, hvor det er begrundet i særlige forhold, herunder  

 sygdom eller barsel.
 Resultatet af bedømmelsen skal meddeles den pågældende senest 3 måneder  

 efter, at begæring om bedømmelse er fremsat.
 En adjunkt, der ved bedømmelsen er anset for kvalificeret til  

 lektoransættelse, overgår ved udløbet af ansættelsesperioden til en sådan  

 ansættelse.
Er bedømmelsen ikke positiv, og ansættes adjunkten for yderligere en  

 periode på indtil 2 år, kan han senest 6 måneder før periodens udløb atter  

 fremsætte anmodning om bedømmelse af sine kvalifikationer med henblik på  

 ansættelse som lektor.
Er heller ikke denne bedømmelse positiv, skal  

 adjunkten forlade stillingen ved periodens udløb.
Såfremt en ansøger til en adjunkt/lektorstilling har erhvervet sig særlige  

 kvalifikationer af betydning for varetagelsen af stillingen, uden dog at være  

 kvalificeret til straks at kunne ansættes som lektor, kan adjunktansættelse  

 finde sted for kortere tidsrum end normalt, og lektorbedømmelsen ske på et  

 tidligere tidspunkt end efter de almindelige regler.
Som hovedregel må det  

 dog i disse tilfælde kræves, at vedkommende i mindst 1 år virker som adjunkt  

 forud for ansættelsen som lektor.
Det er ikke en betingelse for ansættelse som lektor, at vedkommende forud  

 har været ansat som adjunkt, omend dette vil være det typiske forløb.
Det er  

 derimod en betingelse for lektoransættelse, at den pågældendes  

 kvalifikationer i overensstemmelse med de for vedkommende institution  

 fastsatte styrelsesregler er bedømt af et sagkyndigt bedømmelsesudvalg med  

 positivt resultat.
Ved bedømmelsen skal der foretages en helhedsvurdering af  

 de opnåede kvalifikationer såvel undervisningsmæssigt som i henseende til  

 fagligt niveau, ligesom tidligere erfaring fra erhvervsarbejde, herunder  

 erfaring fra praktisk ingeniørarbejde, og eventuelle videnskabelige arbejder  

 indgår i den samlede bedømmelse.
En betydelig indsats inden for et af de  

 nævnte felter vil i denne forbindelse kunne opveje en mindre betydelig, men  

 dog tilfredsstillende, indsats inden for de øvrige felter.
Ved bedømmelsen bør der således lægges vægt på, om vedkommende har  

 dokumenteret at have evne til at arbejde på et højt fagligt niveau.
Det må  

 fremgå af de konkrete stillingsbeskrivelser, hvilke kvalifikationskrav der må  

 stilles ved besættelse af de enkelte stillinger.
B.
Stillingskategorier for deltidsansættelse II.
Indholdet af stillingerne i den nye struktur Inden for den ordinære stillingsstruktur vil de enkelte  

 stillingskategorier typisk have følgende arbejdsopgaver:
 Adjunkter: at undervise, at gennemarbejde det foreliggende  

 undervisningsstof med tilhørende baggrundsstof til eget undervisningsbrug,  

 fortrinsvis i den indførende del, at deltage i arbejde med faglig udvikling  

 og fornyelse, at medvirke ved eksamen, at deltage i kollegialt samarbejde, at  

 medvirke i studieadministrativt arbejde.
 Lektorer: at undervise selvstændigt med ansvar for faglig og pædagogisk  

 ajourføring, at deltage i vejledning af adjunkter, at udvikle nye  

 uddannelsestilbud, at vedligeholde faglige kontakter udadtil, at deltage i  

 udviklingsarbejde, at medvirke ved eksamen,  at varetage studieadministrative  

 opgaver, at deltage i kollegialt samarbejde, at indtræde i bedømmelsesudvalg.
 Docenter: at undervise selvstændigt med særligt ansvar for faglig og  

 pædagogisk fornyelse, at forestå og deltage i vejledning af adjunkter, at  

 udvikle nye uddannelsestilbud og faglige specialer (fagprofiler), at tage  

 initiativ til og medvirke ved koordinering af uddannelsestilbud og  

 udviklingsarbejde internt og i samarbejde med erhvervslivet, at udbygge  

 fagligt samarbejde indadtil og udadtil, at medvirke ved eksamen, at følge  

 udviklingen af tekniske hjælpemidler, herunder laboratorieudstyr, og at  

 vurdere egnetheden til undervisningsbrug, at varetage studieadministrative  

 opgaver, at deltage i kollegialt samarbejde, at indtræde i bedømmelsesudvalg.
 Det er for udviklingsarbejde forudsat, at dette - som de øvrige  

 arbejdsopgaver - skal tjene til fremme af institutionens formål.
Der er som nævnt kun tale om det forventede typiske indhold af  

 stillingerne.
Generelt skal alle arbejdsopgaver, der er henlagt til et  

 område, kunne varetages af ansatte inden for alle stillingskategorier i den  

 ordinære stillingsstruktur efter arbejdsstedets nærmere bestemmelse i  

 overensstemmelse med de for dette gældende styrelsesordninger.
Det  

 forudsættes herved, at der ved fordelingen af opgaverne tages hensyn dels til  

 de ansattes kvalifikationer, dels til, at der bør tilvejebringes en rimelig  

 balance mellem de enkelte ansatte i forholdet mellem den tid, der medgår til  

 varetagelsen af pålagte opgaver af undervisningsmæssig og administrativ art,  

 og den tid, der vil være til rådighed til faglig udvikling og fornyelse.
 Af hensyn til den bedømmelse, der forudsættes afholdt før overgang til  

 lektorstilling, bør det ligeledes sikres adjunkterne, at de alle har en  

 passende del af arbejdstiden til rådighed til faglig udvikling og fornyelse.
III.
Overgangsordning for de ved ordningens indførelse ansatte Pædagogiske medarbejdere, der er ansat i heltidsstillinger, men som endnu  

 ikke har været beskæftiget i sådan stilling i 6 år, betegnes adjunkter.
Efter  

 6 års samlet beskæftigelse i heltidsstilling overgår de til ansættelse som  

 lektor.
Der kan dog efter anmodning fra en medarbejder derom træffes  

 bestemmelse om, at der i stedet skal foretages en bedømmelse i  

 overensstemmelse med de regler, der er fastsat under I A 1), med den  

 virkning, at den pågældende derefter, hvis bedømmelsen er positiv, overgår  

 til lektoransættelse, medens der i tilfælde af, at bedømmelsen ikke er  

 positiv, efter de nævnte regler må tages stilling til, hvorvidt  

 ansættelsesforholdet bør bringes til ophør eller kan forlænges med henblik på  

 en fornyet bedømmelse.
Det vil desuden være en forudsætning for  

 lektoransættelse i forbindelse med en positiv bedømmelse, at der har været  

 tale om mindst 4 års ansættelse i en heltidsstilling som pædagogisk  

 medarbejder ved et teknikum eller en tilsvarende kvalificerende  

 beskæftigelse, medmindre Undervisningsministeriet i det enkelte tilfælde kan  

 godkende oprykning fra et tidligere tidspunkt.
Pædagogiske medarbejdere, der ved ordningens ikrafttræden har været  

 beskæftiget i heltidsstilling i 6 år, overgår direkte til ansættelse som  

 lektor.
Afdelingsforstandere bevarer deres løn og titel, men må respektere de  

 ændringer i deres funktion, som er en følge af de nye styrelsesregler.
 En afdelingsforstander kan underkaste sig en bedømmelse af et sagkyndigt  

 bedømmelsesudvalg efter de under I A 4) angivne regler, og hvis resultatet af  

 bedømmelsen bliver positivt, ansættes den pågældende umiddelbart som  

 ingeniørdocent.
 Det foran under II nævnte om stillingernes indhold finder anvendelse også  

 for så vidt angår de allerede ansatte.
IV.
Ansættelsesformer Ansættelse i adjunkt/lektorstillinger og docentstillinger kan i  

 overensstemmelse med de i inden for staten gældende regler for overenskomst-  

 og tjenestemandsansættelse og hidtidig praksis for ansættelse i  

 heltidsstillinger ske på overenskomstvilkår eller som tjenestemandslønnet.
 Undervisningsministeriet, den 14. juli  

 1987.
 P.m.v.
 e.b.
S.
Stephensen fm.
