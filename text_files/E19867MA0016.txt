Virksomheden, der var et enkeltmandsfirma, udførte hovedsagelig  

 reparationsarbejde for landmænd og private.
Der var ikke afgivet  

 afgiftsangivelser for perioden og der var ikke ført noget regnskab.
Trods adskillige anmodninger herom fra toldkamrets side var der ikke  

 fremlagt noget regnskabsmateriale.
Tømrermesteren oplyste, at han havde haft  

 en del tabsgivende entrepriser, hvorfor det var hans vurdering, at  

 afgiftstilsvaret for perioden alt i alt måtte være negativ.
Han kunne  

 imidlertid ikke fremlægge noget regnskab eller bilag til støtte for sin  

 påstand.
 Toldvæsenet foretog derfor en skønsmæssig ansættelse med udgangspunkt i de  

 skattemæssige ansættelser.
 På grund af den manglende regnskabsførelse kunne nævnet tiltræde, at  

 grundlaget for en skønsmæssig ansættelse var til stede, og at skattevæsenets  

 ansættelser med en skønsmæssig forhøjelse kunne lægges til grund.
