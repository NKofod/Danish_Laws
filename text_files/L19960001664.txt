 I tilslutning til Udenrigsministeriets bekendtgørelse nr. 109 af 11.  

 november 1986, og senere bekendtgørelse nr. 104 af 1. november 1990 meddeles  

 det, at følgende lande med virkning fra den anførte dato har ratificeret  

 eller tiltrådt den europæiske overenskomst af 27. januar 1977 om formidling  

 af ansøgninger om retshjælp:
 De lande, der har ratificeret eller tiltrådt overenskomsten, har afgivet  

 følgende erklæringer:
 Nederlandene:
 Ad artikel 2:
 Nederlandenes tiltrædelse omfatter det europæiske kongerige, og man har  

 oplyst, at man som central modtagende myndighed i henhold til art. 2, stk. 2,  

 har udpeget The legal aid bureau of the judicial area of the Court of Justice  

 of The Hague (het bureau van consultatie in het arrondissement  

 van's-Gravenhage). Det europæiske kongerige har som lokale afsendende  

 myndigheder i henhold til art. 2, stk. 1, udpeget The legal aid bureaus in  

 the judicial area of each Court of Justice (de bureaus van consultatie in  

 alle arrondissementen).
 Schweiz:
 Ad artikel 2:
De kantonale myndigheder er udpeget som formidlende og modtagende  

 myndigheder.
Ansøgninger fra udlandet kan også sendes til le Departement  

 federal de justice et police i Bern, som vil sørge for, at de videresendes  

 til vedkommende centrale myndighed.
 Hvis retshjælpen vedrører retssager henhørende under indenrigsk  

 jurisdiktion eller efterfølgende niveau, som skal behandles af de føderale  

 myndigheder, vil le Departement federal de justice et police videresende  

 ansøgningerne om sådanne retssager til vedkommende føderale myndigheder.  

 Ansøgninger sendt til de centrale kantonale myndigheder vil automatisk af dem  

 blive videresendt til le Departement federal de justice et police.
 Ad artikel 6:
 En ansøgning om retshjælp og tillæg dertil skal være udfærdiget på det  

 sprog, der anvendes af den myndighed, til hvem ansøgningen er stilet, d.v.s.  

 tysk, fransk eller italiensk, eller være vedhæftet en oversættelse til et af  

 disse sprog, alt efter i hvilken del af Schweiz ansøgningen skal udføres.  

 Dokumenter stilet til de forannævnte myndigheder, som er udfærdiget på et  

 andet sprog, eller som er vedhæftet en oversættelse til et andet sprog, vil  

 altid blive afvist.
 Storbritannien og Nordirland har meddelt følgende:
 Ad artikel 12:
 Det forenede Kongerige Storbritannien og Nordirland har den 19. juni 1995  

 meddelt, at overenskomsten også skal gælde for Øen Man, som er et  

 territorium, hvor Storbritannien er ansvarlig for de internationale  

 relationer.
 Spanien har som central myndighed anmeldt:
Direccion General de Codificacion y Cooperacion Jurödica Internacional (General Directorate of Codification and International Legal Cooperation Ministry of Justice and of the Interior of Spain).
Udenrigsministeriet, den 28. marts 1996 F.M.
