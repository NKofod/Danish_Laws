Resumé I december måned 1994 foretog ombudsmanden inspektion af  

 Statsfængslet i Ringe.
 De bygningsmæssige forhold gav på et enkelt punkt ombudsmanden  

 anledning til en henstilling (om at fremskynde istandsættelse af  

 frokoststuerne  

 i værkstedsbygningen).
 Ombudsmanden henstillede endvidere at fængslet påtalte nogle  

 nærmere bestemte forhold over for forpagteren af fængslets  

 købmandsforretning.
 Foranlediget af samtaler med talsmændene henstillede ombudsmanden  

 endelig at fængslet undersøgte behovet for genindførelse af almindelig  

 klasseundervisning, og at fængslet overvejede at udarbejde skriftligt  

 informationsmateriale til udlevering ved modtagelsen af nye indsatte.
I forbindelse med inspektionen modtog ombudsmanden  

 rapportmateriale for nærmere angivne perioder om anvendelse af håndjern,  

 anvendelse af magt, anbringelse i enrum og om disciplinærsager.
Gennemgangen  

 heraf gav på nogle punkter anledning til kritik. (J. nr. 1994-2221-609).
Inspektion af Statsfængslet i Ringe Den 28. november 1995 afgav  

 jeg følgende rapport til Direktoratet for Kriminalforsorgen og Statsfængslet  

 i  

 Ringe:
 "  

  

 Vedr. inspektion af Statsfængslet i Ringe.
Den 14. og 15. december 1994  

 inspicerede jeg Statsfængslet i Ringe.
I tilslutning hertil modtog jeg  

 supplerende materiale/oplysninger i anledning af nogle spørgsmål under  

 inspektionen.
1. Indledning Ombudsmanden har en gang  

 tidligere - i 1981 - inspiceret Statsfængslet i Ringe.
Ombudsmandens rapport  

 om  

 denne inspektion er optrykt i Folketingets Ombudsmands beretning for 1981, s.  

 150-152.
 Inspektionen den 14. og 15.  

 december 1994 fulgte følgende program:
·  

  

 	  

 Indledende samtale med fængselsinspektøren, ·  

  

 	  

 møde med samarbejdsudvalget, ·  

  

 	  

 møde med talsmændene, ·  

  

 	  

 rundgang i fængslet, ·  

  

 	  

 samtaler med indsatte, og ·  

  

 	  

 afsluttende samtale med  

 fængselsinspektøren.
 I forbindelse med  

 inspektionen modtog jeg rapportmateriale, jf. nærmere nedenfor.
 2. Bygningsmæssige forhold m.v.
Statsfængslet i Ringe er et  

 lukket fængsel der er taget i brug i januar 1976. Det har plads til i alt 86  

 indsatte.
Fængslet modtager mandlige og kvindelige indsatte - herunder par -  

 fra hele landet.
Mændene må normalt ikke være over 23 år ved indsættelsen,  

 mens  

 der ikke er nogen aldersgrænse for kvinderne.
På tidspunktet for inspektionen  

 var der ca. 20 kvindelige indsatte i fængslet.
Fængselsinspektøren oplyste at  

 det generelt går godt med kvinder og mænd sammen, men det kan dog være et  

 problem når der er stor aldersforskel mellem kvinderne og de unge mænd.
Fængslet er bygget på en  

 bakke med et fald på ca.  

 16 meter.  

 Det falder derfor naturligt ind i landskabet der ikke skæmmes af den  

 5 meter  

 høje ringmur, der er anbragt  

 i en bred grøft så den stort set er skjult udefra.
Indefra er det muligt (fra  

 administrationsbygningen der ligger fortil i fængslet) at se ud over muren på  

 markerne omkring fængslet.
 Ved inspektionen i 1981 fandt  

 ombudsmanden at de bygningsmæssige forhold var af en tilfredsstillende  

 standard.
Fængslet består af 6  

  

 beboelsesafdelinger  

  

 der udgår fra en  

 lang fællesgang som tænder på en kam.
Alle afdelinger har et blandet belæg af  

 både mænd og kvinder, men en af afdelingerne er indrettet som en særlig  

 familieafdeling (afsnit 2). På denne afdeling kan medtages børn op til 1 år.  

 Børn bliver dog ikke "smidt ud" når de fylder 1 år, hvis hensynet  

 til  

 barnets tarv ikke taler imod at det bliver boende.
Da jeg besøgte fængslet  

 var  

 der ét barn på afdelingen.
 En anden afdeling er  

 indrettet som kontraktfængselsafdeling (afsnit 6). Denne afdeling er nærmere  

 omtalt nedenfor under punkt 6.
 De svageste indsatte er  

 anbragt på en særlig beskyttet afdeling (afsnit 1).
 Der er således for så vidt  

 tale om i alt 3 specialafdelinger.
 Afsnit 1 og  

 kontraktfængselsafdelingen har plads til henholdsvis 10 og 12 indsatte, mens  

 de  

 øvrige 4 beboelsesafdelinger har plads til 16 indsatte.
For enden af den ene afdeling  

 (afsnit 1) er fængslets sygeafdeling med 5 sygestuer.
Afsnit 1 og  

 sygeafdelingen  

 var på tidspunktet for mit besøg under istandsættelse.  

 Kontraktfængselsafdelingen var nyistandsat.
Hver afdeling er indrettet  

 med 2 opholdsstuer, den ene med farvefjernsyn, en spisestue og i tilslutning  

 hertil et åbent veludstyret køkken (med 2 vaske). De gamle komfurer var for  

 nyligt blevet udskiftet med 2 x 4 kogeplader og 2 vægovne (bortset fra på  

 afsnit 1, hvor det ville ske i forbindelse med istandsættelsen). Der er  

 endvidere 2 toiletter og baderum med 2 brusere samt et rum med vaskemaskine  

 og  

 tørretumbler.
På afdelingerne var der en tavle med informationer, bl.a. om  

 fritidsaktiviteter.
To afdelinger (afsnit 1 og 3) havde en pc'er stående.  

 Flere  

 afdelinger havde også grønne planter.
Der var endvidere (på forsøgsbasis)  

 opsat telefonbokse på alle afdelingerne, jf. herom nedenfor under punkt 7c.
Det generelle indtryk af  

 afdelingerne var at de var pæne, veludstyrede og godt vedligeholdte.
På  

 afsnit  

 6 (kontraktfængselsafdelingen) bemærkede jeg at en efeu havde banet sig vej  

 ind gennem muren i hjørnet af køkkenet.
Cellerne er på ca. 7-  

 8 m2  

 og er møbleret med de  

 samme standardmøbler som findes i nyere eller moderniserede fængsler og  

 arresthuse (briks, stol, bord, sofabord og reol). Alle celler har endvidere  

 vask, køleskab og fælles fjernsynsantennestik.
De fleste indsatte har eget  

 musikanlæg og/eller TV på cellen.
Der er ikke tremmer for vinduerne.
 Indretningen og vedligeholdelsesstandarden  

 af de celler som jeg så giver mig ikke anledning til bemærkninger.
Under min samtale med  

 talsmændene klagede de over at ydermurerne var meget kolde.
Jeg mærkede  

 derfor  

 under rundgangen på væggene og konstaterede at de - især på vestsiden - var  

 meget kolde.
Jeg bemærkede også at en indsat havde hængt et vattæppe op foran  

 vinduet.
Jeg forelagde klagen for  

 fængselsinspektøren der var bekendt med problemet.
Hun fortalte at de  

 indsatte rådes til at sætte deres senge op af skillevæggen i stedet for op af  

 ydermuren.
 Jeg modtog efterfølgende et  

 notat om isoleringen af ydervæggene der efter det oplyste opfylder kravene  

 for  

 isolering af lette vægge som dem i Statsfængslet i Ringe.
Jeg henleder direktoratets  

 opmærksomhed på klagen så direktoratet kan overveje, om der kan gøres noget  

 ved problemet.
Jeg beder om underretning om resultatet af direktoratets  

 overvejelser.
Herudover har jeg ikke grundlag for at gøre mere vedrørende  

 dette spørgsmål.
Talsmændene klagede også over  

 at der ikke var varme på baderummene.
Jeg konstaterede under rundgangen at  

 der  

 på baderummet på sygeafdelingen var en radiator, og at der så vidt ses ikke  

 var noget til hinder for opsætning af radiatorer på baderummene på de øvrige  

 afdelinger, da de nødvendige installationer findes i det tilstødende rum med  

 vaskemaskine m.v.
Jeg finder dog ikke tilstrækkeligt grundlag for at afgive  

 en egentlig henstilling om opsætning af radiatorer på de øvrige baderum.
Under rundvisningen havde  

 nogle indsatte klaget over at der blev slukket for varmen om natten.  

 Fængselsinspektøren oplyste at det er et tilbagevendende klagepunkt.
Varmen  

 styres centralt fra Statsfængslet i Nyborg.
Jeg bad inspektøren om at  

 undersøge hvornår der tændes og slukkes og hvad rumtemperaturen var om  

 natten.  

 Jeg modtog herefter et notat herom.
Fængselsinspektøren oplyste samtidig at  

 en  

 fejl ved varmesystemet var udbedret, og at temperaturen nu var sat op.
Ifølge  

 notatet er der i brugstiden (på hverdage mellem kl. 5.00 - 8.00 og igen  

 mellem  

 kl. 15.00 og 22.00 og på søn- og helligdage mellem kl. 7.00 og 22.00) en  

 rumtemperatur på ca. 21 grader.
Uden for brugstid sænkes temperaturen til 16  

 grader, dog ikke på afsnit 1 (af hensyn til sygeafdelingen). Der er en vis  

 opvarmnings- og afkølingstid.
 Jeg har taget det oplyste til  

 efterretning og foretager mig ikke mere vedrørende dette spørgsmål.
 Mellem de enkelte beboelsesafdelinger  

 er der  

  

 gårdhaver  

  

 med borde og bænke.  

 Der er fri adgang til gårdhaven i døgnets lyse timer (dog senest til kl.  

 21.15,  

 og er det mørkt før kl 17.00 er der mulighed for 1 times ophold i tiden  

 mellem  

 kl. 16.00 - 18.00). En enkelt afdeling (afsnit 1) holdt høns og kaniner i  

 gårdhaven.
Bag beboelsesafdelingerne  

 (helt bagtil i fængslet) er der et stort  

  

 grønt  

 fællesområde.
Her er en fodboldbane, en beachvolleybane, en petanquebane  

 og to trampoliner.
Der er også borde og bænke.
Mellem hver beboelsesafdeling  

 og fællesgangen er et personalekontor hvorfra personalet kan overskue både  

 afdelingen og gangarealet samtidig.  

  

 Fællesgangen  

  

 var udsmykket med (bl.a.) billeder som var lavet af indsatte, og der hang  

 (normalt) også et "hærværksbarometer". Fængslet har nemlig en  

 ordning hvorefter de indsatte får udbetalt det beløb, som "spares"  

 når der ikke begås hærværk.
Pengene kan herefter bruges til indkøb af ting  

 til  

 fælles brug, f.eks. nye møbler til fællesrummene, hvilket indretningen af  

 (nogle af) afdelingerne også bar præg af.
På den anden side af fællesgangen  

 er der  

  

 fælleslokaler  

  

 for de indsatte.  

 De består af lægeværelse, tandlægeklinik, bibliotek, undervisningslokale,  

 et pænt stort edb-rum med i alt 7 pc'ere, lærerværelse, en produktionsskole  

 (P 3 - træ og elektronik), vaskeri, købmandsbutik og et rum til modtagelse af  

 nye indsatte.
Der var tale om pæne, lyse og rene rum.
Vaskeriet var dog lidt  

 rodet.
På biblioteket - der var meget venligt indrettet - bemærkede jeg at  

 der  

 også var udenlandske aviser.
Det har åbent 2 gange om ugen.
I  

 undervisningslokalet var der lyse træborde og -stole, tavle og overhead.
Det  

 havde plads til 8 personer ad gangen.
Modtagelsen var et lille rum med 7-8  

 lænestole,  

 et sofabord og TV med video.
Der var endvidere en reol med forskellige  

 brochurer,  

 bl.a. om AIDS.
På sofabordet stod en kurv med kondomer.
Købmandsbutikken har åbent 2  

 gange om ugen (mandag og fredag). De indsatte handler afsnitsvis under  

 ledsagelse af en funktionær.
Al handel foregår over disken.
Der er opsat en  

 rude, hvorigennem de indsatte kan se vareudbuddet, og de får varerne  

 udleveret  

 gennem en åbning i ruden.
Vareudvalget var pænt, og der var så vidt ses tale  

 om  

 regulære købmandspriser.
Købmandsordningen er omtalt nærmere nedenfor under  

 punkt 5b.
Nedenunder fællesrummene er  

 der 2 produktionsskoler med tilhørende køkkener.
Der er tale om et  

 træværksted (P 2 - træ) og et metalværksted (P 2 - metal) der hver  

 beskæftigede 6 indsatte.
Ved siden af produktionsskolerne er der lokaler til  

 fritidsbrug (hobby-/hyggerum og styrketræningsrum). Hobbyrummet var  

 indrettet med lænestole, borde og reoler med spil.
Det var en smule mørkt.
I  

 tilslutning til dette rum er der et rum hvorfra personalet gennem en rude kan  

 overvåge de indsatte.
Styrketræningsrummet var veludstyret med 7-8  

 træningsbænke,  

 og mange af dem havde fængslet selv lavet.
 Der var ikke forhold ved  

 værkstederne eller de øvrige rum der gav mig anledning til bemærkninger.
Fællesgangen er med 2  

 tværgående gange forbundet med fængslets administrationsbygning.
Den ene  

 forbindelsesgang indeholder isolationsafdeling (i øverste etage) og  

 besøgsafdeling  

 (i underetagen).
På  

  

 isolationsafdelingen  

  

 er der 7 celler.
De var alle i brug under mit  

 besøg, men jeg kunne dog komme til at se en af dem.
Den indeholdt en  

 stålvask,  

 støbt i en konsol, en fast briks med en løs madras og et fast bord.
I cellen  

 lå  

 der plasticbånd til brug for afmærkning af vejarbejde m.v.  

 Fængselsinspektøren  

 fortalte at de frivilligt isolerede på afdelingen arbejdede i cellen for  

 tiden  

 med fremstilling af sådanne bånd.
I tilknytning til isolationsafdelingen var  

 der toilet og baderum med bruseniche.
 Jeg har ingen bemærkninger  

 til indretningen og vedligeholdelsesstandarden af cellen, men baderummet  

 virkede noget slidt og trist at se på.
Fængslet har ikke længere  

 nogen  

  

 sikringscelle.
Den blev nedlagt  

 i 1989 efter en ulykke.
På mit spørgsmål om hvad fængslet så gør, når en  

 indsat  

 "går amok", oplyste fængselsinspektøren at personalet kan anvende  

 skjolde for at komme til den indsatte, der herefter anbringes i isolation.  

 Hvis det ikke er tilstrækkeligt, kan den indsatte også få håndjern på.
Skulle  

 det heller ikke være tilstrækkeligt, kan den indsatte køres til Statsfængslet  

 i Nyborg og anbringes i sikringscelle dér.
Det er endnu ikke sket at en  

 indsat er anbragt i sikringscelle i Nyborg.
En eller to gange er man kørt til  

 Nyborg, men den indsatte faldt under turen så meget til ro at det ikke  

 længere  

 var nødvendigt at anbringe vedkommende i sikringscelle.
 Fængselsinspektøren og  

 personalet er glade for at fængslet ikke har en sikringcelle, og der har ikke  

 på noget tidspunkt været ønsker fra personalets side om at få den igen.  

 Inspektøren mente at personalets tålmodighed rækker længere uden en sådan  

 celle; man er nødt til i stedet at snakke med den indsatte og kommer faktisk  

 langt hermed.
På  

  

 besøgsgangen  

  

 er der 9 besøgsrum på almindelig cellestørrelse.
Jeg  

 fik forevist et rum der indeholdt vask, 2 stole, to hylder (med clockradio og  

 tegneserier), udtræksbriks, lampe, spejl og billede i skifteramme.
Der var et  

 pænt stort vindue.
Rummet var hvid- og blåmalet og pænt holdt.
Selve  

 besøgsgangen var snæver og virkede lidt grå og trist.
Her stod kasser med  

 legetøj og børnebøger m.v.
I en mellemgang stod  

 kaffekander som de besøgende eller de indsatte kan hælde medbragt kaffe over  

 på.
Der er endvidere aflåselige skabe som de besøgende kan opbevare tasker  

 mv.  

 i under besøget.
De besøgende har adgang til toiletter i fængslets forhal der  

 støder op til besøgsafsnittet.
Som udgangspunkt er det kun  

 muligt at få besøg i weekenderne.
Normalt varer besøgene 3-4 timer, men de  

 kan  

 vare hele dagen hvis der er plads.
Dørene er låst under besøgene.
Fængslet  

 udleverer linned og kondomer.
Da klientellet primært er unge er der ikke så  

 tit børn med.
Den ledende overvagtmester,  

 der er kommet til Statsfængslet i Ringe fra Statsfængslet i Nyborg, nævnte  

 under mit møde med samarbejdsudvalget at forholdene for de besøgende i  

 Statsfængslet i Ringe var ualmindeligt trange i forhold til besøgsforholdene  

 i  

 Statsfængslet i Nyborg, men talsmændene havde ikke ønsket færre og større  

 besøgsrum.
Der var ofte pladsproblemer i week-enderne.
 Under min afsluttende samtale  

 med fængselsinpektøren sagde hun at hun hellere vil bruge ressourcer andre  

 steder end på at forbedre besøgslokaliterne, da det er en begrænset gruppe  

 der  

 benytter besøgsrummene og ofte kun i kort tid.
Selv om jeg kan være enig i  

 at de fysiske rammer for besøg kunne være bedre, finder jeg dog ikke at de  

 ligefrem er dårlige, og jeg har derfor ikke grundlag for at henstille  

 forbedring heraf.
Jeg foretager mig derfor ikke mere vedrørende dette  

 spørgsmål.
I  

  

 forhallen  

  

 til fængslet er der udstilling og salg af produkter fra  

 produktionsskolerne.
Der var bl.a. flag i forskellige størrelser,  

 træbørnestole, avisholdere m.v.
Salget foregår fra teknikken der ligger ved  

 siden af forhallen.
 Den anden forbindelsesgang  

 indeholder (foruden gang) personalekantine.
 Administrationsbygningen  

 er forbundet med en bygning med en lille  

  

 kirke  

  

 og en stor  

  

 foredrags-/festsal  

  

 med  

 scene.
Der findes yderligere en fritliggende  

 bygning -  

  

 pavillonen  

  

 - der  

 beskæftiger indsatte fra kontraktfængselsafdelingen.
Pavillonen er købt brugt  

 i februar 1994. Den er meget moderne indrettet og indeholder et pænt stort  

 rum  

 (værksted) på ca. 30-  

 35 m2,  

 et pænt og moderne køkken og et lille kontor.
 Uden for ringmuren  

  

 , men forbundet med den med en ca.  

 70 meter  

 lang betontunnel, findes  

 endelig en værkstedsbygning på ca. 1.600m2  

 og en sportshal på ca.  

 1.500 m2.
I størstedelen af  

  

 værkstedsbygningen  

  

 er der indrettet  

 møbelfabrik, mens der i resten af bygningen er montageværksted.
Værkstederne  

 virkede pæne.
Til disse er knyttet nogle frokoststuer på ca.  

 10 m2. Frokoststuerne var udstyret med  

 2 kogeplader, en vask, et køleskab og et par hylder.
Væggene var mørkeblå  

 eller  

 sorte og der var meget højt til loftet.
I montageværkstedets køkken var der  

 graffitti på væggene.
Frokoststuerne virkede meget slidte, og der var i  

 øvrigt  

 ingen udluftning.
De var ikke egnede til madlavning (bl.a.) på grund af  

 manglende udsugning.
Direktoratet havde hidtil ikke villet godkende brugen af  

 lokalerne til madlavning, men havde nu gjort det, og lokalerne ville derfor  

 blive istandsat.
 Jeg henstiller til fængslet  

 og direktoratet at istandsættelsen af lokalerne, herunder etablering af  

 udsugning, fremskyndes, og jeg beder om at blive underrettet når det er sket.
Sportshallen  

  

 er arkitektonisk meget flot.
Den er stor og indrettet  

 med en håndboldbane i normal størrelse.
Hallen benyttes også i arbejdstiden  

 idet sport er en del af arbejdet på produktionsskolerne.
Da der er personale  

 i møbelfabrikken og i montagen kan hallen anvendes af op til 8 indsatte på én  

 gang i arbejdstiden.
I tilknytning til sportshallen var der et pænt bokserum  

 der også havde plads til opbevaring af bordtennisborde m.v.
 3. Fritidsfaciliteter m.v.
Der holdes regelmæssigt  

 beboermøde på afdelingerne.
Her drøfter personalet og de indsatte hvordan  

 fællesskabet på afdelingen skal fungere.
Hver afdeling har fået tildelt 6.000  

 kr. til fritidsaktiviteter på afdelingen.
Gennem fritidsudvalget, der  

 har en repræsentant fra hver afdeling, tilrettelægger de indsatte sammen med  

 undervisningslederen eller fritidsovervagtmesteren fængslets  

 fritidsaktiviteter,  

 herunder sportsaktiviteter.
På hver afdeling hænger en oversigt over den  

 kommende tids fritidsaktiviteter som de indsatte kan melde sig til.
Sportshallen bruges hver dag.  

 Der kan spilles forskellige former for boldspil, tennis, bordtennis m.v.
Ofte  

 spilles med klubber fra nabolaget idet hallen kan benyttes af personer  

 udefra,  

 hvis de spiller med de indsatte.
Der er endvidere en trampolin i hallen.  

 Bokserummet benytter de indsatte flittigt.
Fængselsinspektøren oplyste at de  

 indsatte herved får mulighed for at afreagere på en fornuftig måde.
 Der skal i fritiden være 2  

 fængselsfunktionærer til stede når hallen benyttes, dog kun 1 når det er  

 indsatte  

 fra kontraktfængselsafdelingen der benytter den.
På fængslets grønne områder -  

 der bruges flittigt i sommerhalvåret -kan der spilles bold, beachvolley,  

 petanque (boule) m.v., og der findes som nævnt også trampoliner.
Enkelte  

 gange  

 gives der mulighed for ridning langs ringmuren.
 De indsatte kan også benytte  

 fængslets festsal hvor der er en scene og udstyr til teater m.v.
Indsatte der har tilladelse  

 til uledsaget udgang kommer også på udflugter uden for fængslet.
Det kan  

 f.eks.  

 være cykelture, skovture, en tur i svømmehal mv.
På  

 kontraktfængselsafdelingen  

 søger man så vidt muligt at komme ud af huset en gang om ugen.
4. Arbejdspladserne I fængslet er der følgende  

 arbejdspladser:
a.
Møbelfabrikken  

  

 , der er den største arbejdsplads og beskæftiger i  

 alt 25 indsatte.
Fabrikken fremstiller hovedsageligt jalousiskabe og reoler  

 til  

 statens kontorer.
Der er 2 værkmestre og 3 fængselsfunktionærer knyttet til  

 fabrikken.
b.
Montageværktedet  

  

 , der beskæftiger op til 10 indsatte og udfører  

 mindre arbejdsopgaver som pakkearbejde, syning af værkstedsforklæder m.v.
Der  

 er 1 værkmester og 1 fængselsfunktionær knyttet til værkstedet.
c.
Produktionsskolerne  

  

 , som er etableret for at tilgodese  

 indsatte, som ikke har nogen arbejdsmæssig erfaring og kun ringe  

 skolekundskaber.  

 Hovedformålet er derfor at give disse indsatte elementære skolekundskaber og  

 nogen arbejdsmæssig erfaring, og undervisning og praktisk arbejde er derfor  

 kombineret.
Der er i alt 4  

 produktionsskoler der beskæftiger i alt 28 indsatte.
Hver skole har en  

 faglærer  

 og en fængselsfunktionær tilknyttet.
En af skolerne (P 1) er  

 beliggende på den særligt beskyttede afdeling.
Ved siden af arbejdet på denne  

 afdeling får de indsatte undervisning af socialpædagogisk art i almindelig  

 daglig livsførelse.
Indsatte fra denne afdeling kan dog også arbejde på de  

 andre produktionsskoler.
De tre øvrige  

 produktionsskoler udgør henholdsvis et træværksted (P 2 - træ), et  

 metalværksted  

 (P 2 - metal) og et træ- og elektronikværksted (P 3). På sidstnævnte værksted  

 blev der for tiden fremstillet styrketræningsbænke til en idrætsforening.
På  

 træværkstedet blev der for tiden fremstillet kasser til opbevaring af  

 brochurer  

 og til opsætning på offentlige steder, f.eks. ved skove.
En af de ansatte på et af  

 produktionsværkstederne fortalte at man lærer de indsatte, at der er en ting  

 ad  

 gangen der skal lykkes.
Når det så er lykkedes kan man lave noget der er lidt  

 sværere.
Der er belønning for veludført arbejde, f.eks. i form af en (ekstra)  

 tur over i sportshallen eller computerspil.
d.
Rengøring og vedligeholdelse m.v.  

  

 Fængslet har et mindre  

 rengørings- og vedligeholdelseshold der holder fængslets fællesarealer m.v.  

 Vaskeriet  

 fungerer også som arbejdsplads for én person.
e.
Kontraktfængselsafdelingen  

  

 har 2 særskilte arbejdspladser.
Nogle  

 arbejder i pavillonen med varieret beskæftigelse.
Da jeg besøgte fængslet  

 fremstillede de indsatte gipsting.
Andre arbejder uden for fængslet hvor de  

 på  

 daværende tidspunkt var i færd med at renovere et tag på en af Skov- og  

 Naturstyrelsens bygninger.
 Forholdene på arbejdspladserne  

 giver mig ikke anledning til bemærkninger (bortset fra frokoststuerne, jf.  

 punkt 2 ovenfor).
5. Selvforplejning og selvforvaltning Statsfængslet i Ringe har  

 lige fra starten haft selvforplejning - dvs. også før indførelse af  

 AUF-struktur (Arbejde, Undervisning og Fritid) i fængslerne mv.
Det har  

 således  

 fra fængslets start været hensigten at lade de indsatte få størst mulig  

 indflydelse og ansvar for deres personlige forhold.
De indsatte skal selv  

 sørge for at få løst alle praktiske spørgsmål i dagligdagen, så som  

 madlavning,  

 rengøring af egen celle, vask af eget tøj og sengetøj mv.
a.
Frokostordning.
For at sikre at de indsatte  

 får mindst et måltid mad om dagen trækkes der 16 kr. om dagen fra  

 kostpengene.  

 De indsatte kan ikke blive fritaget herfra, men er efter det oplyste også  

 glade  

 for ordningen.
De 16 kr. pr. indsat udbetales til madgrupper der laver (varm)  

 mad til frokost.
De indsatte har derfor også et vist kendskab til madlavning  

 når de forlader fængslet.
Maden tilberedes og spises på arbejdspladserne.
Det blev over for mig oplyst  

 at direktoratet havde ment, at ordningen var i strid med  

 selvforplejningsprincipperne, og at direktoratet derfor oprindeligt ikke  

 havde villet tillade den.
På grund af det unge klientel havde direktoratet  

 imidlertid ændret opfattelse.
 Jeg har på det foreliggende  

 grundlag ikke bemærkninger til frokostordningen.
b.
Købmandsordning Jeg har tidligere generelt  

 over for direktoratet rejst spørgsmålet om driften af købmandsbutikkerne i de  

 lukkede fængsler, jf.
Folketingets Ombudsmands beretning for 1993, s. 132ff.  

 Jeg udtalte i denne sag at kriminalforsorgen har en særlig pligt til at  

 sikre,  

 at selvforplejningen kan ske på en tilfredsstillende ernæringsrigtig måde  

 inden  

 for de økonomiske rammer som de indsatte har.
Jeg udtalte også at  

 kriminalforsorgen enten måtte ændre driften af købmandsbutikkerne eller  

 kostbeløbets størrelse hvis det viste sig umuligt at sælge varer til samme  

 pris  

 og af samme kvalitet som i forretninger uden for fængslerne.
Jeg fandt dog  

 ikke konkret anledning til at foretage mig mere i sagen, og jeg lagde herved  

 vægt på at direktoratet var opmærksom på eventuelle problemer i forbindelse  

 med prisniveauet m.v. i butikkerne, og at fængslerne til stadighed følger  

 driften af butikkerne og kontrollerer om priserne er rimelige og om der er  

 varer på tilbud.
På forespørgsel oplyste  

 fængselsinspektøren at det også i Statsfængslet i Ringe var et problem for  

 lokale købmænd at drive købmandsbutik i fængslet.
Der er (og skal være) samme  

 priser i butikken i fængslet som udenfor, men det giver underskud og  

 købmændene  

 holder i gennemsnit kun 1 år.
Der er i øvrigt næsten ingen tilbud i butikken  

 (som der skal være).
 Jeg fortalte at jeg var  

 opmærksom på problemet, og at jeg ville drøfte det med direktoratet (jf.  

 nærmere nedenfor).
Fængslet har efter min  

 anmodning sendt mig en kopi af aftalen med købmanden.
Heri er krav om at  

 sortimentet skal svare til sortimentet i en tilsvarende forretning uden for  

 fængslet.
Varerne skal sælges til samme priser som gældende i forpagterens  

 egen  

 forretning eller i den forretning de kommer fra, og der skal være tilbud hver  

 14. dag på mindst 8 forskellige varer inklusiv fersk kød.
Denne kontrakt  

 giver  

 mig ikke i sig selv anledning til bemærkninger.
Under min (senere) samtale  

 med talsmændene klagede de over at aftalen om tilbud hver 14. dag ikke blev  

 overholdt.
Der var kun få tilbud, og de tilbud der var var forkerte, idet der  

 som regel var tale om tilbud på flere varer af samme slags til en billigere  

 pris fremfor at prisen på en vare var nedsat.
De indsatte havde derfor svært  

 ved at få pengene til at slå til.
Talsmændene klagede også  

 over at der blev solgt for gamle varer, at der var lang leveringstid på  

 forudbestilte varer som f.eks. vaskepulver til allergikere, fuglekridt m.v.,  

 og at købmanden stillede krav om forudbetaling af sådanne varer.
Vareudvalget  

 var efter deres mening også for lille.
 Jeg fortalte (også) talsmændene  

 at jeg var bekendt med problemet med at få købmandsforretninger i fængslerne  

 til at fungere, og at jeg ved min rundgang ville se efter om der var for  

 gamle  

 varer.
 Varesortimentet giver mig  

 som nævnt under punkt 2 ikke anledning til bemærkninger.
Fængslet har pligt til  

 løbende at føre tilsyn med at forpagteren overholder kontrakten.
Da  

 kontrakten  

 efter både talsmændenes og fængslets egne oplysninger ikke overholdes for så  

 vidt angår tilbud, henstiller jeg til fængslet at påtale dette over for  

 forpagteren.
Ved tilfældige stikprøver  

 fandt jeg en del varer der havde overskredet sidste salgsdato.
Jeg henstiller  

 derfor også at fængslet påtaler dette over for forpagteren.
 Jeg beder om underretning om  

 hvad der videre sker i anledning af mine henstillinger.
 Jeg går i øvrigt ud fra at  

 fængslet fremover løbende fører tilsyn med at kontrakten overholdes og  

 påtaler  

 hvis det ikke sker.
Jeg går også ud fra at  

 fængslet viderebringer talsmændenes klage over leveringstid og krav om  

 forudbetaling for forudbestilte varer til forpagteren.
Jeg har ikke grundlag  

 for at gøre mere ved dette.
 Jeg har drøftet  

 købmandsordningen med direktoratet som fortsat vil være opmærksom på de  

 anførte  

 problemer.
Talsmændenes eksempel med  

 vaskepulver til allergikere gav mig anledning til at stille spørgsmålet om  

 fængslet stillede vaskepulver til rådighed for de indsatte.
Talsmændene  

 svarede  

 at det gjorde fængslet, men kun én slags.
Fængselsinspektøren bekræftede  

 dette  

 og oplyste at fængslet ikke havde økonomisk mulighed for også at stille  

 vaskepulver til allergikere til rådighed.
Fængslet havde ikke pligt til at  

 stille vaskepulver til rådighed så hvis alle skulle stilles ens, ville det  

 indebære at fængslet fremover slet ikke stiller vaskepulver til rådighed.
6. Kontraktfængselsafdelingen Ca. 80 % af de indsatte er  

 stofmisbrugere ved indsættelsen, og stoffer er i det hele taget et stort  

 problem i fængslet.
Fængselsinspektøren fortalte under mit besøg at  

 visitation  

 og (hårde) disciplinærstraffe ikke havde den ønskede effekt, og at fængslet  

 derfor i stedet først og fremmest søgte at motivere de indsatte - gennem  

 samtaler  

 og aktivering - til at holde sig fra stoffer.
For at begrænse narko i  

 fængslerne er der bl.a. i Statsfængslet i Ringe iværksat et forsøg med en  

 kontraktfængselsafdeling.
Afdelingen åbnede den 31. januar 1994, og har plads  

 til 12 indsatte, men der har gennemsnitligt (kun) været 7 indsatte samtidig  

 på  

 afdelingen.
Under mine møder med  

 fængselsinspektøren og med samarbejdsudvalget spurgte jeg til erfaringerne  

 med  

 afdelingen, og jeg fik at vide at de var gode.
Jeg har efter anmodning senere  

 modtaget et notat (af 6. januar 1995) fra fængselsinspektøren og en brochure  

 om denne afdeling.
Formålet med afdelingen er  

 at give stofmisbrugere et tilbud om en stoffri afsoning og motivere dem til  

 at  

 leve en stoffri tilværelse også efter løsladelsen.
Indsatte på afdelingen har  

 skrevet under på en kontrakt om ikke at bruge, opbevare eller handle med  

 narkotika og om aktivt at deltage i afdelingens aktiviteter.
Afdelingen  

 tilbyder til gengæld lidt større frihed og støtte til den enkelte indsatte.
Der stilles i begyndelsen  

 krav om aflæggelse af daglige og senere flere ugentlige urinprøver.
Indsatte  

 der tager narkotika under opholdet på afdelingen bortvises øjeblikkeligt, men  

 vil efter en karantæneperiode kunne få behandlet en ny ansøgning om ophold på  

 afdelingen.
 Afdelingen kan også - og vil  

 meget gerne - modtage et mindre antal ikke stofmisbrugere som kan/skal støtte  

 de øvrige indsatte, men i praksis har der (indtil notatet af 6. januar 1995)  

 kun været stofmisbrugere på afdelingen.
På det tidspunkt havde i alt  

 26 indsatte (22 mænd og 4 kvinder) haft ophold på afdelingen, og et ophold på  

 afdelingen har varet mellem 1 og 26 uger.
Generelt har der været tale om  

 indsatte der har været hårdt medtaget af stofmisbrug, og som afsoner ikke  

 helt  

 korte domme for i mange tilfælde alvorlig kriminalitet.
Ca. halvdelen af dem  

 har ikke været i fængsel før. 14 er blevet bortvist på grund af stofmisbrug,  

 men flere af dem er blevet løsladt eller udstationeret i en væsentlig mere  

 stabiliseret situation end det ellers ville have været tilfældet.
Der er  

 konstant indsatte på venteliste til afdelingen.
På samme tidspunkt (6. januar  

 1995) var i alt 5 personer blevet løsladt eller udstationeret fra afdelingen.  

 Fængslet ved at de 4 er i gode forløb, mens man ikke har haft kontakt med den  

 sidste.
Under mit besøg fortalte fængselsinspektøren at de løsladte faktisk  

 holdt sammen og holdt kontakt (telefonisk) med fængslet.
Et medlem af  

 samarbejdsudvalget fortalte at det er meget opslidende at arbejde på  

 kontraktfængselsafdelingen, fordi de indsatte hele tiden skal aktiveres for  

 at  

 aflede tankerne fra stofferne.
Det havde især i starten været hårdt arbejde  

 fordi det havde været svært at få de indsatte til at deltage, men det var  

 ikke  

 længere noget problem.
Afdelingen fungerede godt nu, men det var stadig hårdt  

 arbejde, så fængslet kunne godt bruge mere personale.
Godt nok havde fængslet  

 pr. 1. januar 1995 fået bevilget yderligere 2 fængselsfunktionærer til  

 afdelingen, men på trods af dette havde kontraktfængselsafdelingen i  

 Statsfængslet  

 i Ringe stadig færre ressourcer end kontraktfængselsafdelingen i  

 Statsfængslet i Nyborg.
Overvagtmesteren syntes at beliggenheden  

 af afdelingen tæt ved de øvrige afdelinger var et problem fordi de indsatte  

 havde for nem adgang til narko.
Han sammenlignede med afdelingen i  

 Statsfængslet i Nyborg, der ligger i en separat bygning for sig selv.  

 Fængselsinspektøren oplyste at det var et bevidst valg at lade  

 kontraktfængselsafdelingen  

 ligge tæt på de øvrige afdelinger, da man ville se om det kunne lade sig gøre  

 at lade stofmisbrugere leve "mellem stofferne".
Som udgangspunkt skal den  

 indsatte have mindst 6 måneders afsoning tilbage (til forventet  

 prøveløsladelse)  

 for at kunne komme på kontraktfængselsafdelingen.
Under min samtale med  

 talsmændene klagede de over at mange som gerne ville på  

 kontraktfængselsafdelingen  

 ikke kunne komme det enten fordi de havde for kort eller for lang tid tilbage  

 at afsone i.
 Jeg forelagde klagen for  

 fængselsinspektøren der oplyste at 6 måneders reglen fraviges hvis der er  

 konkret grund til det.
Spørgsmålet om anbringelse af  

 en indsat på afdelingen behandles først på et afsnitsmøde på den indsattes  

 egen  

 afdeling, og herefter på afsnitsmøde på kontraktfængselsafdelingen der har  

 kompetencen til at træffe afgørelse for så vidt angår indsatte der er i  

 huset.  

 Afdelingens beboere kommer også med deres mening.
Der kan også ske  

 anbringelse  

 direkte fra arresthus.
Det vurderes ud fra anmeldelsespapirerne og efter  

 samtale med den pågældende i arresthuset.
Jeg har efter anmodning  

 modtaget et notat om reststraffen (beregnet fra datoen for indsættelse på  

 kontraktfængselsafdelingen til datoen for forventet prøveløsladelse) for de  

 10  

 personer der den 9. februar 1995 var indsat på afdelingen.
Reststraffene lå  

 mellem 3 måneder og 2 år og 2 måneder. 4 havde under 6 måneders afsoning  

 tilbage og 4 havde over 9 måneders afsoning tilbage da de blev anbragt på  

 afdelingen.
Jeg har ingen bemærkninger  

 til at der som udgangspunkt er et krav om at den indsatte skal have mindst 6  

 måneders afsoning tilbage for at kunne blive anbragt på  

 kontraktfængselsafdelingen.
For at et ophold på denne afdeling skal virke  

 efter  

 hensigten hermed, må det nødvendigvis have en vis varighed.
 Da 6 måneders reglen fraviges  

 efter et konkret skøn, hvilket også fremgår af oplysningerne om reststraffene  

 for de indsatte der var på afdelingen den 9. februar 1995, har jeg ikke  

 grundlag for at foretage mig mere vedrørende spørgsmålet om anbringelse på  

 kontraktfængselsafdelingen.
 Jeg har i øvrigt drøftet  

 afdelingen med direktoratet, og jeg har henledt direktoratets opmærksomhed på  

 det ovenfor anførte, herunder spørgsmålet om ressourcetildelinger til  

 afdelingen,  

 for at det kan indgå i den evaluering som direktoratet er i færd med at  

 foretage.
 Jeg beder direktoratet om at underrette  

 mig om resultatet af evalueringen, men foretager mig ellers på det  

 foreliggende grundlag ikke mere vedrørende dette spørgsmål.
7. Samtale med talsmændene Jeg indledte samtalen med  

 talsmændene med en kort orientering om formålet med inspektionen, og om de  

 muligheder som ombudsmanden har for at behandle eventuelle problemer.  

 Bagefter  

 fik talsmændene alle lejlighed til at fremføre de generelle forhold som de  

 ønskede at klage over.
Udover de spørgsmål der er behandlet under de enkelte  

 afsnit ovenfor blev der rejst følgende spørgsmål:
a.
Undervisning Talsmændene var utilfredse  

 med at der ikke var almindelig skoleundervisning, især fordi der var mange  

 langtidsindsatte i fængslet.
Det var især dansk og sprogundervisning som  

 havde  

 interessen.
De havde fået oplyst at der måske ville komme undervisning på 9.  

 -  

 10. klasses niveau efter nytår, men kun 2 gange om ugen.
For tiden var der  

 kun  

 undervisning i edb.
Talsmændene var alle enige om at der ville være bred  

 opbakning til egentlig klasseundervisning i dansk og sprog.
Jeg forelagde klagen for  

 inspektøren der oplyste, at fængslet tidligere har haft egentlig  

 klasseundervisning i dagtimerne (dagskole). Man ophørte imidlertid med det  

 fordi de indsatte ikke magtede undervisning en hel dag.
De der modtager  

 undervisning går nu i stedet fra nogle timer i arbejdstiden.
Om undervisningen af de  

 indsatte oplyste inspektøren i øvrigt at der var behov for basal  

 undervisning.  

 Undervisningslederen er til stede ved modtagelsen af de indsatte med henblik  

 på  

 at vurdere deres behov og ønsker.
Personalet har endvidere pligt til at være  

 opmærksom på indsatte der skønnes at have behov for undervisning, og i givet  

 fald sørge for at de så får undervisning.
 Der er knyttet lærere til  

 alle produktionsskoler hvor der sideløbende med arbejdet gives almen  

 undervisning  

 i dansk og matematik m.v.
Der gives tilbud både om  

 specialundervisning og enkeltfagsundervisning der kan stykkes sammen til  

 kompetencegivende uddannelser.
Der undervises således også på 9.-10. klasses  

 niveau.
Der er også altid nogle der genopfrisker deres skolekundskaber.
Der  

 er  

 typisk tale om dansk og matematikundervisning.
Som et særligt forsøg  

 tilbydes de indsatte undervisning i "cognitive skills"  

 (færdighedstræning).  

 Formålet hermed er at give de indsatte en social kompetence så de i givne  

 situationer har flere valgmuligheder og i praksis vælger ikke kriminelle  

 løsninger fremfor kriminelle.
Et kursus varer 10 uger, og der undervises 4  

 gange om ugen i lektioner af 2 timer.
Jeg fik udleveret materiale om dette  

 kursus.
I efteråret 1994 havde de første 2 hold gennemført undervisningen.
De  

 indsatte har været glade for undervisningen, og fængslet har kunnet mærke en  

 ændring i positiv retning af de indsattes adfærd.
På grund af manglende  

 ressourcer kan fængslet imidlertid ikke gennemføre så mange kurser som  

 ønsket.
Jeg må efter det oplyste  

 lægge til grund at de indsatte tilbydes relevant undervisning, og at deres  

 ønsker så vidt muligt imødekommes.
Problemet er (alene) at der ikke er  

 almindelig klasseundervisning (dagskole), men at de indsatte i stedet går  

 fra nogle timer for at modtage undervisning.
Da talsmændene mener at der er  

 bred opbakning til (genindførelse af) almindelig klasseundervisning,  

 henstiller  

 jeg til fængslet at undersøge dette spørgsmål nærmere med henblik på  

 stillingtagen til om der på ny bør indføres sådan undervisning.
 Jeg beder om oplysning om  

 hvad der videre sker i sagen.
 Hvis talsmændene er  

 utilfredse med uddannelsesmulighederne i fængslet, må jeg henvise dem til at  

 klage  

 til fængselsledelsen og - hvis de ikke er tilfredse med fængslets svar - at  

 klage til direktoratet.
b.
Langtidsafdeling Talsmændene ville gerne have  

 en afdeling for indsatte med lange straffe.
Der var nemlig efter talsmændenes  

 opfattelse andre hensyn at tage til dem end til indsatte med korte straffe.  

 De  

 langtidsdømte har en anden rytme end korttidsdømte, og sidstnævnte manglede  

 respekt over for de andre. Ønsket havde været fremført overfor inspektøren  

 der  

 havde afvist det med den begrundelse at man ikke ønskede flere  

 specialafdelinger.
Fængselsinspektøren  

 bekræftede at hun ikke ønskede en sådan afdeling.
Hun mente dels at de  

 indsatte  

 bør blandes mest muligt, og dels at fængslet ikke kunne bære endnu en  

 specialafdeling.
Hun mente heller ikke at det var godt at de indsatte boede  

 sammen med de samme gennem længere tid.
Det kom herved også i betragtning at  

 de  

 indsatte ikke selv har valgt hvem de bor sammen med i et fængsel.
Selv om fængslet (således)  

 ikke gør noget specielt for at sætte langtidsfolk sammen, vil flere  

 langtidsfolk dog i praksis blive placeret på samme afdeling.
Placeringen af  

 de  

 indsatte sker på grundlag af anmeldelsespapirer, men indsatte der tidligere  

 har  

 været indsat i fængslet vil normalt blive placeret på samme afdeling som  

 sidst.  

 Er der konkrete problemer med sammensætningen, spreder man de indsatte.
 Jeg tager det oplyste om  

 baggrunden for ikke at imødekomme ønsket om en langtidsafdeling til  

 efterretning, og foretager mig ikke mere vedrørende dette spørgsmål.
c) Telefonering Efter tilladelse fra  

 direktoratet er der på forsøgsbasis opstillet korttelefoner i Statsfængslet i  

 Ringe (og i Statsfængslet i Vridsløselille). Der er opsat en telefon på hver  

 af beboelsesafdelingerne.
Telefonerne blev opsat i efteråret 1994.  

 Forsøgsperioden var oprindelig 6 måneder, men er senere forlænget yderligere  

 6  

 måneder efter indberetning fra fængslet om at der ikke har været problemer  

 med  

 ordningen.
Hver indsat kan højst ringe  

 til 4 i forvejen godkendte numre.
De skal tilhøre personer som den indsatte  

 vil kunne få udgangstilladelse til.
Der kan ikke ringes til  

 afdelingstelefonerne.
Misbrug kan medføre inddragelse af tilladelsen.
De indsatte var glade for  

 ordningen, men det var meget dyrt da opringningerne skal betales af  

 kostpengene.
Udlændinge der kunne ringe til pårørende i udlandet var særligt  

 ramt heraf.
Tidligere havde de indsatte kunnet ringe gratis fra fængslets  

 telefoner - omend kun i særlige tilfælde.
Fængselsinspektøren fortalte  

 at korttelefonerne er et supplement til den gældende regel (§ 25 i besøgs- og  

 brevvekslingscirkulæret) om at de indsatte kan få lov til at telefonere i  

 særlige tilfælde (krisesituationer). De indsatte kan derfor stadig ringe  

 gratis fra fængslets telefoner i særlige tilfælde, og de er orienteret herom  

 ved en skriflig meddelelse.
Indtil opstilling af korttelefonerne havde  

 fængslet imidlertid fortolket cirkulærets regel liberalt.
Når man ikke  

 længere gjorde det skyldes det at de indsatte ellers ville påstå, at alle  

 opringninger var omfattet af reglen i cirkulæret.
Det er dobbelt så dyrt at  

 ringe fra afdelingstelefonerne som fra almindelige telefoner.
Fyns Telefon  

 havde afslået at nedsætte taksten (bl.a.) fordi man ikke ville give fængslet  

 en  

 særordning.
Udlændinge har samme vilkår  

 som de øvrige, men på grund af de høje takster giver fængslet et tilskud (på  

 200 kr. om måneden) til udlændinge der skal udvises, hvis deres nære  

 pårørende  

 bor inden for takstzone 10 og 11. Når fængslet har valgt at give tilskud  

 fremfor at give udlændingene adgang til at ringe fra fængslets telefoner,  

 skyldes det at fængslet ifølge kontrakten med Fyns Telefon selv skal betale  

 halvdelen af den manglende omsætning, hvis der fra de enkelte telefoner  

 ringes  

 for under 20.000 kr. om året.
Fængselsinspektøren oplyste at Statsfængslet  

 på Søbysøgård havde en bedre ordning, men den var også indgået tidligere.
 Jeg har efter anmodning fået  

 kopi af kontrakten og andet materiale om aftalen samt kopi af fængslets (nye)  

 meddelelse (af 6. januar 1995), hvoraf fremgår at der fortsat er adgang til  

 at  

 benytte fængslets telefoner i "helt ekstraordinære tilfælde".
 Betalingstelefoner på områder  

 hvortil offentligheden umiddelbart har adgang må kun etableres/drives af  

 indehaveren af en koncession (§ 2, stk. 1, i bekendtgørelse nr. 985 af 11.  

 december  

 1992 om betalingstelefoner). På øvrige lokaliteter (herunder i fængsler) kan  

 betalingstelefoner etableres og drives af andre (bekendtgørelsens § 2, stk.  

 2).  

 Koncession er givet til Tele Danmark A/S (som ejer Fyns Telefon). Tele  

 Danmark  

 A/S fastsætter selv sine takster der dog skal godkendes af ministeren (nu  

 forskningsministeren, der har delegeret sin kompetence til Telestyrelsen),  

 jf. § 5 i koncessionen (bekendtgørelse nr. 167 af 10. marts 1994).  

 Telestyrelsen har godkendt at taksten for benyttelse af offentlige  

 betalingstelefoner er dobbelt så høj som taksten for benyttelse af  

 almindelige  

 telefoner.
 Allerede fordi  

 telefonordningen alene er en forsøgsordning finder jeg ikke anledning til at  

 foretage mig mere vedrørende spørgsmålet om etablering og drift af  

 telefonerne.  

 Jeg har bedt direktoratet om at underrette mig om resultatet af evalueringen  

 af  

 telefonordningen.
 Det kan ikke give mig  

 anledning til bemærkninger at fængslet efter opstilling af telefonerne ikke  

 længere administrerer reglen i § 25 i cirkulæret lempeligt.
 Da de indsatte er gjort  

 bekendt med at det stadig er muligt at ringe gratis fra fængslets telefoner i  

 krisesituationer, foretager jeg mig ikke mere vedrørende spørgsmålet om  

 telefonering.
d) Cellevisitation Talsmændene klagede over at  

 fængslet ikke overholdt reglen om at der efter cellevisitation skal lægges en  

 seddel i cellen med oplysning om, at cellen har været visiteret og hvem der  

 har  

 medvirket hertil.
De indsatte havde klaget til direktoratet og også modtaget  

 en  

 beklagelse.
Det skete stadig at der var forsvundet ting eller penge efter en  

 visitation, og da de indsatte selv har nøgle til deres celler, er det svært  

 at  

 få forsvundne ting erstattet.
Jeg orienterede fængselsinspektøren  

 om klagen.
Jeg fik efterfølgende efter anmodning en kopi af direktoratets  

 afgørelse i den sag som talsmændene hentydede til.
Den vedrørte en klage over  

 at der ikke var blevet udarbejdet en liste over effekter, som var blevet  

 taget  

 i bevaring ved en cellevisitation.
Efter § 6, stk. 1, i direktoratets  

 cirkulære om visitation af de indsatte og deres opholdsrum skal der altid  

 udarbejdes  

 en fortegnelse over effekter der tages i bevaring ved visitation, og den  

 indsatte skal have udleveret en sådan liste.
Er der tale om den indsattes  

 egne  

 effekter, skal den indsatte også gøres bekendt med grunden til at genstandene  

 er taget i bevaring.
Fængslet havde i sagen beklaget at den indsatte ikke  

 havde  

 fået udleveret den udarbejdede fortegnelse over de effekter, der var taget i  

 bevaring.
Sagen vedrørte (således) ikke  

 det generelle spørgsmål om den indsatte ved enhver cellevisitation - dvs.  

 også  

 når der ikke tages noget i bevaring - skal gøres bekendt med, at der har  

 fundet  

 visitation sted og hvem der har foretaget den.
Der er hverken i direktoratets  

 cirkulære om visitation eller i statsfængslets egen regelsamling (som jeg har  

 indhentet kopi af forud for inspektionen) en regel der udtrykkeligt pålægger  

 fængslet at orientere herom.
Efter cirkulærets § 4, stk. 4, skal den indsatte  

 (imidlertid) gøres bekendt med grunden til at der har været foretaget  

 visitation, hvis han/hun anmoder om det.
For at kunne udnytte denne ret, må  

 den  

 indsatte være bekendt med at der har fundet cellevisitation sted, og i  

 bestemmelsen må derfor ligge et krav om at de indsatte altid orienteres når  

 deres celle har været visiteret.
Det kan f.eks. ske ved at der lægges en  

 seddel  

 i cellen herom, hvilket jeg må forstå er normal fremgangsmåde i statsfængslet  

 i Ringe.
Der er derfor tale om en fejl hvis der ikke lægges en seddel  

 (medmindre  

 den indsatte på anden måde orienteres om visitationen).
Jeg går ud fra at  

 fængselsinspektøren orienterer personalet om den generelle klage og om  

 fornødent indskærper at de indsatte altid skal orienteres når deres celler  

 har  

 været visiteret.
Herudover finder jeg ikke anledning til at gøre mere  

 vedrørende dette spørgsmål.
e) Forskelsbehandling Talsmændene mente at de  

 indsatte på afsnit 6 (kontraktfængselsafdelingen) og afsnit 1 (den særligt  

 beskyttede afdeling) blev positivt særbehandlet i forhold til de øvrige  

 indsatte.
 Jeg forelagde klagen for  

 fængselsinspektøren der orienterede om reglerne for og proceduren ved  

 anbringelse på kontraktsfængselsafdelingen (jf. punkt 6 ovenfor).
Den positive særbehandling,  

 som de indsatte på kontraktfængselsafdelingen får, er en del af den aftale  

 der  

 indgås med dem.
De indsatte på afdelingen påtager sig nogle forpligtelser,  

 men  

 får til gengæld forskellige lempelser i afsoningen.
Særbehandlingen sker for  

 at styrke og fastholde de indsattes lyst til at leve et liv uden stoffer.
Jeg  

 har derfor ingen bemærkninger til denne særbehandling.
Da de indsatte på afsnit 1 er  

 de svageste indsatte som har svært ved at finde sig til rette med medindsatte  

 og på en arbejdsplads, kan det heller ikke give mig anledning til  

 bemærkninger  

 at de  

  

 i et vist omfang  

  

 får positiv  

 særbehandling, f.eks. i form af en ekstra tur i sportshallen som belønning  

 for  

 veludført arbejde.
Jeg henviser talsmændene til at klage til  

 fængselsinspektøren (og eventuelt senere) til direktoratet hvis de mener, at  

 der  

 konkret foreligger ubegrundet forskelsbehandling.
f) Modtagelsen Talsmændene klagede over at  

 de indsatte ikke ved modtagelsen blev orienteret om deres rettigheder.
Som  

 eksempel blev nævnt oplysning om "§ 31-udgange" - dvs. udgange til  

 særligt formål.
Talsmændene efterlyste en folder med de vigtigste  

 informationer  

 som kunne udleveres ved modtagelsen.
Jeg spurgte i den forbindelse  

 talsmændene hvordan socialrådgiverordningen fungerede.
De svarede at  

 socialrådgiverne var svære at få fat på; de indsatte møder dem som regel kun  

 under modtagelsesproceduren.
Jeg forelagde klagen for  

 inspektøren, der oplyste at de indsatte ved indsættelsen har en samtale med  

 en  

 fængselsfunktionær om de forskellige sociale problemer der måtte være.  

 Fængselsfunktionærerne har ansvaret for løsning af aktuelle problemer m.v.  

 men  

 fængslets socialrådgivere (forsorgslederen og forsorgsfuldmægtigen) fungerer  

 som bagstoppere for fængselsfunktionærerne.
De indsatte orienteres om denne  

 ordning ved indsættelsen.
Jeg fik i øvrigt kopi af et  

 skema som de indsatte fik udleveret.
Det viste hvad de indsatte i løbet af en  

 uge blev orienteret om i forbindelse med indsættelsen.
Jeg finder at det er en god  

 idé med en folder eller lignende der indeholder de vigtigste oplysninger og  

 informationer  

 om afsoningen m.v.
Jeg henstiller derfor til fængslet at overveje at  

 udarbejde  

 en sådan folder eller lignende skriftligt informationsmateriale.
Jeg foreslår  

 at fængslet i den forbindelse drøfter det nærmere indhold af en sådan folder  

 eller lignende med talsmændene.
 Jeg går i øvrigt ud fra at  

 fængslet samtidig afklarer om der er behov for yderligere orientering ved  

 modtagelsen.
Jeg går også ud fra at de  

 indsatte normalt kan få en samtale med en af  

  

 socialrådgiverne  

  

 hvis de anmoder om det.
Da talsmændene har givet  

 udtryk for at socialrådgiverne er svære at få fat på, henstiller jeg  

 imidlertid  

 at de indsatte ved modtagelsen informeres om deres muligheder for at kontakte  

 socialrådgiverne, f.eks. i den ovenfor nævnte folder eller i lignende  

 informationsmateriale.
 Jeg beder om underretning om  

 hvad der videre sker vedrørende disse spørgsmål.
8. Samtaler med enkelte indsatte Jeg havde samtaler med  

 enkelte indsatte.
En enkelt kunne jeg ikke hjælpe fordi der var tale om  

 forhold  

 der henhørte under domstolene.
De øvrige har modtaget særskilt svar på  

 konkrete  

 sager.
9. Andre forhold Under mine samtaler med  

 fængselsinspektøren og samarbejdsudvalget blev følgende spørgsmål rejst:
a.
Frivillig enrumsanbringelse Fængselsinspektøren fortalte  

 at fængslet havde mange frivilligt isolerede, og at fængslet fulgte antallet  

 tæt.
Det er et problem at der ikke er noget sted at gøre af de frivilligt  

 isolerede bortset fra i isolationsafdelingen og - hvis der ikke er plads der  

 -  

 i sygeafdelingen.
Da jeg besøgte fængslet var der 8 frivilligt enrumsanbragte  

 i fængslet.
Jeg har efterfølgende efter  

 anmodning modtaget et notat (af 9. februar 1995) om de frivilligt  

 enrumsanbragte.
Det fremgår heraf at der i gennemsnit pr. dag i 1994 var 5,3  

 frivilligt enrumsanbragte mod 2,8 i 1993 og 2,4 i 1992. Det store antal i  

 1994  

 skyldtes at fængslet havde haft en lille gruppe indsatte med meget lange  

 ophold  

 i isolationen.
Fængslet havde gjort meget for at lette denne gruppes  

 situation  

 ved at tilbyde fællesskab i isolationen, deltagelse i sport og arbejde på små  

 arbejdspladser med udgangspunkt fra isolationen.
Det var dog ikke lykkedes at  

 få gruppen i fællesskab på almindelige afdelinger eller på den særligt  

 beskyttede afdeling - som i lange perioder ikke havde haft ledige pladser.  

 Inspektøren har til slut i notatet skrevet at hun ikke finder, at  

 isolationsafdelingen  

 er egnet til at huse indsatte med lange isolationsperioder.
Den 9. februar 1995 var der  

 (kun) 2 frivilligt enrumsanbragte.
Den ene af dem havde været frivilligt  

 enrumsanbragt  

 uafbrudt siden 14. november 1994. Der er ikke i notatet nærmere oplysninger  

 om  

 årsagen til at de indsatte i vidt omfang ønsker at være enrumsanbragt.
Efter Direktoratet for  

 Kriminalforsorgens cirkulære om enrumsanbringelse skal en anmodning fra  

 indsatte i lukkede fængsler om at blive anbragt i enrum imødekommes hvis  

 pladsforholdene tillader det (cirkulærets § 2, stk. 1). Selv om der er tale  

 om  

 frivillig anbringelse, må det naturligvis altid give anledning til bekymring  

 når der er mange og/eller meget langvarige frivillige enrumsanbringelser - i  

 hvert fald når det står på gennem en længere periode.
Ud over at lempe  

 forholdene for de enrumsanbragte, bør man derfor overveje måder at løse  

 problemet på.
Hertil er det nødvendigt at kende baggrunden for de mange og  

 lange enrumsanbringelser.
Gennem de kvartalsvis indberetninger som  

 direktoratet  

 modtager fra fængslerne m.v. om anbringelse i enrum (enrumscirkulærets § 7,  

 stk. 2), herunder indberetning om antallet af frivilligt enrumsanbragte,  

 følger  

 direktoratet udviklingen i antallet af (frivilligt) enrumsanbragte i de  

 enkelte institutioner og i institutionerne som helhed, og jeg må gå ud fra at  

 (også) direktoratet på grundlag af disse indberetninger tager stilling til om  

 der - generelt eller konkret - kan/skal foretages noget.
Under hensyn til at der (den  

 9. februar 1995) var sket et betydeligt fald i antallet af frivilligt  

 enrumsanbragte, og jeg mest forstår inspektørens bekymring som et spørgsmål  

 om  

 den fysiske placering af de enrumsanbragte, gør jeg ikke mere vedrørende  

 problemet med hensyn til omfanget og varigheden af de frivillige  

 enrumsanbringelser.
Jeg går ud fra at både fængslet og direktoratet fremover  

 også følger udviklingen og dermed er opmærksomme på om der er grundlag for at  

 gøre  

 noget for at søge at løse problemet.
 Ud over at henlede  

 direktoratets opmærksomhed på inspektørens betragtninger med hensyn til  

 placeringen af indsatte der er anbragt i isolation gennem længere tid, mener  

 jeg (heller) ikke at jeg har grundlag for at foretage mig mere vedrørende  

 dette  

 spørgsmål.
b.
Proceduren ved § 49, stk. 2 anbringelser Forsorgslederen rejste et  

 spørgsmål om sagsbehandlingen i forbindelse med anbringelse efter  

 straffelovens § 49, stk. 2. Efter denne bestemmelse kan en indsat  

 midlertidigt  

 eller for resten af straffetiden overføres til f.eks. særlig institution hvis  

 det findes hensigtsmæssigt på grund af den indsattes alder, helbredstilstand  

 eller andre særlige omstændigheder.
Justitsministeriet har i et cirkulære af  

 6.  

 januar 1985 med senere ændring (af 10. marts 1989) fastsat nærmere regler om  

 overførsel, herunder procedureregler.
Forsorgslederen syntes at der  

 gik for lang tid fra fængslet havde motiveret den indsatte til en  

 anbringelse,  

 til ansøgningen gik igennem.
Sagsbehandlingen ved § 49, stk. 2-anbringelse  

 kan  

 tage op til 6 måneder hvilket kan medføre, at den indsatte ikke længere er  

 motiveret, eller at pladsen ikke længere står til rådighed, når sagen er  

 færdigbehandlet.
Forsorgslederen foreslog at man vendte proceduren - som han  

 beskrev nærmere - om, således at der først blev indhentet  

 tilladelse/forhåndsgodkendelse  

 fra statsadvokaten og direktoratet inden man søgte at motivere den indsatte  

 og kontaktede kommunen med henblik på fremskaffelse af egnet plads.
Det ville  

 efter forsorgslederens mening formentlig også være nemmere at få en bevilling  

 fra kommunen hvis der forelå en sådan tilladelse/forhåndsgodkendelse.
På  

 forespørgsel oplyste forsorgslederen at det tungeste led i sagsbehandlingen  

 var  

 behandlingen i socialforvaltningen.
Efter anmodning har jeg  

 efterfølgende med brev af 16. februar 1995 modtaget 4 konkrete sager til  

 belysning af problemet.
I brevet har forsorgslederen opremset de enkelte led  

 i  

 proceduren og fremsat forslag til ændring af proceduren.
Spørgsmålet om anbringelse  

 efter straffelovens § 49, stk. 2, og proceduren herved, er omtalt i  

 fuldbyrdelsesbetænkningen (betænkning nr. 1181/1989 om en lov om fuldbyrdelse  

 af straf m.v.). En arbejdsgruppe under straffelovsrådet har heri anbefalet  

 "at proceduren i forbindelse med anvendelsen af reglerne forenkles i  

 videre omfang end sket ved Justitsministeriets cirkulære af 10. marts 1989...  

 " (bind I, s. 264). Det bør efter arbejdsgruppens opfattelse ved en  

 forenklet procedure sikres at der hurtigere kan træffes afgørelse.  

 Arbejdsgruppen har særligt peget på muligheden for at lade de kommunale  

 myndigheder afgive forhåndstilsagn om betaling.
Arbejdsgruppen finder dog  

 ikke  

 procedureglerne egnet til lovregulering, men forudsætter at de fastsættes  

 administrativt.
 Ændring af proceduren vil  

 således blive overvejet i forbindelse med gennemførelse af en  

 fuldbyrdelseslov.
Til direktoratets  

 orientering vedlægger jeg en kopi af forsorgslederens notat med bilag (de 4  

 sager) så det kan indgå i grundlaget for direktoratets overvejelser - i  

 forbindelse med gennemførelse af fuldbyrdelsesloven eller eventuelt før - om  

 ændringer i proceduren ved § 49, stk. 2-anbringelser.
Herudover og efter min  

 gennemgang af de 4 sager mener jeg - som også antydet på mødet med  

 samarbejdsudvalget  

 - ikke at jeg har grundlag for at foretage mig mere vedrørende dette  

 spørgsmål.
 Det tilføjes at jeg fra  

 Direktoratet for Kriminalforsorgens årsberetning for 1994 er opmærksom på at  

 direktoratet i 1994 har udgivet en rapport om anvendelsen af straffelovens §  

 49, stk. 2. Rapporten - som jeg ikke har læst - indeholder en undersøgelse af  

 samtlige sager i perioden 1987-92 sammenholdt med udviklingen i 1993.
c.
Udslusning/udstationering Det blev også under mit møde  

 med samarbejdudvalget nævnt at udslusningsmulighederne for de unge var meget  

 dårlige.
Det er blevet særligt aktuelt efter at kriminalforsorgen er begyndt  

 at  

 nedlægge egne institutioner.
 Dette spørgsmål har jeg også  

 drøftet med direktoratet, men jeg har ikke i øvrigt grundlag for at foretage  

 mig  

 mere ved det.
d) Fængslets ressourcer Fængselsinspektøren rejste et  

 spørgsmål om udnyttelse af ressourcer.
Inspektøren bad ikke konkret om at få  

 tilført flere ressourcer, men mente at Statsfængslet i Ringe ville være et  

 godt sted at anvende eventuelle yderligere ressourcer, fordi man her kunne  

 udnytte dem godt.
Det var nemlig muligt og det nyttede at gøre noget for de  

 unge som endnu ikke var fast forankret i kriminalitet.
Der er gode resultater  

 dèr hvor ressourcerne bliver brugt.
På grund af de mange unge burde  

 Statsfængslet i Ringe efter inspektørens opfattelse betragtes som et  

 særfængsel  

 (behandlingsinstitution), men fængslet havde desuagtet ikke flere ressourcer  

 end de øvrige lukkede fængsler - tværtimod.
Inspektøren har efter min  

 anmodning efterfølgende sendt mig et notat (af 13. februar 1995) med en  

 nærmere  

 begrundelse for ønsket om tildeling af yderligere ressourcer og med oplysning  

 om fængslets udgifter.
Inspektøren har her fremdraget de positive erfaringer  

 med kontraktfængselsafdelingen og cognitive skill-undervisningen.
 Fængslet har også behov for  

 at kunne give en større gruppe mulighed for støtte af den art som gives på  

 produktionsskolerne.
Den gennemsnitlige udgift pr.  

 indsat omfattende løn- og driftsudgifter var i 1994 1.053 kr. pr. dag.
Ifølge  

 kriminalforsorgens årsberetning for 1994 (s. 38) var den gennemsnitlige  

 driftsudgift for de lukkede fængsler 1.250 kr. pr. dag.
Jeg har forståelse for  

 fængslets ønsker og synes også at der er gode grunde til at gøre en særlig  

 indsats for de unge, der endnu ikke er fast forankret i kriminalitet.
Da det  

 imidlertid udelukkende er et (retspolitisk) spørgsmål om tildeling og  

 fordeling  

 af ressourcer har jeg ikke grundlag for at foretage mig noget, men må henvise  

 fængslet til at gøre synspunkterne gældende over for direktoratet.
 10. Gennemgang af rapporter m.v.
Ved starten af besøget bad  

 jeg om at modtage kopi af rapportmateriale om ·  

  

 	  

 anvendelse af håndjern ·  

  

 	  

 magtanvendelse ·  

  

 	  

 anbringelse i enrum og ·  

  

 	  

 videregående visitation af besøgende for  

 perioden 1. november 1994 og 1 år bagud, dog kun 3 måneder bagud for så vidt  

 angik enrumsanbringelser.
 Jeg bad også om notater i  

 henhold cirkulæret om brevveksling og besøg og udskrifter af  

 forhørsprotokoller  

 vedrørende de seneste 40 afgørelser om disciplinærstraf før 1. november 1994.
Ved min gennemgang af den  

 modtagne materiale har jeg navnlig haft opmærksomheden henledt på hvorvidt  

 proceduren i forhold til de gældende regler er blevet fulgt.
Jeg har også  

 været  

 opmærksom på spørgsmålet om overholdelse af reglerne om notatpligt.
Min  

 gennemgang  

 giver anledning til følgende bemærkninger:
a.
Anvendelse af håndjern Jeg har modtaget kopi af i  

 alt 15 rapporter om anvendelse af håndjern, og de dækker perioden 27.  

 december  

 1993 til 4. november 1994. I et tilfælde (rapport af 7. marts 1993) blev  

 håndjern anvendt under transport fra Arresthuset i Assens til Statsfængslet i  

 Ringe.
Da der i rapporten under institution er anført "Nyborg  

 transport", går jeg ud fra at beslutningen om anvendelse af håndjern  

 ikke  

 er truffet af en funktionær fra Statsfængslet i Ringe.
Dennne rapport indgår  

 derfor ikke i min undersøgelse der således omfatter i alt 14 rapporter.
Ved gennemgangen af  

 rapporterne er jeg ikke gået ind i en nærmere vurdering af beslutningen om  

 anvendelse af håndjern i de enkelte tilfælde.
Min opmærksomhed har som nævnt  

 navnlig været henledt på om de fastsatte procedureforskrifter har været  

 overholdt.
Anvendelse af håndjern var  

 indtil 1. juli 1994 reguleret i Direktoratet for Kriminalforsorgens cirkulære  

 af 22. januar 1987, og er fra 1. juli 1994 reguleret i direktoratets  

 cirkulære  

 af 27. maj 1994. Cirkulærerne er opdelt i afsnit.
Afsnit A vedrører  

 anvendelse  

 af håndjern  

  

 under transport m.v.  

  

 (uden for eller i fængslet), og da håndjern i samtlige 14 tilfælde blev  

 anvendt  

 under transport (uden for fængslet), er det alene reglerne i dette afsnit der  

 er relevante.
 Betingelserne  

  

 for at anvende håndjern under transport er angivet i  

 cirkulærets 1, stk. 1. Efter denne bestemmelse kan indsatte belægges med  

 håndjern  

 under transport hvis det er nødvendigt for at hindre undvigelse eller for at  

 afværge truende vold, betvinge voldsom modstand eller for at hindre selvmord  

 eller anden selvbeskadigelse.
I samtlige 14 tilfælde er der  

 anvendt håndjern for at hindre undvigelse.
I et enkelt tilfælde blev håndjern  

 tillige anvendt for at afværge truende vold, men undvigelsesrisikoen var dog  

 hovedårsagen til anvendelsen.
I dette tilfælde blev der også anvendt magt  

 (førergreb), mens der i ingen af de øvrige tilfælde blev anvendt magt.
Cirkulæret om anvendelse af  

 håndjern foreskriver ikke notatpligt med hensyn til  

  

 begrundelsen  

  

 for at anvende håndjern, men jeg har tidligere  

 henstillet til direktoratet at indskærpe at der skal foretages udførligt  

 notat  

 herom.
Jeg har herved henvist til at anvendelse af håndjern ifølge  

 cirkulærets  

 § 1 skal være "nødvendig", og at der er tale om alvorlige indgreb  

 som  

 forudsætter en konkret vurdering i det enkelte tilfælde af behovet herfor.  

 Jeg  

 henviser til Folketingets Ombudsmands beretning for 1990, s. 138, om min  

 inspektion  

 af Statsfængslet i Horsens, og nu også Folketingets Ombudmands beretning for  

 1994, s. 488, om min inspektion af Københavns Fængsler.
Direktoratet har  

 endnu  

 ikke orienteret mig om hvad der er sket eller vil ske i anledning af min  

 henstilling.
Der er kun i 4 af de 14  

 tilfælde i rapporten anført en konkret begrundelse for hvorfor der skønnedes  

 at være en undvigelsesrisiko.
I yderligere 5 tilfælde er der givet (lidt)  

 nærmere oplysninger om baggrunden for anvendelse af håndjern, i det ene  

 tilfælde ved overvagtmesterens efterfølgende påtegning, men oplysningerne  

 angiver ikke en konkret begrundelse for  

  

 undvigelsesrisikoen.  

  

 I de sidste 5 tilfælde er der intet anført om begrundelsen for at anvende  

 håndjern, bortset fra oplysningen om at det er sket for at hindre undvigelse.  

 I den ene af disse (den seneste rapport fra 12. juli 1994) kunne der have  

 været  

 henvist til den begrundelse der var givet i forbindelse med anvendelse af  

 håndjern over for den indsatte tidligere på dagen.
 Da jeg efter min inspektion  

 af Københavns Fængsler på ny har henstillet til direktoratet at indskærpe at  

 der skal foretages udførligt notat om begrundelsen for at anvende håndjern,  

 finder jeg ikke anledning til at foretage mig mere vedrørende dette spørgsmål  

 i  

 relation til min inspektion af Statsfængslet i Ringe.
 Det er anstaltens vagthavende  

 leder eller den han/hun bemyndiger dertil der har  

  

 kompetencen  

  

 til at træffe bestemmelse om anvendelse af håndjern  

 (cirkulærernes § 2). Hvis forholdene ikke tillader at man afventer  

 vedkommendes afgørelse, træffes bestemmelsen dog af den tilstedeværende  

 funktionær som er ansvarlig for det pågældende tjenesteområde  

 (bestemmelsernes  

 2. pkt.).
Beslutningerne om anvendelse  

 af håndjern er truffet af en funktionær eller af overvagtmesteren, f.eks. i  

 form af en forhåndsgodkendelse.
Overvagtmesteren har gennemset alle  

 rapporterne, på nær 2 (rapporter af 6. maj 1994 og den ene fra 12. juli 94),  

 men i det førstnævnte af disse tilfælde har inspektøren gennemset rapporten.  

 Omtrent halvdelen af rapporterne har været gennemset af både overvagtmester  

 og  

 inspektør (men det fremgår ikke af rapporterne hvornår det er sket). Der  

 var/er ikke i cirkulæret foreskrevet pligt til underretning af institutionens  

 vagthavende leder når håndjern anvendes under transport (i modsætning til  

 tilfælde hvor håndjern anvendes i stedet for anbringelse i sikringscelle, jf.  

 § 5 i det tidligere cirkulære og § 21 i cirkulære af 27. maj 1994 om  

 anvendelse  

 af observationscelle, sikringscelle, fiksering mv. i Kriminalforsorgens  

 anstalter og arresthusene).
Indtil 1. juli 1994 var der i  

 cirkulærets § 3 krav om  

  

 lægetilsyn  

  

 ved anvendelse af håndjern under transport 1) når magt havde været anvendt,  

 medmindre institutionens vagthavende leder fandt det åbenbart unødvendigt,  

 eller 2) såfremt forholdene taler derfor.
Efter den nugældende § 3 skal lægen  

 tilkaldes hvis der er mistanke om sygdom, herunder om tilskadekomst hos den  

 indsatte i forbindelse med anvendelsen af håndjern, eller i tilfælde hvor den  

 indsatte selv begærer lægehjælp.
 5 tilfælde af  

 håndjernsanvendelse fandt sted, mens det tidligere cirkulære var gældende, og  

 9  

 efter at det nye cirkulære var trådt i kraft.
Det tilfælde hvor der blev  

 anvendt magt ligger før 1. juli 1994. Det fremgår ikke af rapporten (fra 29.  

 december 1993) at der har været tilkaldt læge, eller at der har fundet  

 lægetilsyn sted.
Det fremgår heller ikke at lægetilsyn er fundet åbenbart  

 unødvendigt.
Efter min inspektion i 1990  

 af Statsfængslet i Horsens henstillede jeg til direktoratet at overveje at  

 foreskrive, at der skal foretages notater om hvorvidt lægetilsyn efter  

 magtanvendelse er fundet nødvendigt eller unødvendigt (se Folketingets  

 Ombudsmands beretning for 1990, s. 139). Den 29. oktober 1992 sendte  

 direktoratet mig en kopi af den nye blanket om anvendelse af håndjern og af  

 direktoratets brev af 30. juli 1992 hvormed blanketterne blev sendt til  

 kriminalforsorgens anstalter og arrestinspektørerne.
I blanketten var  

 indføjet rubrikker til afkrydsning af om lægetilsyn efter magtanvendelse var  

 fundet nødvendigt eller unødvendigt.
Fængslet har i alle  

 tilfældene anvendt de gamle blanketter.
Det må jeg finde beklageligt, og jeg  

 finder det derfor også beklageligt at det ikke fremgår af rapporten i den  

 konkrete sag, hvorfor der ikke skete lægetilkald (-tilsyn).
I 4 af de øvrige tilfælde  

 (hvor der ikke har været anvendt magt) har sygeplejerske været tilkaldt og i  

 alle tilfældene har der fundet tilsyn sted.
Et af disse tilfælde lå forud for  

 1. juli 1994, mens de 3 andre lå efter 1. juli 1994. Kun i 1 tilfælde fremgår  

 det hvornår der er sket tilkaldelse, og tilsyn er i denne sag sket samtidig  

 (5  

 minutter efter at håndjernene blev taget af). I de øvrige tilfælde er der  

 sket  

 tilsyn henholdsvis 1/2 time, 1 1/2 time og godt 4 1/2 time efter at  

 håndjernene  

 blev pålagt.
Der var/er ikke regler om hvornår tilsyn skal finde sted ved  

 anvendelse af håndjern under transport m.v. (i modsætning til anvendelse af  

 håndjern i andre tilfælde, jf. §§ 6, stk. 2, og 10, stk. 2, i det tidligere  

 cirkulære), men det skal naturligvis ske så hurtigt som muligt.
Varigheden  

  

 af anvendelsen af håndjern har i de fleste tilfælde  

 været 1/2 - 1 time.
I 2 tilfælde har varigheden været godt 2 timer.
I et  

 enkelt  

 tilfælde (rapport af 18. september 1994) var varigheden 5 timer og 20  

 minutter  

 (fra kl. 8  

30
  

 til kl. 13  

50
  

 ). Den indsatte blev  

 transporteret til og fra hospital, og der er ikke oplysninger om at  

 håndjernene  

 blev taget af under opholdet på hospitalet.
I to af de øvrige tilfælde er der  

 oplysning om at den indsatte ikke blev fremstillet i retten med håndjern på.
 Min gennemgang af  

 håndjernsrapporterne giver mig ikke anledning til yderligere bemærkninger end  

 de der er anført ovenfor.
Jeg har noteret mig at  

 Statsfængslet i Ringe ifølge Kriminalforsorgens årsberetning for 1994  

 anvendte  

 håndjern i 15 tilfælde, mens statsfængslerne i Nyborg, Vridsløselille og  

 Horsens anvendte håndjern i henholdsvis 64, 30 og 84 tilfælde.
Selv når der  

 henses til at Statsfængslet i Ringe har betydeligt færre indsatte end de  

 andre  

 fængsler, er der tale om forholdsvis få tilfælde af håndjernsanvendelse i  

 dette fængsel i sammenligning med Nyborg og Horsens.
b.
Magtanvendelse Jeg har modtaget i alt 4  

 rapporter om magtanvendelse, men den ene rapport hidrører fra Arresthuset i  

 Ringkøbing og indgår derfor ikke i min undersøgelse.
De 3 tilfælde af  

 magtanvendelsen i Statsfængslet i Ringe har fundet sted i april, maj og juli  

 1994.
 Anvendelse af magt er  

 reguleret i Direktoratet for Kriminalforsorgens cirkulære af 15. april 1988,  

 med senere ændringer, om magtanvendelse over for indsatte.
Betingelserne  

  

 for at anvende magt er angivet i cirkulærets §§ 2 og  

 3. Efter § 2 kan magt anvendes hvis øjeblikkelig indskriden er nødvendig,  

 f.eks. for at afværge personlig overlast eller hindre undvigelse.
Efter § 3  

 kan magt anvendes hvis det er nødvendigt af andre årsager, f.eks. for at  

 gennemføre personalets anvisninger om opholdssted.
Magtanvendelse efter § 2  

 kan omfatte håndkraft (greb, puf), skub samt brug af stav og tåregas af  

 godkendt type (§ 2, stk. 2), mens magtanvendelse efter § 3 kun kan omfatte  

 brug  

 af håndkraft (§ 3, stk. 2). Al magtanvendelse forudsætter at mindre  

 indgribende foranstaltninger forgæves har været anvendt eller åbenbart vil  

 være  

 uanvendelige (§ 4).
I alle 3 tilfælde blev der  

 anvendt magt for at gennemføre flytning fra en lokalitet til en anden  

 (cirkulærets § 3, stk. 1, nr. 4). I det ene tilfælde blev magt tillige  

 anvendt  

 for at hindre personlig overlast og for at hindre undvigelse (cirkulærets §  

 2,  

 stk. 1, nr. 1 og 3). I det ene tilfælde bestod magtanvendelsen i førergreb, i  

 det andet tilfælde blev den indsatte båret, mens det ikke helt klart fremgår  

 af  

 det tredie tilfælde hvad magtanvendelsen bestod i.
Der er krydset af i  

 rubrikken "håndkraft (greb, puf) skub", men hvad der mere præcist  

 var  

 tale om fremgår ikke.
Den indsatte ville ikke følge med tilbage fra sygehus,  

 så der er formentlig tale om greb.
 I alle 3 tilfælde er magtanvendelsen  

 søgt undgået ved samtaler med den indsatte.
 Der er i alle tilfælde en  

  

 begrundelse  

  

 for hvorfor det er anset for  

 "nødvendigt" at anvende magt.
Kompetencen  

  

 til at beslutte anvendelse af magt ligger hos institutionens  

 vagthavende leder, der dog for så vidt angår magtanvendelse efter reglerne i  

 cirkulærets § 3 kan delegere kompetencen til andre.
Hvis forholdene ved  

 anvendelse af magt efter § 2 ikke tillader at man afventer den vagthavende  

 leders afgørelse, kan beslutning om at anvende magt træffes af den  

 tilstedeværende funktionær som er ansvarlig for området, men den vagthavende  

 leder skal i så fald normalt underrettes omgående.
Der er ikke pligt til  

 underretning ved anvendelse af magt efter § 3.
 I det tilfælde hvor  

 magtanvendelsen også skete efter § 2 er overvagtmesteren underrettet godt en  

 1/2 time efter anvendelsen, hvilket jeg går ud fra er umiddelbart efter  

 hjemkomsten fra sygehuset i Nyborg hvor magtanvendelsen fandt sted. (I de 2  

 øvrige tilfælde deltog overvagtmesteren i magtanvendelsen, og i det ene af  

 disse tilfælde er rapporten også påtegnet af inspektøren).
Magtanvendelsescirkulærets §  

 8 om  

  

 lægetilsyn  

  

 svarer - og svarede -  

 til reglerne herom i håndjernscirkulæret, jf. ovenfor under punkt  

 10 a.
Der er således også her sket en  

 ændring af reglerne (ved cirkulære af 27. maj 1994).
Der blev ikke tilkaldt læge i  

 nogen af tilfældene.
De 2 af sagerne om magtanvendelse skete før ændringen af  

 § 8 hvor lægetilsyn efter reglen kun kunne undlades, hvis det var  

 "åbenbart unødvendigt". Selv om det ikke fremgår af rapporterne,  

 går  

 jeg ud fra at der i disse sager blev foretaget en konkret vurdering af, om  

 lægetilsyn  

 var nødvendigt.
Rapporterne giver mig ikke grundlag for at antage at læge  

 skulle have været tilkaldt.
 Min gennemgang af rapporterne  

 giver mig heller ikke i øvrigt anledning til bemærkninger.
c.
Anbringelse i enrum Jeg har modtaget materiale  

 vedrørende i alt 10 (eventuelt kun 9, jf. nedenfor) tilfælde af tvungne  

 enrumsanbringelser.
De har fundet sted i perioden 3. august 1994 til 10.  

 september 1994. Fængelsinspektøren oplyste under mit besøg at oplysninger om  

 enrumsanbringelse noteres i den indsattes journal.
Da fængslet ikke er i  

 besiddelse af journaler for indsatte der ikke længere er i fængslet, har jeg  

 ikke modtaget oplysninger om en (yderligere) enrumsanbringelse i den  

 pågældende  

 periode af en indsat der er løsladt.
 Regler om enrumsanbringelse  

 findes i cirkulære af 14. september 1978, med senere ændringer, om adgangen  

 til  

 at anbringe indsatte i enrum.
 Betingelserne  

  

 for tvangsmæssigt at anbringe en indsat i enrum  

 findes i cirkulærets § 2, stk. 2, der lyder sådan:
"... anbringelse i enrum  

[kan] kun finde sted, såfremt det findes nødvendigt for at forebygge undvigelse, det findes nødvendigt for at forebygge voldsom adfærd, det findes påkrævet for at hindre fortsat strafbar  

 virksomhed, herunder brug af euforiserende stoffer, den indsatte udviser en sådan grov eller gentagen  

 utilladelig adfærd, som gør fortsat ophold i fællesskab åbenbart uforsvarlig, den indsatte modsætter sig foranstaltninger, der er  

 nødvendige af sikkerhedshensyn, den indsatte modsætter sig foranstaltninger, der er  

 påkrævet for at gennemføre en almindelig sundhedskontrol eller forebygge  

 smittefare, den indsatte nægter at påtage sig beskæftigelse i  

 institutionen efter dennes bestemmelse." Et tilfælde af  

 enrumsanbringelse er sket efter nr. 3, 4 tilfælde efter nr. 4 og 4 tilfælde  

 efter nr. 7. I journalen vedrørende det ene af disse tilfælde (en  

 enrumsanbringlse den 16. august 1994 efter nr. 4) er det tillige oplyst at  

 den  

 indsatte den 10. september 1994 er fragået enrum.
Ifølge et notat om en  

 samtale med den indsatte den 23. august 1994 blev det aftalt at den indsatte  

 skulle fragå enrum samme dag.
Da der ikke er notater om at det ikke skete,  

 går  

 jeg ud fra, at den indsatte faktisk fragik enrum den dag.
Jeg lægger derfor  

 også til grund at der er tale om en ny (frivillig eller tvungen)  

 enrumsanbringelse med ophør den 10. september 1994 (og at der altså ikke er  

 tale om at enrumsanbringelsen den 16. august 1994 varede til den 10.  

 september  

 1994).
De manglende oplysninger i  

 sagen gør det ikke muligt for mig at tage stilling til om procedurereglerne i  

 enrumscirkulæret har været overholdt i sagen.
Jeg anmoder derfor fængslet om  

 en  

 udtalelse herom samt om at modtage eventuelle særskilte notater fra sagen til  

 belysning af heraf.
Da der ikke er andre oplysninger i sagen end at den  

 indsatte er fragået enrum, tæller den ikke med i gennemgangen nedenfor, der  

 således omfatter 9 sager.
 Hvis der på grundlag af de  

 foreliggende oplysninger eller under hensyn til den udviste adfærd er  

 begrundet  

 formodning om, at den indsatte opfylder betingelserne for anbringelse i  

 enrum,  

 kan der - mens sagens omstændigheder søges klarlagt - ske  

  

 foreløbig  

  

 enrumsanbringelse (§ 2, stk. 3). Indtil en ændring af  

 bestemmelsen ved cirkulære af 26. juni 1995, der trådte i kraft den 1. juli  

 1995, var det i bestemmelsen anført at institutionens leder snarest skulle  

 underrettes, hvis beslutning om foreløbig enrumsanbringelse var truffet af  

 andre end denne.
 Den indsatte skal snarest  

 muligt orienteres om begrundelsen for den foreløbige anbringelse og have  

 lejlighed  

 til at udtale sig (§ 2, stk. 4). Når der er sket foreløbig anbringelse, skal  

 endelig afgørelse i sagen fremmes mest muligt (§ 3, stk. 2).
Det er ikke i nogen af  

 sagerne anført at der har været tale om foreløbig enrumsanbringelse.
I ét  

 tilfælde blev den indsatte på grund af mistanke om at han havde indsmuglet  

 stoffer gemt i endetarmen enrumsanbragt efter tilbagekomst fra udgang den  

 14. august 1994 kl. 12  

00.  

  

 Af journalkopien, herunder afslutningen øverst på kopien af et forudgående  

 notat, der er foretaget af institutionens leder, fremgår det at der i  

 forbindelse  

 med den indsattes tilbagekomst blev truffet endelig beslutning om  

 lægevisitation.
Det nægtede den indsatte imidlertid at medvirke til, og der  

 blev derfor sat vagt ved indsatte "efter fængslets retningslinier".  

 Kl. 21  

00
  

 samme dag blev  

 han hensat i enrum efter enrumscirkulærets § 2, stk. 2, nr. 3. Den 17. august  

 1994 blev der afholdt forhør i anledning af rapport af 12. august 1994 om  

 mistanken  

 om indsmugling og senere rapporter om bl.a. fund af stoffer.
Forhøret endte  

 med udgangskarantæne og (fortsat) enrumsanbringelse efter § 2, stk. 2, nr. 3.
I tilslutning til reglerne om  

 visitation er der udstedt en cirkulæreskrivelse af 28. juli 1993 om  

 gennemførelse af recto-vaginalundersøgelser af indsatte.
Efter  

 cirkulæreskrivelsens punkt 2 kan en indsat enrumsanbringes under vagt hvis  

 han/hun nægter at underkaste sig en sådan undersøgelse.
En sådan  

 enrumsanbringelse kan højst vare 7 dage.
 Jeg går ud fra at  

 enrumsanbringelsen den 14. august 1994 kl. 12  

00
  

 skete efter denne bestemmelse (og fængslets egne  

 retningslinier herom). Jeg forstår endvidere at der herefter kl. 21  

00
  

 blev truffet en ny  

 afgørelse (om enrumsanbringelse efter § 2, stk. 2, nr. 3).
Cirkulæreskrivelsen af 28.  

 juli 1993 indeholder ikke regler for den procedure der skal følges ved  

 enrumsanbringelser efter denne cirkulæreskrivelse.
En sådan anbringelse er  

 imidlertid en afgørelse i forvaltningslovens forstand, og reglerne i  

 forvaltningsloven, herunder reglerne om partshøring og begrundelse m.v.,  

 finder  

 derfor anvendelse.
Da enrumsanbringelse efter cirkulæreskrivelsen tjener  

 samme  

 formål som foreløbig enrumsanbringelse, nemlig afklaring af de faktiske  

 omstændigheder til brug for senere endelig afgørelse i sagen, går jeg ud fra  

 at  

 der skal følges samme procedure.
Jeg beder fængslet om  

 oplysning om hvilken procedure der følges ved enrumsanbringelser efter  

 cirkulæreskrivelsen.
Jeg beder endvidere om en udtalelse om overholdelsen af  

 procedurereglerne i den konkrete sag ved anbringelsen kl. 12  

00. Samtidig beder jeg om at  

 få kopi af den forudgående side fra journalen (s. 10).
Hvem der har  

  

 kompetencen  

  

 til at træffe afgørelse om  

 enrumsanbringelse fremgår af cirkulærets § 3, stk. 1. Indtil den 1. juli 1995  

 stod det i bestemmelsen at det var institutionens leder, der afgjorde om  

 grundlaget for anbringelsen var tilstrækkeligt, eller om der skulle  

 indhentes yderligere oplysninger, herunder foretages afhøringer af personale  

 eller indsatte.
Ved det ovenfor nævnte cirkulære af 26. juni 1995 er der nu i  

 bestemmelsen indsat en adgang for institutionens leder til at bemyndige andre  

 til at træffe afgørelse.
Denne ændring er foranlediget af rapporten i  

 anledning  

 af min inspektion i 1993 af grønlænderafdelingen i Anstalten ved  

 Herstedvester,  

 se Folketingets Ombudsmands beretning for 1993, s. 399, og opfølgning herpå i  

 beretningen for 1994, s. 541 og 544-51, samt omtalen i samme beretning s.  

 492,  

 i forbindelse med min inspektion af Københavns Fængsler.
Som det fremgår  

 heraf  

 er det min opfattelse at der ikke efter det tidligere cirkulære kunne ske  

 delegation af kompetencen til at træffe afgørelser om enrumsanbringelse; men  

 efter oplysning om ændring af reglerne, og om at kompetencespørgsmålet vil  

 blive præciseret i forbindelse med gennemførelsen af en lov om fuldbyrdelse  

 af straf m.v., har jeg meddelt direktoratet at jeg for tiden ikke finder  

 anledning til at foretage mere.
 Afgørelserne om  

 enrumsanbringelse i de konkrete sager er så vidt ses i alle tilfælde truffet  

 af  

 den ledende overvagtmester eller (i dennes fravær) af en anden  

 overvagtmester.  

 Det svarer til hvad statsfængslet oplyste den 14. juli 1994 på spørgsmål fra  

 direktoratet til brug for direktoratets svar til mig i anledning af  

 kompetencespørgsmålet i rapporten vedrørende min inspektion af  

 grønlænderafdelingen  

 i Anstalten ved Herstedvester.
 Jeg finder ikke at  

 statsfængslets fremgangsmåde har været i overensstemmelse med den dagældende  

 bestemmelse i enrumscirkulærets § 3, stk. 1. Da bestemmelsen nu er ændret, og  

 da kompetencespørgsmålet vil blive præciseret i forbindelse med  

 gennemførelsen  

 af en lov om fuldbyrdelse af straf m.v., foretager jeg mig imidlertid ikke  

 mere  

 i relation til min inspektion af Statsfængslet i Ringe.
 Proceduren  

  

 ved anbringelse i enrum efter § 2, stk. 2, er fastlagt i  

 cirkulærets § 3, stk. 3 - 7, der lyder sådan:
 "Stk. 3.  

  

 Enrumsanbringelse i henhold til § 2, stk. 2,  

 forudsætter, at den indsatte i fornødent omfang er gjort bekendt med de  

 foreliggende  

 indberetninger og eventuelle afhøringer samt har haft lejlighed til at udtale  

 sig.
 Stk. 4.  

  

 Den indsatte skal altid gøres bekendt med begrundelsen for,  

 at han anbringes i enrum.
 Stk. 5.  

  

 Alle afhøringer skal overværes af en af institutionens  

 funktionærer.
Stk. 6.  

  

 Om bestemmelsen gøres notat, der skal indeholde en  

 gengivelse af det indberettede og eventuelle forklaringer.
Den afhørte skal  

 have lejlighed til at godkende gengivelsen af sin forklaring, og det skal  

 anføres, om godkendelse er sket.
Notatet skal endvidere indeholde en udførlig  

 begrundelse for, at anbringelsen er anset for påkrævet.
Stk. 7.  

  

 Den indsatte skal efter anmodning have udleveret udskrift  

 af notatet.
Oplysninger kan udelades i det omfang, hensynet til  

 institutionens  

 sikkerhed eller til enkeltpersoner klart tilsiger det." I en af sagerne (sagen om  

 enrumsanbringelse efter mistanke om indsmugling, jf. omtalen ovenfor) var  

 der forhør den 17. august 1994 i anledning af rapport af 12. august 1994 og  

 senere rapporter, men der er ikke oplysninger om partshøring forud for  

 afgørelsen af 14. august 1994 (kl. 21) om enrumsanbringelse efter  

 enrumscirkulæret § 2, stk. 2, nr. 3. Sagen indeholder heller ikke oplysninger  

 der gør det muligt at konstatere om de øvrige procedureregler har været  

 overholdt.
 Jeg anmoder derfor fængslet  

 om en udtalelse vedrørende overholdelse af procedurereglerne i denne sag.
I de 8 øvrige sager er der  

 partshørt i overensstemmelse med § 3, stk. 3 (og forvaltningslovens § 19). I  

 de 4 sager hvor der er sket enrumsanbringelse efter afholdelse af forhør, er  

 de indsatte partshørt under forhørene.
I de 4 øvrige sager hvor der er sket  

 enrumsanbringelse  

 efter cirkulærets § 2, stk. 2, nr. 7 (tilsidesættelse af  

 beskæftigelsespligten),  

 er der udfyldt en særlig rapport hvori er fortrykt oplysning bl.a. om, at den  

 indsatte er gjort bekendt med rapportens indhold.
Der er herefter rubrikker  

 til udfyldning af om den indsatte har udtalt sig, og i givet fald hvad  

 han/hun  

 har sagt.
Ved vedkommende overvagtmesters datering og underskrift fremgår  

 det at der rent faktisk er sket partshøring.
Rapporterne er i øvrigt  

 vedhæftet  

 ugesedler og i to tilfælde tillige en særskilt rapport som jeg går ud fra at  

 den indsatte også er gjort bekendt med.
 Jeg lægger i øvrigt til grund  

 at afgørelsen i alle 8 sager er truffet i den indsattes påhør efter  

 partshøring,  

 og jeg går ud fra at den indsatte samtidig er orienteret om begrundelsen for  

 afgørelsen.
 Der har i alle forhørssagerne  

 været et vidne til stede (stk. 5), og den indsatte har hørt og godkendt  

 diktatet af sin forklaring (stk. 6, 2. pkt). I sagerne vedrørende  

 beskæftigelsesvægring  

 har der ikke været vidne til stede, og der er heller ikke oplysning om at den  

 indsatte har haft lejlighed til at godkende gengivelsen af sin forklaring.
 Jeg anmoder på den baggrund  

 fængslet om en udtalelse om hvilken procedure der følges i relation til  

 overholdelse af bestemmelserne i cirkulærets § 3, stk. 5 og 6, 2. pkt. i de  

 sager hvori der ikke har været afholdt forhør.
I forhørssagerne er der en  

 begrundelse for afgørelsen.
I sagerne om gentagne tilsidesættelser af  

 beskæftigelsespligten er der alene oplysning om den afgørelse der er truffet,  

 men ikke en "udførlig begrundelse for, at anbringelsen er anset for  

 påkrævet". Det finder jeg beklageligt.
 Cirkulærets § 4 indeholder  

 regler om  

  

 ophør  

  

 af enrumsanbringelsen.  

 Efter § 4, stk. 5, skal spørgsmålet om anbringelsens ophør tages op til  

 overvejelse, hver gang der er forløbet 1 uge siden iværksættelsen eller  

 sidste beslutning om opretholdelse af anbringelsen.
2 anbringelser har varet 7  

 dage, de resterende alle færre dage.
I de 2 sager har der været en samtale  

 med  

 den indsatte på 7. dagen, og i begge tilfælde blev det aftalt at den indsatte  

 samme dag fragik enrum.
Efter § 4, stk. 6, skal der  

 gøres notat om de overvejelser, der har fundet sted i henhold til stk. 5 og  

 om  

 anbringelsens ophør.
Direktoratet for Kriminalforsorgen har i  

 cirkulærskrivelse af 19. april 1991 præciseret, at dato og klokkeslet for  

 ophør af enrumsanbringelse skal noteres.
Dette er overholdt i alle sager på  

 nær én, hvor klokkeslettet mangler.
Der blev aftalt samtale med psykolog kl.  

 16  

00
  

 samme dag, og at den  

 indsatte herefter skulle fragå enrum.
 Det er endvidere givet  

  

 klagevejledning  

  

 - til såvel inspektøren  

 som direktoratet - i alle sagerne. (I sagen vedrørende mistanke om  

 indsmugling  

 fremgår det dog ikke om der er givet klagevejledning).
 Min gennemgang af materialet  

 vedrørende anbringelse i enrum giver mig ikke anledning til bemærkninger ud  

 over de ovenfor anførte.
Jeg har noteret mig at  

 Statsfængslet i Ringe ifølge Kriminalforsorgens årsberetning for 1994 havde  

 49  

 tvungne enrumsanbringelser mod 34 i både Statsfængslet i Nyborg og  

 Statsfængslet i Vridsløselille og 137 i Statsfængslet i Horsens.
Henset til  

 at  

 Statsfængslet i Ringe har færre indsatte end de 3 andre, er der tale om  

 relativt mange enrumsanbringelser, men jeg går ud fra at det skal ses i  

 sammenhæng med det unge klientel i Statsfængslet i Ringe.
d.
Forhørsprotokollen (disciplinærsager  

  

 ) Jeg har modtaget kopi af  

 forhørsprotokollen vedrørende i alt 57 forhør.
De er afholdt i perioden 10.  

 august - 28. oktober 1994. Ved min gennemgang af protokollen er jeg ikke gået  

 ind i en nærmere vurdering af baggrunden for indberetningerne (som jeg ikke  

 har været i besiddelse af) og af de afgørelser der er truffet efter  

 forhørene.
30 af de 57 sager endte med  

 ikendelse af en  

  

 disciplinærstraf  

  

 (strafcelle eller bøde). I 5 af disse sager blev der tillige truffet  

 beslutning  

 om konfiskation, og i en 6. sag blev den indsatte tillige pålagt  

 erstatningspligt.  

 13 af de 30 sager endte med  

  

 strafcelle  

  

 fra betinget strafcelle i 2 dage til ubetinget strafcelle i 7 dage.
I en af  

 sagerne fik den indsatte også udgangskarantæne.
I visse af sagerne var der  

 tale  

 om delvis betinget strafcelle (f.eks. 7 dages strafcelle, heraf 3 betinget).  

 I  

 en af sagerne var der tale om at en tidligere idømt betinget strafcelle nu  

 blev  

 gjort ubetinget.
17 sager endte med  

  

 bøde  

  

 der i 16 tilfælde var på 25 kr., og  

 i det sidste tilfælde på 50 kr.
I en af bødesagerne blev der tillige truffet  

 afgørelse  

 om udgangskarantæne.
Af de resterende 27 sager der  

 endte med andet end idømmelse af en disciplinærstraf, var reaktionen i 10  

 sager  

 udgangskarantæne i nærmere angivne perioder, og i en af disse sager blev der  

 tillige truffet afgørelse om enrumsanbringelse. 5 andre sager endte med  

 enrumsanbringelse.
Yderligere 3 sager endte med tidsmæssig fradrag i næste  

 udgang, 3 i overførsel til andet fængsel/arresthus, og 2 i kontrolleret  

 besøg.  

 I en yderligere sag blev den indsatte fundet skyldig i at være i besiddelse  

 af  

 flere penge end tilladt efter de interne regler, men reaktionen herpå var  

 alene  

 at det overskydende beløb blev hensat på en spærret konto til løsladelsen.
I  

 de  

 sidste 3 sager blev der heller ikke truffet afgørelse om disciplinærstraf  

 eller andre foranstaltninger, enten fordi den indsatte blev anset for  

 uskyldig,  

 eller fordi der ikke fandtes grundlag for straf.
I en af sagerne er der  

 henvist  

 til at handlingen blev foretaget i affekt.
 I enkelte af sagerne er den  

 indsatte delvis frifundet.
 I flere af sagerne fremgår  

 det at der ved strafudmålingen er lagt vægt på formildende eller skærpende  

 omstændigheder.
Reglerne om gennemførelse af  

 disciplinærsager over for indsatte findes i cirkulære af 10. marts 1976, med  

 senere ændringer, om anvendelse og fuldbyrdelse af disciplinærstraf over for  

 indsatte og om disciplinærsagers gennemførelse.
Gennemgangen nedenfor har  

 koncentreret sig om overholdelse af procedurereglerne i dette cirkulære, og  

 inddrager alle disciplinærsagerne uanset om reaktionen har været en  

 disciplinærstraf  

 (efter disciplinærstrafcirkulæret) eller en anden foranstaltning (efter andre  

 bestemmelser).
 Hvis der er begrundet  

 formodning om at en indsat har overtrådt bestemmelser, der må antages at  

 medføre disciplinærstraf af strafcelle, kan han/hun midlertidigt anbringes i  

  

 forhørscelle  

  

 hvis det er nødvendigt af  

 hensyn til undersøgelsens gennemførelse (cirkulærets § 6, stk. 1). Er  

 beslutning truffet af andre end institutionens leder, skal denne snarest  

 underrettes herom (samme bestemmelses 2. pkt.). Den indsatte skal snarest  

 muligt orienteres om begrundelsen for anbringelse i forhørscelle og have  

 lejlighed til at udtale sig (stk. 2). Den tid som den indsatte har været i  

 forhørscelle skal fradrages i udståelsen af strafcelle (stk. 3).
I 8 sager havde den indsatte  

 ifølge forhørsprotokollen forud for forhøret været anbragt i forhørscelle. 3  

 af  

 sagerne endte ikke med strafcelleanbringelse.
Jeg har ikke vurderet hvorvidt  

 betingelsen i § 6, stk. 1, om at forhørscelleanbringelsen har været nødvendig  

 af hensyn til undersøgelsens gennemførelse har været opfyldt.
Min  

 undersøgelse  

 har alene været koncentreret om overholdelse af procedurereglerne i § 6.
Ingen af de 8 sager  

 indeholder oplysning i forhørsprotokollen om at institutionens leder er  

 underrettet, og hvornår det i givet fald er sket.
Kun i et tilfælde fremgår  

 det af protokollen at § 6, stk. 2, er overholdt.
 Jeg beder på denne baggrund  

 statsfængslet om oplysning om hvilken procedure der følges i relation til  

 overholdelse af procedurebestemmelserne i § 6.
 I forhørsprotokollerne er  

 oplysning om varigheden af forhørscelleanbringlserne, men kun i et tilfælde  

 fremgår det udtrykkeligt af protokollen at der er sket fradrag efter stk. 3.  

 Jeg går imidlertid ud fra at der i de øvrige tilfælde af  

 strafcelleanbringelse  

 også er sket fradrag efter stk. 3.
Af journalen i en af  

 enrumssagerne fremgår det som nævnt ovenfor at den indsatte havde været  

 forhørscelleanbragt.
Der er imidlertid ikke oplysning om dette i  

 forhørsprotokollen.
Jeg går imidlertid ud fra at der er tale om en  

 enkeltstående  

 fejl.
Disciplinærsager skal  

 behandles så hurtigt som muligt (cirkulærets § 7, stk. 2). I de fleste  

 tilfælde  

 er sagen behandlet samme dag eller dagen efter indberetningen.
I enkelte  

 tilfælde fremgår det ikke af selve forhørsprotokollen hvornår der er sket  

 indberetning.
I yderligere nogle enkelte tilfælde er forhør foretaget efter  

 at der er kommet svar på urinprøve, men datoen for svaret er kun oplyst i en  

 sag.
Jeg går imidlertid ud fra at forhør er foretaget hurtigst muligt efter  

 at  

 svaret forelå. 2 forhør blev afholdt 3 dage efter indberetningen, 5 forhør 4  

 dage efter (i et tilfælde 2 dage efter at den indsattes kom tilbage efter at  

 være udeblevet fra weekendudgang), 4 forhør 5 dage efter, og 1 forhør (s.  

 8781  

 i forhørsprotokollen) 9 dage efter indberetningen.
Den fremkom mens den  

 indsatte var på weekendudgang og var foranlediget af oplysninger fra politiet  

 samme dag.
Det fremgår ikke af forhørsprotokollen hvorfor forhør først blev  

 holdt 9 dage efter indberetningen.
Den indsatte blev sammen med en anden  

 indsat  

 fra fængslet under udgang anholdt af politiet, og blev senere sigtet for  

 strafbart  

 forhold.
Forhør over den medindsatte fandt sted 5 dage efter indberetningen.  

 Der er i ingen af sagerne oplysninger om hvornår de indsatte kom tilbage til  

 fængslet.
Forhør 9 dage efter  

 indberetning er (i hvert fald) efter min opfattelse ikke i overensstemmelse  

 med § 7, stk. 2, medmindre det har været begrundet i særlige omstændigheder,  

 f.eks. at forhør på grund af den indsattes fravær fra institutionen ikke har  

 kunnet gennemføres før.
Jeg beder derfor statsfængslet om nærmere oplysninger  

 om årsagen til at forhøret først blev afholdt på dette tidspunkt.
Jeg er som  

 det fremgår opmærksom på at den indsatte var på weekendudgang på tidspunktet  

 for indberetningen, og at forhør derfor tidligst kunne finde sted efter at  

 den  

 indsatte kom tilbage til fængslet.
 Proceduren  

  

 ved behandling af disciplinærsager findes i cirkulærets  

 §§ 8 og 9. Af 3 af sagerne fremgår det at fængslet havde forsøgt at afgøre  

 sagerne med bødeforelæg efter § 8, som de indsatte imidlertid havde afslået.  

 Herefter er sagerne - ligesom de øvrige - behandlet efter reglen i  

 disciplinærstrafcirkulærets § 9 der har følgende indhold:
 "I disciplinærsager i  

 øvrigt gøres den indsatte bekendt med, hvad der er indberettet, og orienteres  

 i  

 hovedtræk om, hvad der måtte være fremkommet under eventuelle afhøringer i  

 sagen.
 Stk. 2.  

  

 Afgørelsen træffes under den indsattes tilstedeværelse,  

 efter at han har haft lejlighed til at udtale sig.
 Stk. 3.  

  

 Alle afhøringer skal overværes af en af institutionens  

 funktionærer.
Stk. 4.  

  

 Om disciplinærsagens gennemførelse gøres notat i en særlig  

 protokol.
Notatet skal indeholde en gengivelse af det indberettede og de  

 afgivne forklaringer, der skal protokolleres, medens vedkommende er til  

 stede.  

 Protokollatet søges affattet således, at det kan godkendes af den pågældende.  

 Notatet skal endvidere indeholde oplysning om, hvilke bestemmelser der anses  

 overtrådt, på hvilket grundlag dette anses for bevist og oplysning om  

 afgørelsen." De indsatte er i alle  

 tilfælde på nær 3 (jf. straks nedenfor) partshørt i overensstemmelse med § 9,  

 stk. 1. De har samtidig fået udleveret eller fået tilbudt/forevist en  

 skriftlig  

 vejledning som fængslet har udarbejdet til de indsatte om deres rettigheder i  

 disciplinærsager (jf. nedenfor) samt tilbud om en forklaring hertil.
De  

 indsatte har generelt kendt indholdet af vejledningen i forvejen.
I 3 sager er den indsatte  

 ikke partshørt, men det skyldes ikke en fejl.
Partshøring er undladt med  

 henvisning  

 til forvaltningslovens § 15, stk. 1. Forhørslederen har i sagerne skønnet at  

 andre forhold end hensynet til den indsatte har måttet vægtes højere i disse  

 sager.
Det fremgår ikke af rapporterne hvad grundlaget for afgørelsen i sagen  

 har været.
Forvaltningslovens § 15  

 vedrører undtagelse fra partens adgang til  

  

 aktindsigt  

  

 ,  

 men efter lovens § 19, stk. 2, nr. 4, kan  

  

 partshøring  

  

 undlades hvis parten ikke har ret til aktindsigt i oplysningerne.
Hjemlen for  

 at undlade partshøring er således § 19, stk. 2, nr. 4, jf. § 15. Da  

 forhørsrapporten  

 slet ingen oplysninger indeholder om baggrunden for sagen, er det ikke muligt  

 at undersøge om betingelserne for at undlade partshøring har været opfyldte,  

 men jeg finder heller ikke anledning til at undersøge dette nærmere.
 § 9, stk. 2 og 3, er også  

 overholdt i alle sagerne.
§ 9, stk. 4, er stort set  

 også overholdt i alle sagerne.
Der er således gjort notat i en særlig -  

 fortløbende - protokol, og notaterne gengiver det indberettede og de afgivne  

 forklaringer der er protokolleret (dikteret) under den indsattes  

 tilstedeværelse.
I de 3 sager hvor partshøring er undladt er der dog ingen  

 gengivelse af det indberettede (m.v).
Uanset at der er tale om  

 oplysninger som betragtes som fortrolige, følger det efter min opfattelse af  

 §  

 9, stk. 4, og formålet med særlige forhørsprotokoller at oplysningerne  

 "skal" protokolleres.
Den indsattes ret til at få en kopi af  

 notatet  

 kan ikke begrunde undladelse heraf da oplysninger i notatet vil kunne  

 udelades  

 "i det omfang hensynet til institutionens sikkerhed eller til  

 enkeltpersoner  

 klart tilsiger det", jf. cirkulærets § 11, 2. pkt. (og  

 forvaltningslovens  

 § 15).
Den indsatte har også i alle  

 tilfælde på nær ét godkendt diktatet af sin forklaring.
I denne ene sag  

 vidste  

 den indsatte ikke rigtigt om hun ville godkende den.
Sidste punkt i § 9, stk. 4,  

 er også overholdt i de fleste sager, men der er dog nogle sager hvor det ikke  

 er tilfældet.
I nogle sager mangler præcis angivelse af hvilke bestemmelser  

 der  

 er anset for overtrådt.
Som eksempel kan nævnes en sag (s. 8778 i  

 forhørsprotokollen)  

 hvor den indsatte er straffet for overtrædelse af "§ 19, stk. 3 som  

 omhandler orden og sikkerhed". Der mangler angivelse af at det er  

 fuldbyrdelsesbekendtgørelsen der tænkes på.
Da denne bestemmelse i øvrigt  

 alene indeholder en bemyndigelse for institutionerne til at fastsætte regler  

 om orden og sikkerhed, og således ikke et selvstændigt gerningsindhold, kan  

 der  

 ikke straffes for overtrædelse af denne bestemmelse, men (kun) for  

 overtrædelse  

 af regler fastsat efter denne bestemmelse, jf. også  

 fuldbyrdelsesbekendtgørelsens  

 § 33, pind 2, og statsfængslets egen regelsamling, afsnit V, nr. 1, s. 2. Som  

 andre eksempler kan henvises til forhørsprotokollen s. 8805 hvor den indsatte  

 er fundet skyldig i forsøg på vold, uden at det er oplyst hvilken regel den  

 indsatte hermed har overtrådt, og s. 8803-8804 hvor den indsatte er fundet  

 skyldig i overtrædelse af "udgangsreglerne". I forbindelse med  

 straffastsættelsen i disse sager er henvist til fuldbyrdelsesbekendtgørelsen  

 § 33, jf. henholdsvis § 19, stk. 2 og § 24. Sidstnævnte bestemmelser  

 indeholder imidlertid ikke et selvstændigt gerningsindhold, men henviser til  

 henholdsvis straffelovgivningens regler og de regler som direktoratet har  

 fastsat om udgang.
Kravet om oplysning om på  

 hvilket grundlag overtrædelsen er anset for bevist er overholdt i ca. 2/3 af  

 de sager, hvor forhøret udmundede i en disciplinærstraf.
I de fleste af disse  

 sager har den indsatte (delvis) erkendt forholdet, og der er udtrykkeligt  

 henvist hertil.
Det bør også ske, jf. også direktoratets udtalelse, gengivet  

 s. 544 i Folketingets Ombudsmands beretning for 1994, om opfølgning af min  

 inspektion af Anstalten ved Herstedvester.
I den resterende trediedel af  

 sagerne har der i alle tilfælde foreligget erkendelse, men der er ikke  

 henvist hertil.
 Ud over at påpege ovennævnte  

 forhold, finder jeg dog ikke anledning til at foretage mig mere vedrørende  

 dem.
Der er også i alle sagerne oplysning  

 om afgørelsen, men i nogle af sagerne om anvendelse af andre reaktioner end  

 disciplinærstraf er der ikke givet oplysning om hjemlen for reaktionen (se  

 f.eks. forhørsprotokollen s. 8758). I andre tilfælde er hjemmelsangivelsen  

 ukorrekt.
Det drejer sig om sager om tilbagekaldelse af udgang  

 (udgangskarantæne). I 7 af de 11 sager herom er hjemlen for reaktionen  

 angivet  

 til fuldbyrdelsesbekendtgørelsens § 33, jf. § 24 (i et enkelt tilfælde jf. §  

 19, stk. 2). I 5 af disse sager er § 12 i udgangscirkulæret også omtalt, men  

 i  

 forbindelse med angivelse af begrundelse for at der sker tilbagekaldelse  

 ("fare for misbrug, jf. § 4 og § 12").  

 Fuldbyrdelsesbekendtgørelsens  

 § 33 giver hjemmel for ikendelse af  

  

 disciplinærstraf  

  

 hvilket ifølge disciplinærstrafcirkulærets § 1 (kun) kan omfatte bøde eller  

 strafcelle.  

 Det er således forkert at henvise til § 33 når der anvendes en anden reaktion  

 end disciplinærstraf.
 Jeg går ud fra at fængslet  

 fremover vil være opmærksom på dette forhold, og jeg foretager mig derfor  

 ikke  

 mere i den anledning.
 Den indsatte skal efter  

 anmodning have udleveret udskrift af notatet om disciplinærsagen (§ 11).  

 Denne  

 adgang er omtalt i den vejledning som de indsatte for tilbudt ved forhørerne.  

 Oplysninger kan dog (som nævnt) udelades i det omfang hensynet til  

 institutionens  

 sikkerhed eller til enkeltpersoner klart tilsiger det (§ 11, 2. pkt.).
 I fængslets vejledning  

 orienteres de indsatte også om retten til at få en bisidder (jf.  

 forvaltningslovens § 8, stk. 1), retten til aktindsigt i rapporter m.v.  

 (forvaltningslovens kapitel 4), herunder at forhøret vil blive udsat hvis den  

 indsatte ønsker aktindsigt (lovens § 11, stk. 1), at den indsatte har ret -  

 men  

 ikke pligt - til at udtale sig, og at den indsatte ikke behøver at godkende  

 forhørslederens referat af forhøret og kan få sine synspunkter noteret heri  

 (jf. i øvrigt disciplinærstrafcirkulærets § 9, stk. 4, hvorefter de afgivne  

 forklaringer skal noteres i protokollen).
 I alle sager er der givet  

  

 klagevejledning  

  

 (til såvel inspektøren  

 som Direktoratet for Kriminalforsorgen), jf. forvaltningslovens § 25 og  

 fuldbyrdelsesbekendtgørelsens § 28, stk. 2.
 Kompetencen  

  

 til at træffe afgørelse i disciplinærsager er hos  

 institutionens leder eller den, han/hun bemyndiger til at at udøve den  

 (fuldbyrdelsesbekendtgørelsens § 34, stk. 1). Alle afhøringer og afgørelser  

 er  

 foretaget af overvagtmestre, som jeg må forstå at kompetencen er delegeret  

 til.
Jeg beder fængslet om at  

 oplyse om der internt er fastsat retningslinier for overvagtmestrenes  

 udøvelse  

 af disciplinærmyndigheden.
I bekræftende fald beder jeg om oplysning om disse  

 retningslinier.
 Samtidig beder jeg om at få  

 oplyst hvilket tilsyn inspektøren fører med disciplinærstrafområdet.
 Min gennemgang af  

 forhørsrapporterne giver mig ikke anledning til yderligere bemærkninger end  

 anført ovenfor.
 Jeg har noteret mig at  

 Statsfængslet i Ringe ifølge Kriminalforsorgens årsberetning for 1994 havde  

 betydeligt  

  

 færre  

  

 disciplinærstraffe  

 end både Statsfængslet i Nyborg og Statsfængslet i Horsens (268 mod  

 henholdsvis  

 775 og 964). Statsfængslet i Vridsløselille havde 517.
e.
Videregående visitation af besøgende Jeg modtog ikke materiale om  

 videregående visitation af besøgende.
Fængselsinspektøren har telefonisk  

 oplyst  

 at det skyldes at der ikke havde været sådanne visitationer i den omhandlede  

 periode.
f.
Brevveksling og besøg Jeg modtog heller ikke  

 notater i henhold til cirkulæret om de indsattes adgang til brevveksling og  

 besøg m.v. (cirkulære af 19. december 1980 med senere ændringer). Efter dette  

 cirkulære skal der gøres notat om eventuelle begrænsninger med hensyn til  

 hvem  

 den indsatte må brevveksle med (§ 1, stk. 2), om eventuel gennemlæsning af  

 breve til eller fra den indsatte (§ 5, stk. 3), om tilbageholdelse af breve  

 (§  

 6, stk. 3), om gennemlæsning og eventuel inddragelse af breve der er  

 udleveret  

 til indsatte (§ 7, stk. 2), og om nægtelse af besøg af bestemte personer (§  

 12,  

 stk. 4).
Fængselsinspektøren har  

 telefonisk oplyst at der har været enkelte notater efter cirkulæret om  

 brevveksling og besøg, men de er svære at finde fordi oplysning herom alene  

 fremgår af de indsattes journaler. (Da der ikke skal ske indberetning efter  

 dette cirkulære som tilfældet er ved enrumsanbringelser, er der ikke - som  

 ved  

 enrumsanbringelser - udfærdiget en liste over sagerne). Udlevering af notater  

 vil derfor kræve en gennemgang af samtlige journaler.
En sådan gennemgang vil  

 i øvrigt ikke sikre at alle notater for den pågældende periode findes, da  

 fængslet ikke i besiddelse af journalen for de indsatte der ikke længere er i  

 institutionen.
I en af de forhørssager der  

 endte med kontrolleret besøg var anledningen til forhøret indholdet af et  

 brev,  

 som var blevet åbnet og gennemlæst.
Det fremgår af forhørsrapporten at der  

 var  

 tale om en stikprøvevis gennemlæsning (efter § 5, stk. 2, i cirkulæret om  

 brevveksling og besøg) af et brev som den indsatte havde skrevet, og at  

 brevet  

 blev tilbageholdt (efter cirkulærets § 6, stk. 1) da det efter  

 forhørslederens  

 opfattelse indeholdt en opfordring til modtageren om at begå en strafbar  

 handling.
Der er således i forhørsrapporten notat om gennemlæsningen og  

 tilbageholdelsen og om grunden hertil, jf. cirkulærets § 5, stk. 3 og § 6,  

 stk.  

 3.
 Jeg har derfor ingen  

 bemærkninger til overholdelsen af disse regler i sagen.
Under hensyn til  

 oplysningerne om at der kun har været få sager om notat efter besøgs- og  

 brevvekslingscirkulæret, og vanskelighederne ved at finde frem til disse,  

 frafalder jeg min anmodning om at modtage (yderligere) notater.
Jeg foretager  

 mig altså ikke mere vedrørende dette spørgsmål.
11. Opfølgning Jeg beder om at fængslet  

 sender de udtalelser som jeg har bedt om under de enkelte afsnit til mig  

 gennem  

 Direktoratet for Kriminalforsorgen, som jeg ligeledes beder om en udtalelse.
