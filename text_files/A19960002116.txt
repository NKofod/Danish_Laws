Tekstanmærkning nr. 11 og 12 til § 21 i Finansloven for 1996 Nr. 11.
Kulturministeren bemyndiges til i henhold til § 30, stk. 2 i lov om radio-  

 og fjernsynsvirksomhed (lovbekendtgørelse nr. 13 af 7. januar 1994) at yde en  

 statsgaranti på indtil 200 mill. kr. med henblik på sikring af driften af TV2  

 inden for den godkendte budgetramme uanset svingninger i indtægtsgrundlaget.  

 Hvis tilstrækkelige midler til sikring af driften inden for den godkendte  

 budgetramme ikke er tilstede i TV2 fonden, kan den centrale bestyrelse med  

 godkendelse af kulturministeren finansiere underskuddet ved sædvanlig  

 låntagning mod sikkerhed i statsgarantien.
Såfremt statsgarantien udløses,  

 vil indfrielsen ske ved ydelse af statslån.
 Nr. 12.
Kulturministeren har i henhold til lov nr. 374 af 10. juni 1987,  

 ændringslov til lov om radio- og fjernsynsvirksomhed, stillet statsgaranti på  

 ca. 600 mill. kr. i 1991 til sikring af den pensionsforpligtelser, der  

 påhviler Pensionskassen for Tjenestemænd i Danmarks Radio.
Kulturministeren  

 bemyndiges til at opretholde statsgarantien i en overgangsperiode frem til år  

 2014, hvor der forventes at være balance mellem pensionskassens formue og de  

 forsikringsmæssige forpligtelser.
