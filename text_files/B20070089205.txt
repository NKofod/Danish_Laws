Bekendtgørelse  

 om tilladelse til selvstændigt virke som tandlæge I medfør af § 48, stk. 2, i lov nr. 451 af 22.  

 maj 2006 om autorisation af sundhedspersoner og om sundhedsfaglig virksomhed  

 fastsættes:
 § 1.  

  

 For  

 at opnå tilladelse til selvstændigt virke skal en tandlæge have gennemført en  

 praktisk oplæring på 1 år hos en tandlæge med tilladelse til selvstændigt  

 virke.
Stk. 2.  

  

 Formålet  

 med den 1-årige praktiske oplæring er, at tandlægen under opsyn og vejledning  

 af en erfaren tandlæge skal opnå rutine og klinisk erfaring, der gør  

 tandlægen  

 egnet til at arbejde selvstændigt som tandlæge.
Ansættelsesforløbet skal  

 sikre  

 en bred indsigt i de arbejdsprocesser og rutiner, der knytter sig til  

 forskellige former for klinisk tandlægevirksomhed.
 § 2.  

  

 Oplæringen skal omfatte beskæftigelse hos en praktiserende tandlæge eller på  

 en  

 offentlig tandlægeklinik i mindst 12 måneder, svarende til 1440 arbejdstimer.
 Stk. 2.  

  

 Tandlægen  

 skal i perioden beskæftige sig med både børne- og ungdomstandpleje og  

 voksentandpleje.  

 Mindst 3 måneder af den samlede periode, svarende til 360 arbejdstimer, skal  

 ske i hvert regi.
 Stk. 3.  

  

 Ansættelser  

 af mindre end 3 måneders varighed, svarende til 360 arbejdstimer, kan ikke  

 indgå i den praktiske oplæring.
 Stk. 4.  

  

 Tandlægen  

 har selv ansvaret for at skaffe de fornødne ansættelser.
 Stk. 5.  

  

 Ansættelser  

 med hovedvægt på forskning eller undervisning kan ikke indgå i uddannelsen.
 Stk. 6.  

  

 Ansættelser  

 i udlandet kan indgå i den krævede praktiske oplæring, såfremt ansættelsen er  

 egnet til at opfylde det i § 1, stk. 2, nævnte formål og i øvrigt  

 indeholder de i stk. 2 angivne elementer.
 § 3.  

  

 Ansøgning om tilladelse til selvstændigt virke skal være indgivet senest 4 år  

 efter at autorisation er opnået.
 Stk. 2.  

  

 For  

 tandlæger, der i perioden afvikler orlov i henhold til gældende lovgivning  

 forlænges fristen med en periode svarende til orloven.
 Stk. 3.  

  

 For  

 tandlæger, der i perioden aftjener værnepligt forlænges fristen med en  

 periode  

 svarende til værnepligten.
 Stk. 4.  

  

 For  

 tandlæger, der i perioden har ansættelse i en Ph.d.stilling eller anden  

 forskerstilling forlænges fristen på baggrund af dokumentation fra  

 vedkommende  

 universitet med en periode svarende til stillingens længde, dog maksimalt 6  

 år  

 efter opnået autorisation.
 Stk. 5.  

  

 Sundhedsstyrelsen kan endvidere i helt særlige tilfælde forlænge fristen,  

 herunder ved langvarig sygdom.
 § 4.  

  

 Tilladelse til selvstændigt virke som tandlæge meddeles af Sundhedsstyrelsen  

 på  

 grundlag af dokumentation fra den ansættende tandlæge om ansættelsens  

 varighed  

 og tilfredsstillende forløb.
 § 5.  

  

 Tandlæger, der opfylder kravene i overenskomst om fælles nordisk  

 arbejdsmarked  

 for visse personalegrupper indenfor sundhedsvæsenet m.v. og i direktiv fra  

 den  

 Europæiske Union om anerkendelse af erhvervsmæssige kvalifikationer, har  

 tilladelse til selvstændigt virke som tandlæge.
 § 6.  

  

 Bekendtgørelsen træder i kraft den 1. september 2007 og har virkning for  

 cand.  

 odont`er, der har opnået autorisation som tandlæge efter denne dato.
