(Til samtlige skoledirektioner udenfor  

 København, skoleråd, kommunalbestyrelser, skolekommissioner  

 og skolenævn) Det meddeles herved, at der med virkning fra 1. april 1964 gennemføres en  

 forhøjelse af de i ministeriets cirkulære nr. 7 af 19. januar 1959 om  

 jubilæumsgratiale med videre til personale i folkeskolens og den kommunale  

 gymnasieskoles tjeneste fastsatte gratialer, således at de hidtidige beløb,  

 250 kr. ved 25 års jubilæum, 400 kr. ved 40 års jubilæum og 500 kr. ved 50  

 års jubilæum, forhøjes til henholdsvis 500 kr., 800 kr. og 1000 kr.
Undervisningsministeriet, Direktoratet for folkeskolen og  

 seminarierne, den 30. april 1964.
 P.D.V.
P.
Boelskov.
