 Konkurrenceankenævnet har stadfæstet Konkurrencerådets afgørelser om,  

 at Nissens Kølerfabrik A/S skulle optage levering på normale vilkår til 2  

 kølerreparatørvirksomheder, der havde klaget til Konkurrencerådet over  

 leveringsnægtelse fra fabrikkens side (* 2).
Der fandtes at foreligge en sådan opdeling og strukturering af  

 markedet, at leverandøren havde den dominerende stilling, der kræves for et  

 indgreb af den foreliggende art.
Anken var ikke blevet tillagt opsættende  

 virkning, og da leverandøren ikke genoptog leverancerne, blev der foretaget  

 politianmeldelse herom.
 Sagen afsluttedes med udenretligt forlig om en bøde på 10.000 kr.
År 1992, den 21. januar, afsagde Konkurrenceankenævnet i sagen j.nr.  

 91-10.131 Nissens Kølerfabrik A/S ctr.
KonkurrenceRådet sålydende 1. Ved skrivelse af 13. februar 1991 har advokat P.
Højgaard Nielsen på  

 vegne Nissens Kølerfabrik A/S klaget over en af KonkurrenceRådet den 8.  

 februar 1991 truffet afgørelse, hvorved rådet i henhold til konkurrencelovens  

 § 12, stk. 2, meddelte klageren påbud om at optage levering på selskabets  

 almindelige vilkår til A.K.
Danmark, Aalborg Kølerfabrik ApS og Chr.
Sallings  

 Maskinfabrik ApS i tilfælde af, at nævnte kølerreparatørværksteder retter  

 henvendelse til klageren om leverancer.
Klageren har principalt påstået  

 påbuddet ophævet og har subsidiært påstået sagen hjemvist til fornyet  

 behandling.
KonkurrenceRådet har påstået afgørelsen stadfæstet.
Under sagens  

 behandling har ankenævnet bestemt, at to anmodninger fra klageren om, at  

 klagen skulle tillægges opsættende virkning, ikke kunne imødekommes.
Sagen  

 har været mundtlig forhandlet.
For så vidt angår Chr.
Sallings Maskinfabrik  

 ApS har Skifteretten i Kjellerup den 13. september 1991 afsagt konkursdekret.
2. Rådets skrivelse af 8. februar 1991 er sålydende:  

 »KonkurrenceRådet skal herved i henhold til konkurrencelovens § 12, stk.  

 2, meddele Nissens Kølerfabrik A/S påbud om at optage levering på selskabets  

 almindelige vilkår for kølerreparatør- værksteder til A.K.
Danmark, Aalborg  

 Kølerfabrik ApS og Chr.
Sallings Maskinfabrik ApS i tilfælde af, at nævnte  

 køler- reparatørværksteder retter henvendelse til selskabet om leverancer.  

 Afgørelsen er begrundet med, at rådet har fundet, at der forelå et  

 konkurrencebegrænsende samarbejde inden for kølerreparatør- foreningen for  

 Danmark (KFD) og i dennes samarbejde med leverandørerne.
De pågældende  

 aftagere var udsat for en urimelig forskelsbehandling i deres indkøbsforhold  

 og indskrænkning i deres erhvervsfrihed i forhold til virksomheder, der kunne  

 få leverancer direkte fra hovedleverandørerne i branchen på sædvanligt  

 gældende vilkår... Rådet har endvidere fundet, at etableringen af  

 eneforhandler- aftalerne mellem Nissens Kølerfabrik A/S og medlemmerne af KFD  

 samt et antal udenforstående værksteder indebærer en videreførelse af det  

 konkurrencebegrænsede samarbejde mellem medlemmerne af KFD og tre  

 kølerfabrikanter i Horsens (herunder Nissens Køler- fabrik A/S), som rådet  

 besluttede at gribe ind overfor i henhold til konkurrencelovens § 11, jf.  

 rådets brev til selskabet af 29. november 1990. Det har ikke været muligt at  

 afholde en § 11-forhandling om leveringsspørgsmålet inden for en rimelig  

 tidsfrist eller at retablere aftalen af 10. december 1990, ifølge hvilken  

 Nissens Kølerfabrik A/S indvilgede i at levere til klagerne på normale  

 vilkår, indtil forhandlingerne i henhold til konkurrencelovens § 11 var  

 afsluttet. ...« 3. Klagerens argumentation.
Klageren har anført, at KonkurrenceRådet ikke  

 har fulgt den i konkurrencelovens § 11 og § 12 anvist fremgangsmåde.
Da  

 anmeldelse om eneforhandling var modtaget, burde KonkurrenceRådet have  

 indkaldt til forhandlingsmøde, jf. lovens § 11, og burde være gået frem efter  

 reglerne i § 12. Der er på intet tidspunkt tidligere fremsat påbud om salg  

 til de pågældende virksomheder AK Danmark, Aalborg Kølerfabrik ApS og/eller  

 Chr.
Salling Maskinfabrik ApS, som klageren, indtil der blev etableret  

 eneforhandlingsaftaler, havde erklæret sig villig til at handle med.
De  

 virksomheder, der er indgået eneforhandlingsaftaler med, beskæftiger sig i  

 det væsentligste med salg og reparation af kølere.
Den ene virksomhed, A.K.  

 Danmark, Aalborg Kølerfabrik ApS, som påbuddet vedrører, har ikke tidligere  

 forhandlet klagerens kølerelementer, men har derimod i et vist omfang afsat  

 andre produkter af ringe kvalitet.
Endvidere beskæftiger virksomheden ikke  

 medarbejdere med den fornødne fagkundskab til på håndværksmæssig forsvarlig  

 vis at kunne samle elementer til egentlig komplette kølere.
Klageren kan ikke  

 være tjent med, at klagerens produkter kommer ud til slutbrugerne i  

 mangelfuld tilstand, og ønsker derfor at begrænse salg af komplette kølere og  

 kølerelementer til de virksomheder, som traditionelt har kendskab til  

 branchen.
Faglig indsigt er en nødvendighed, fordi de forskellige biltyper på  

 markedet er udstyret med stadig mere avanceret teknik.
Utilfredse kunder vil  

 være skadeligt for branchen som helhed og vil betyde,at autoforhandlere, der  

 importerer originale autokølere, opnår en konkurrencefordel.
Med de faste  

 forhandlere, der er medlem af Kølerreparatør- foreningen, er der indgået  

 aftale om en garantiordning.
Det beror på en total misforståelse,  

 sandsynligvis baseret på ukendskab til forholdene, når KonkurrenceRådet er af  

 den op- fattelse, at den ordning, der via eneforhandlingssystemet blev søgt  

 etableret, er at betragte som et »lukket system«.
Dette er ikke  

 tilfældet, idet klageren konkurrerer bl.a. med NRF A/S og Horsens Kølerfabrik  

 A/S.
Hertil kommer, at A.K.
Danmark, Aalborg Kølerfabrik ApS direkte  

 konkurrerer med klageren, og alene af denne grund bør klageren ikke være  

 forpligtet til at levere til denne virksomhed.
Det er klagerens opfattelse,  

 at skrivelse fra virksomhedens advokat, Erik Mersby, hvori denne oplyser, at  

 virksomheden ikke konkurrerer med klageren, ikke bør tillægges betydning, da  

 advokat Mersby ikke har indestået for de afgivne oplysninger.
Chr.
Sallings  

 Maskinfabrik ApS, som påbuddet om levering også vedrørte, havde kun som  

 bibeskæftigelse interesseret sig for reparation af autokølere, idet en sådan  

 produktion fandt sted i en tilknyttet virksomhed.
Påbuddet burde derfor ikke  

 være givet for så vidt angår Chr.
Sallings Maskinfabrik A/S.
Endvidere har  

 klageren gjort gældende, at der ikke er grundlag for at meddele  

 leveringspålæg, da klagerens virksomhed ikke udøver dominans på markedet.
En  

 sådan dominans har KonkurrenceRådet da heller ikke dokumenteret.
Klagerens  

 produkter adskiller sig ikke kvalitetsmæssigt fra konkurrenternes produkter,  

 og slutbrugerne lægger ikke særlig vægt på, om det er en køler fra klagerens  

 virksomhed, der isættes.
Der er derfor rigelig mulighed for substitution.
4. KonkurrenceRådets argumentation.
Rådet har beskrevet sagsforløbet frem  

 til leveringspåbuddet den 8. februar 1991 således: A.K.
Danmark, Aalborg  

 Kølerfabrik ApS klagede i maj 1989 til Monopoltilsynet om leveringsproblemer  

 fra Nissens Kølerfabrik.
I juli 1990 klagede Chr.
Sallings Maskinfabrik ApS  

 til KonkurrenceRådet over lignende problemer.
KonkurrenceRådet besluttede på  

 sit møde den 7. november 1990 at indkalde Kølerreparatørforeningen til  

 forhandling i henhold til konkurrencelovens § 11 med henblik på at sikre, at  

 disse klagere kunne optages i foreningen på normale vilkår, således at de  

 kunne få direkte leverancer fra Nissens Kølerfabrik A/S.
På en ekstraordinær  

 generalforsamling den 17. november 1990 Ændringerne indebar, at medlemsskab  

 af foreningen ikke automatisk gav adgang til at direkte leverancer fra  

 leverandørerne.
Rådet rettede i den anledning henvendelse til Nissens  

 Kølerabrik A/S for at få oplyst, om virksomheden i lyset af den nye situation  

 var indstillet på at levere direkte til de pågældende virksomheder.
Da rådet  

 ikke modtog noget svar, blev det besluttet, at indkalde til en §  

 11-forhandling med henblik på at sikre forsyninger til disse virksomheder.
I  

 første omgang var klageren indstillet på at levere på normale vilkår, men  

 oplyste, at selskabet var ved at udarbejde eneforhandlingskontrakter.
Den 14.  

 januar 1991 modtog KonkurrenceRådet anmeldelse af et eneforhandlersystem og  

 meddelte ved brev af 17. januar 1991, at etableringen af  

 eneforhandleraftalerne måtte anses for at indebære en videreførelse af det  

 konkurrencebegrænsende samarbejde mellem medlemmer af  

 Kølerreparatørforeningen og leverandørerne, som rådet tidligere havde grebet  

 ind over for.
Efter yderligere brevveksling indkaldte rådet den 29. januar  

 1991 klageren til en § 11-forhandling.
Det blev påpeget, at denne for-  

 handling måtte ses som en gennemførelse af den forhandling, der oprindelig  

 var blevet indkaldt til i november 1990. Forhandlingstidspunktet blev fastsat  

 til den 7. februar 1991. Klageren ønskede forhandlingsdatoen udsat i 14 dage,  

 men rådet fandt ikke grundlag herfor og meddelte derefter påbud om levering  

 den 8. februar 1991. Rådet har anført, at dette sagsforløb er i  

 overensstemmelse med den fremgangsmåde, der er anvist i konkurrencelovens §  

 11 og 12. Rådet var ikke henvist til at indlede en selvstændig sagsbe-  

 handling ved etableringen af eneforhandlingssystemet, blot fordi klageren  

 havde leveret til A.K.
Danmark, Aalborg Kølerfabrik ApS og Chr.
Sallings  

 Maskinfabrik ApS, efter at rådet havde besluttet at gribe ind mod  

 forskelsbehandlingen, idet eneforhandlings- systemet stort set har samme  

 skadelige virkning.
Spørgsmålet om faglige kvalifikationer har klageren ikke  

 tidligere rejst for rådet.
Der har derfor ikke været lejlighed til nærmere  

 undersøgelse heraf, men efter rådets oplysninger findes der ikke faste  

 uafhængige normer for, hvad der forstås ved fornøden faglig indsigt inden for  

 kølerreparationsbranchen.
Allerede af denne grund kan dette forhold ikke  

 tillægges betydning.
I denne for- bindelse har rådet i øvrigt bemærket, at  

 klageren under sagen flere gange har henvist til, at klagerens produkter kan  

 købes gennem lokale kølerreparationsværksteder, der får leveringer direkte  

 fra selskabet, og at klageren således, når blot denne fremgangsmåde følges,  

 ikke har indvendinger mod, at andre end eneforhandlere anvender klagerens  

 produkter.
Rådets opfattelse, af at der foreligger et »lukket  

 system«, beror på, at det foreslåede eneforhandlersystem angår aftaler  

 indgået mellem leverandører og flere videreforhandlere enkeltvis.
Dette må  

 anses for et lukket selektivt salgssystem, der begunstiger afsætningen ad de  

 traditionelle handelskanaler og forhindrer andre interesseredes adgang til  

 markedet, uanset om disse eventuelt måtte være mere effektive.
Rådet har  

 indhentet oplysninger fra advokat Erik Mersby, der på vegne A.K.  

 Danmark/Aalborg Kølerfabrik ApS i skrivelse af 29. oktober 1991 bl.a. har  

 anført:
5. Ankenævnets bemærkninger.
Af de grunde, der er anført i  

 KonkurrenceRådets afgørelse af 8. februar 1991, og da det, klageren  

 yderligere har anført, ikke kan føre til et andet resultat, stadfæster  

 ankenævnet rådets afgørelse.
