Bekendtgørelse om  

 brobygningsforløb til ungdomsuddannelse I medfør af § 5, stk. 2, § 9, § 11,  

 stk. 1, og § 12, stk. 3, i lov om ungdomsvejledning og  

 brobygningsforløb til ungdomsuddannelse, jf. lovbekendtgørelse  

 nr. 786 af 14. oktober 1999, fastsættes:
 § 1. Brobygningsforløb til  

 ungdomsuddannelse er sammensatte vejlednings- og undervisningsforløb i  

 en overgangsperiode mellem grundskolen og ungdomsuddannelserne.
 Stk. 2. Brobygningsforløb kan tilbydes unge, der har  

 afsluttet grundskolens 9. klasse, eller som på anden måde har  

 opfyldt undervisningspligten, jf. folkeskolelovens § 33, indtil udgangen  

 af den måned, hvori de fylder 19 år.
Stk. 3. Brobygningsforløb skal vare mellem 8 og 40 uger  

 og sammensættes af fra 2 til 4 elementer fra forskellige skoleformer  

 m.fl.
Hvert element varer fra 4 til 36 uger, som kan gennemføres  

 sammenhængende eller integreret med andre brobygningselementer.
For  

 introduktionskurser gælder dog særlige regler, jf. § 3,  

 stk. 2.
 Stk. 4. Undervisningen og aktiviteterne i et  

 brobygningsforløb skal tilrettelægges således, at  

 brobygningsforløbet udgør et heltidsforløb.
 § 2. Et element i et brobygningsforløb kan  

 være:
 1)	Dele af 10. klasse.
 2)	Dele af et grundforløb i en erhvervsfaglig  

 fællesindgang, jf. lov om erhvervsuddannelser.
 3)	Dele af indgangsåret til de grundlæggende social- og  

 sundhedsuddannelser.
 4)	Modul 1 A i landbrugets grunduddannelse.
 5)	Særligt tilrettelagte introduktionskurser til en af  

 følgende uddannelser, jf. § 3:
 a)	Hhx.
 b)	Htx.
 c)	Studentereksamen.
 d)	Hf.
 e)	Erhvervsuddannelserne, jf. også § 3, stk. 3 og  

 4.
 f)	Grundlæggende social- og sundhedsuddannelser.
 g)	Landbrugets grunduddannelse.
 6)	Et eller flere enkeltfag i de i nr. 5 nævnte  

 ungdomsuddannelser.
 7)	Kurser og andre forløb på kommunale ungdomsskoler.
 8)	Ophold på produktionsskole.
Stk. 2. Det enkelte element skal gennemføres på  

 den samme skole.
Elementer på 10 uger eller derover kan dog  

 gennemføres på flere skoler, hvis disse sædvanligvis  

 samarbejder om grundforløb, jf. stk. 1, nr. 2. De elementer, der  

 er nævnt i stk. 1, nr. 1-4 og nr. 6-9, kan tilrettelægges  

 særligt under hensyn til, at de indgår i  

 brobygningsforløb.
Stk. 3. Som led i brobygning kan de skoler, der er nævnt  

 i § 4, stk. 1, nr. 1-7, tilbyde de unge, herunder de unge  

 tosprogede, særlig læse- , stave- og skriveundervisning inden for  

 det pågældende elements indhold.
Endvidere kan sådan  

 undervisning finde sted i henhold til lov om specialundervisning for  

 voksne.
§ 3. Et særligt tilrettelagt  

 introduktionskursus, jf. § 2, stk.1, nr. 5, er et kursus, der er  

 tilrettelagt særligt med henblik på at give eleven mulighed for  

 at afprøve, hvad det indebærer at følge en bestemt  

 ungdomsuddannelse eller et bestemt uddannelsesområde.
Kurset skal give  

 eleven indsigt i den pågældende ungdomsuddannelses indhold og  

 mål samt indsigt i de metoder, der anvendes, og de krav, der stilles i  

 uddannelsen.
Introduktionskurser skal kombineres med personlig vejledning af  

 pågældende uddannelsesinstitutions normale vejledningssystem.  

 Vejledningen skal bl.a. styrke elevens mulighed for at vælge og  

 gennemføre en ungdomsuddannelse.
Stk. 2. Varigheden af introduktionskurserne fastsættes  

 af skolen.
Varigheden skal dog mindst være 4 uger, der  

 gennemføres som et sammenhængende forløb, og højst  

 10 uger.
Den del af kurset, der måtte overstige 4 uger, kan opdeles i  

 kortere perioder.
 Stk. 3. Et introduktionskursus til erhvervsuddannelser kan  

 rette sig mod en enkelt erhvervsuddannelse eller mod flere  

 erhvervsuddannelser.
 Stk. 4. Den enkelte skole kan ikke oprette forskellige  

 introduktionskurser til erhvervsuddannelser, der er grupperet i samme  

 uddannelsesfamilie inden for en fællesindgang.
 § 4. Følgende skoler kan inden for deres  

 undervisnings- og uddannelsesområde udbyde elementer af  

 brobygningsforløb, jf. § 2:
 1)	Folkeskoler.
 2)	Frie grundskoler, der modtager statstilskud.
 3)	Efterskoler, der modtager statstilskud.
 4)	Kommunale ungdomsskoler.
 5)	Offentlige og private gymnasier, hf-kurser og studenterkurser.
 6)	Erhvervsskoler.
 7)	Social- og sundhedsskoler.
 Stk. 2. Såfremt tilrettelæggelsen sker i  

 samarbejde med en eller flere af de i stk.1, nr. 5-7, nævnte skoler,  

 kan elementer af brobygningsforløb endvidere gennemføres  

 på:
 1)	Husholdnings - eller håndarbejdsskoler, der modtager  

 statstilskud.
 2)	Produktionsskoler.
 3)	Voksenuddannelsescentre for så vidt angår  

 hf-enkeltfag.
 Stk. 3. Et eller flere elementer af brobygningsforløbet  

 skal foregå på en af de ungdomsuddannelsesinstitutioner, der er  

 nævnt i stk. 1, nr. 5-7.
§ 5. Udgifterne til brobygningsforløb  

 finansieres efter reglerne i den lovgivning, der gælder for den  

 pågældende uddannelse og skoleform.
For introduktionskurser  

 på erhvervsskoler, på statslige og private gymnasier og på  

 private hf-kurser fastsættes de statslige tilskud på den  

 årlige finanslov som en takst pr. årselev.
 Stk. 2. Såfremt skolen modtager statstilskud for en elev  

 til et af de elementer i brobygningsforløb, der er nævnt i  

 § 2, stk. 1, nr. 2, 4, 5, 6 og 8, beregnes statstilskuddet i  

 forhold til det pågældende elements varighed.
 Stk. 3. Kommuner og amtskommuner betaler bidrag for  

 undervisning på frie grundskoler, efterskoler, private gymnasier og  

 hf-kurser m.fl. efter de sædvanlige regler om bidragspligten til  

 staten.
 § 6. Efter lovens § 12, stk. 2, har en  

 elev ret til at få statens uddannelsesstøtte efter de  

 almindelige retningslinier herom til gennemførelse af et  

 brobygningsforløb, hvis eleven ikke har ret til støtte efter de  

 regler, der gælder for det element elevens brobygningsforløb  

 udgår fra.
§ 7. Den, der er ansvarlig for udarbejdelsen af  

 vejledningsplanen, jf. § 8, kan undtagelsesvis, når det findes  

 særligt begrundet i elevens uddannelsesmæssige forhold, tillade,  

 at en elev optages i et brobygningsforløb, selv om eleven er fyldt 19  

 år, men ikke 20 år, eller tillade en kortere forlængelse af  

 det samlede brobygningsforløb med indtil 12 uger.
Tilladelsen gives i  

 samråd med den eller de skoler, hvor eleven gennemfører  

 brobygningselementer som følge af tilladelsen.
 § 8. For den unge, der ønsker at  

 gennemføre et brobygningsforløb, udarbejdes en vejledningsplan.  

 Vejledningsplanen udarbejdes i overensstemmelse med § 6 i lov om  

 ungdomsvejledning og brobygningsforløb til ungdomsuddannelse.
§ 9. Den skole, hvor eleven har gennemført  

 et element i et brobygningsforløb, udsteder et bevis til eleven med  

 kopi til den myndighed, der har ansvaret for vejledningsplanen.
Beviset skal  

 indeholde oplysning om det eller de på skolen gennemførte  

 forløb og varigheden heraf samt gennemførte prøver.
 § 10. For klager over skolens undervisning,  

 vejledning og afgørelser gælder de regler, der er fastsat for  

 den pågældende skole- eller undervisningsform.
 § 11. Bekendtgørelsen træder i kraft  

 den 15. oktober 2000 med gyldighed for brobygningsforløb, der er  

 påbegyndt den 1. august 2000 eller senere, jf. dog stk. 2.
 Stk. 2. § 2, stk.1, nr. 2, § 2, stk. 2, 2.  

 pkt., § 3, stk. 3 og 4 træder i kraft 1. januar 2001.
 Stk. 3. Bekendtgørelse nr. 891 af 22. november 1995 om  

 brobygningsforløb til ungdomsuddannelse ophæves, jf. dog  

 stk. 4.
 Stk. 4. § 2, stk.1, nr. 2, § 2, stk. 2, 2.  

 pkt., § 3, stk. 3 og 4 i den i stk. 3 nævnte  

 bekendtgørelse finder fortsat anvendelse indtil d. 1. januar 2001.
