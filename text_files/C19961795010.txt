Cirkulæreskrivelse om meddelelse om  

 rådighed og børnepasningsproblemer Kommentar m.v.:
 Ankenævnet fandt, at et medlem, hvis faglige  

 område sædvanligvis også omfattede aftenarbejde, fuldt ud  

 stod til rådighed, selv om medlemmet ikke kunne få sine  

 børn passet om aftenen.
 Meddelelse om afgørelsen:
 Medlemmet afviste formidlet arbejde som  

 køkkenassistent, der også omfattede aftenvagter, da medlemmet  

 ikke kunne få sine børn passet om aftenen.
Kassen fandt, at medlemmet havde haft en gyldig grund til  

 afslaget, og at medlemmet stod til rådighed.
Kassen lagde blandt andet  

 vægt på, at medlemmet inden for de seneste 5 år periodevis  

 havde været beskæftiget inden for slagterfaget, hvilket  

 primært foregår i dagtimerne, hvor medlemmet ikke havde problemer  

 med at få sine børn passet.
Direktoratet ændrede som tilsynsmyndighed kassens  

 afgørelse.
Direktoratet lagde til grund, at medlemmets faglige  

 område var kokke- og køkkenarbejde, uanset at medlemmet  

 eventuelt havde udvidet sit faglige område til også at omfatte  

 slagterarbejde.
Da det måtte anses for sædvanligt, at kokke- og  

 køkkenarbejde foregik om aftenen, fandt direktoratet herefter, at  

 medlemmet ikke kunne formidles arbejde med fuld sædvanlig arbejdstid  

 inden for sit faglige område.
Medlemmet kunne derfor ikke få  

 dagpenge, så længe hun ikke kunne få sine børn  

 passet om aftenen.
 Arbejdsmarkedets Ankenævn fandt, at medlemmet  

 på tidspunktet for formidling af arbejde som køkkenassistent  

 måtte anses for at være til rådighed for arbejdsmarkedet.  

 Ankenævnet lagde ved afgørelsen vægt på, at  

 medlemmet de sidste år havde arbejdet på et slagteri og på,  

 at hun i øvrigt var registreret som arbejdssøgende til arbejde  

 som køkkenassistent og køkkenmedhjælper, hvilket ikke  

 krævede aftenarbejde.
