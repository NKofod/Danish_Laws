 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 752 af 15. september 1993, som senest ændret ved §  

 4 i lov nr. 377 af 18. maj 1994, foretages følgende ændringer:
 1. § 10, stk. 1, ophæves, og i stedet indsættes:
»Som grundlag for skatteansættelsen for et givet skatteår for de i  

 denne lov omhandlede selskaber og foreninger m.v. benyttes det indkomstår,  

 der udløber i eller falder sammen med det foregående skatteår.
Skatteåret  

 omfatter perioden fra og med den 1. april til og med den 31. marts i det  

 efterfølgende kalenderår.
I skatteåret beregnes indkomstskatten.
Indkomståret  

 skal udløbe ved udgangen af et kvartal for Stk. 2.  Ligningsrådet kan tillade, at indkomståret ikke  

 skal udløbe ved udgangen af et kvartal, når det efter rådets skøn må anses  

 som godtgjort, at særlige forhold for selskabet eller foreningen m.v.  

 tilsiger dette.« Stk. 2-5 bliver herefter stk. 3-6.
 2. I § 10, stk. 4, der bliver stk. 5, indsættes som 2.  

 pkt.:
»For selskaber som nævnt i stk. 1, nr. 3, kan Ligningsrådet bestemme,  

 at indkomståret for selskabet eller foreningen m.v. udløber ved udgangen af  

 et kvartal.« 3. § 24, stk. 1, 1. pkt., affattes således:
»Aktieselskaber, der er hjemmehørende her i landet, sættes i skat i  

 den kommune, i hvilken de ifølge registreringen i Erhvervs- og  

 Selskabsstyrelsen har hjemsted den 5. september forud for skatteåret, jf. dog  

 stk. 3 og 4.« 4. I § 24, stk. 1, 2. pkt., indsættes efter  

 »foregår«: », jf. dog stk. 3 og 4«.
 5. I § 24, stk. 2, indsættes 3 steder efter  

 »beliggende«: »den 5. september forud for skatteåret«.
 6. § 24, stk. 3, affattes således:
»Stk. 3.  Skatteministeren afgør i tvivlstilfælde  

 spørgsmålet om, i hvilken kommune et selskab eller en forening m.v. skal  

 skatteansættes.
Skatteministeren kan fastsætte regler om, at selskaber eller  

 foreninger m.v. skal sættes i skat i en anden kommune end den kommune, hvori  

 selskabet eller foreningen m.v. er hjemmehørende, når særlige omstændigheder  

 taler derfor, jf. dog stk. 4.« 7. I § 24 indsættes som stk. 4:
»Stk. 4.  Såfremt et selskab eller en forening m.v.  

 som nævnt i stk. 1 i løbet af indkomståret overgår til udelukkende eller i  

 væsentlig grad ikke at have erhvervsmæssig aktivitet, sættes selskabet eller  

 foreningen m.v. i skat i den kommune, i hvilken selskabet eller foreningen  

 m.v. er sat i skat det foregående indkomstår, uanset at selskabet eller  

 foreningen m.v. ændrer hjemsted eller flytter hovedkontor.
Selskabet eller  

 foreningen m.v. sættes i skat i den pågældende kommune for de indkomstår,  

 hvori selskabet eller foreningen m.v. ikke har erhvervsmæssig  

 aktivitet.« 8. § 27, stk. 1, affattes således:
»De i denne lov omhandlede selskaber og foreninger m.v. skal indsende  

 selvangivelse senest 6 måneder efter indkomstårets udløb.
For selskaber og  

 foreninger m.v., hvis indkomstår udløber i perioden 1. januar-31. marts, skal  

 selvangivelsen indsendes senest den 1. juli i samme kalenderår.
Udløber  

 fristen en fredag eller lørdag, kan selvangivelsen indgives rettidigt den  

 følgende søndag.
Selvangivelsen skal indgives til den kommunale  

 skattemyndighed, der skal foretage ansættelsen, jf. § 24.« 9. § 30, stk. 3, 3. pkt., affattes således:
»Beløb, som ikke betales rettidigt, inddrives tillige med renter og  

 gebyrer efter reglerne i lov om fremgangsmåden ved inddrivelse af skatter og  

 afgifter m.v.« 10. Efter § 33 indsættes:
»§ 33 A.  Den, som mod overpris overdrager  

 kapitalandele i et selskab, hæfter med et beløb, der svarer til  

 overdragelsessummen, for betalingen af de skatter og afgifter, der påhviler  

 selskabet som en aktuel eller latent forpligtelse på  

 overdragelsestidspunktet.
Hæftelsen kan kun gøres gældende, hvis udlæg  

 forgæves er forsøgt hos selskabet.
Hæftelsen kan endvidere kun gøres  

 gældende, når overdrageren på overdragelsestidspunktet vidste eller burde  

 vide, at erhververen betalte overpris for aktierne eller anparterne.
Hvis  

 overdrageren er et selskab m.v., der ikke er fuldt skattepligtigt her til  

 landet, kan hæftelse gøres gældende direkte mod her i landet fuldt  

 skattepligtige personer og selskaber i det omfang, disse direkte eller  

 indirekte har en bestemmende indflydelse over det overdragende selskab.
Det  

 er en betingelse for hæftelse efter 4. pkt., at de her i landet fuldt  

 skattepligtige på overdragelsestidspunktet vidste eller burde vide, at  

 erhververen betalte overpris for aktierne eller anparterne.
Den, der som  

 rådgiver erhvervsmæssigt har medvirket ved overdragelsen, hæfter sammen med  

 overdrageren og de i 4. pkt. nævnte personer og selskaber, når rådgiveren på  

 tidspunktet for sin medvirken vidste eller burde vide, at overdragelsen ville  

 ske til overpris.
Stk. 2.  Hvis overdrageren er en person, finder  

 bestemmelsen i stk. 1, 1.-3. pkt., kun anvendelse, når overdragelsen vedrører  

 kapitalandele, der henregnes til hovedaktionæraktier efter personskattelovens  

 § 19 a, stk. 2-4, dog således, at en ejerandel på 10 pct. af aktie- eller  

 anpartskapitalen anses som hovedaktionæraktier.
Hvis overdrageren er et  

 selskab m.v., finder bestemmelsen i stk. 1, 1.-3. pkt., kun anvendelse, når  

 overdragelsen vedrører kapitalandele i koncernforbundne selskaber, jf.  

 kursgevinstlovens § 6 B, stk. 3, dog således, at der ved en ejerandel på 10  

 pct. af aktiekapitalen i hvert selskab anses at foreligge koncernforbundne  

 selskaber.
 Stk. 3.  Bestemmelsen i stk. 1 finder endvidere kun  

 anvendelse, når overdragelsen vedrører kapitalandele i et selskab, der på  

 overdragelsestidspunktet i det væsentlige er uden økonomisk risiko ved  

 erhvervsmæssig aktivitet.
 Stk. 4.  Overpris efter stk. 1 anses at foreligge, når  

 betalingen for kapitalandelene klart overstiger den forholdsmæssige andel af  

 selskabets nettoværdi på overdragelsestidspunktet.
Stk. 5.  De statslige told- og skattemyndigheder kan,  

 inden en overdragelse af kapitalandele i et selskab finder sted og mod  

 betaling af et gebyr på 400 kr., give forhåndstilsagn om, at en eventuel  

 hæftelse efter stk. 1 ikke vil blive gjort gældende.
Tilsagnet kan betinges  

 af, at der stilles hel eller delvis sikkerhed for betalingen af de skatter og  

 afgifter, som påhviler selskabet som en aktuel eller latent forpligtelse på  

 overdragelsestidspunktet.
En rådgiver som nævnt i stk. 1, sidste pkt., kan  

 frigøre sig for sin hæftelse, hvis denne inden overdragelsen skriftligt søger  

 forhåndstilsagn bilagt de fornødne oplysninger om den påtænkte overdragelse.  

 Told- og skattemyndighedernes afgørelse af spørgsmålet om eventuelt  

 forhåndstilsagn og om betingelserne herfor skal foreligge inden 3 måneder fra  

 modtagelsen af alle oplysninger, der er af betydning for bedømmelsen.  

 Skatteministeren kan fastsætte nærmere regler om fremgangsmåden ved afgivelse  

 af forhåndstilsagn, herunder om, at afgørelser om forhåndstilsagn ikke kan  

 påklages til højere administrativ myndighed.
Det nævnte grundbeløb reguleres  

 efter personskattelovens § 20.
Stk. 6.  Imod overdragerens eller rådgiverens protest  

 kan hæftelse efter stk. 1 kun gøres gældende efter Ligningsrådets  

 bestemmelse.« 11. Efter § 35 K indsættes som ny paragraf:
»§ 36.  For selskaber og foreninger, der omfattes  

 af § 10, stk. 1, nr. 2 og 3, hvis indkomstår ikke udløber ved udgangen af et  

 kvartal, forlænges indkomståret til udgangen af det løbende kvartal, når  

 indkomståret udløber i perioden 1. april-30. december.
For selskaber og  

 foreninger m.v., hvis indkomstår udløber i perioden 1. januar-30. marts,  

 forkortes indkomståret til udløb med udgangen af det foregående kalenderår.
Stk. 2.  Selskaber og foreninger m.v., der omfattes af §  

 10, stk. 1, nr. 2 og 3, hvis indkomstår ikke udløber i perioden 1. april-29.  

 juni, kan i stedet for en forlængelse af indkomståret med det løbende kvartal  

 efter bestemmelserne i stk. 1 vælge, at indkomståret skal udløbe ved udgangen  

 af det kvartal, der går forud for førstnævnte kvartal, eller i stedet for en  

 forkortelse af indkomståret med det løbende kvartal efter bestemmelserne i  

 stk. 1 ved udgangen af det løbende kvartal.« § 2 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 755 af 15. september 1993, som ændret ved § 6 i lov  

 nr. 374 af 18. maj 1994 og § 5 i lov nr. 377 af 18. maj 1994, foretages  

 følgende ændring:
 I § 15, stk. 1, indsættes som 2. pkt.:
»Selskabsskattelovens § 10, stk. 1, nr. 3, finder dog ikke  

 anvendelse.« § 3 I lov om aktieselskaber, jf. lovbekendtgørelse nr. 616 af 19. juli 1993,  

 som ændret ved lov nr. 1094 af 22. december 1993 og lov nr. 122 af 18.  

 februar 1994, foretages følgende ændringer:
 1. I § 69, stk. 1, 1. pkt., ændres »seks« til:  

 »fem«.
 2. Efter § 118 indsættes:
»§ 118 a.  Erhvervs- og Selskabsstyrelsen kan for  

 et selskab, som opfylder betingelserne for tvangsopløsning efter §§ 117 eller  

 118, udpege en selskabs- eller regnskabskyndig, der har til opgave at  

 udarbejde et regnskab for selskabet og herunder foretage en kritisk  

 gennemgang af selskabets regnskabsmateriale, bøger, fortegnelser og  

 protokoller og dets forhold i øvrigt.
Erhvervs- og Selskabsstyrelsen  

 fastsætter arten og omfanget af den selskabs- eller regnskabskyndiges hverv,  

 der kan omfatte de i stk. 2 og 3 nævnte opgaver.
 Stk. 2.  Regnskabet omfatter, i det omfang det er  

 muligt, resultatopgørelse og balance og udarbejdes for tiden fra udløbet af  

 det sidste år, for hvilket regnskab er aflagt efter lovgivningens regler, til  

 udgangen af den måned, der ligger umiddelbart før udpegelsestidspunktet.  

 Regnskabet udarbejdes i henhold til lov om visse selskabers aflæggelse af  

 årsregnskab m.v. (årsregnskabsloven) med de fornødne afvigelser.
Stk. 3.  Den selskabs- eller regnskabskyndige udarbejder  

 en redegørelse, der omfatter de vigtigste årsager, der har ført til, at  

 betingelserne for tvangsopløsning er opfyldt.
Redegørelsen skal ledsages af  

 en erklæring om det udførte arbejde, herunder at regnskabet er opstillet på  

 baggrund af bogføringen, og hvorvidt den selskabs- eller regnskabskyndige har  

 modtaget de oplysninger, der er anmodet om, samt hvorvidt der efter den  

 selskabs- eller regnskabskyndiges skøn foreligger omstændigheder, der giver  

 anledning til at foretage nærmere undersøgelse af, om der er sket  

 overtrædelse af straffe-, selskabs-, regnskabs-, bogførings-, skatte- og  

 afgiftslovgivningen.
 Stk. 4.  Omkostninger m.v. i forbindelse med den  

 selskabs- eller regnskabskyndiges hverv afholdes af statskassen, men dækkes i  

 det omfang, der er midler hertil, endeligt af selskabet.
Stk. 5.  Den selskabs- eller regnskabskyndige kan i  

 selskabet foretage de undersøgelser og anmode bestyrelse, direktion samt  

 medarbejdere i selskabet om de oplysninger, der er nødvendige til  

 varetagelsen af sine opgaver.
Endvidere kan den selskabs- eller  

 regnskabskyndige anmode selskabets medkontrahenter,  

 pengeinstitutforbindelser, revisorer og lignende om de oplysninger, som  

 selskabets ledelse kunne forlange.
Stk. 6.  Den personkreds, der er nævnt i stk. 5, har  

 efter anmodning fra Erhvervs- og Selskabsstyrelsen pligt til at udlevere  

 selskabets regnskabsmateriale m.v. i det omfang, det er påkrævet for den  

 selskabs- eller regnskabskyndiges varetagelse af sine opgaver.
Selv om  

 vedkommende har tilbageholdelsesret, skal vedkommende udlevere materialet,  

 som efter benyttelsen tilbageleveres til den pågældende.
Erhvervs- og  

 Selskabsstyrelsen har uden retskendelse mod behørig legitimation til enhver  

 tid adgang til at skaffe sig regnskabsmaterialet m.v. hos den i stk. 5  

 angivne personkreds.
Politiet yder om fornødent bistand hertil.
Nærmere  

 regler om bistanden kan fastsættes af industri- og samordningsministeren  

 efter forhandling med justitsministeren.« 3. I § 156 indsættes som stk. 2:
»Stk. 2.  Sker der ændringer i selskabets  

 vedtægter, for så vidt angår hjemsted, eller sker der ændringer i selskabets  

 bestyrelse eller direktion, eller vælges ny revisor, skal anmeldelse herom  

 foretages inden 2 uger.« 4. I § 158, stk. 1, indsættes efter 2. pkt.:
»De oplysninger m.v., der meddeles til Erhvervs- og Selskabsstyrelsen  

 efter § 118 a, er undtaget fra lov om offentlighed i forvaltningen.« 5. I § 159 b, stk. 2, indsættes efter »§ 118,»:  

 »§ 118 a,», og »og § 152, stk. 1, nr. 2 og 3« ændres til:  

 », § 152, stk. 1, nr. 2 og 3, og § 158, stk. 1, 3. pkt.,».
 6. I § 161, stk. 1, indsættes efter »§ 117, stk.  

 3,»: »§ 118 a, stk. 6, 1. pkt.,».
§ 4 I lov om anpartsselskaber, jf. lovbekendtgørelse nr. 617 af 19. juli 1993,  

 som ændret ved lov nr. 1094 af 22. december 1993 og lov nr. 122 af 18.  

 februar 1994, foretages følgende ændringer:
 1. I § 50, stk. 1, 1. pkt., ændres »seks« til:  

 »fem«.
 2. Efter § 87 indsættes:
»§ 87 a.  Erhvervs- og Selskabsstyrelsen kan for  

 et selskab, som opfylder betingelserne for tvangsopløsning efter §§ 86 eller  

 87, udpege en selskabs- eller regnskabskyndig, der har til opgave at  

 udarbejde et regnskab for selskabet og herunder foretage en kritisk  

 gennemgang af selskabets regnskabsmateriale, bøger, fortegnelser og  

 protokoller og dets forhold i øvrigt.
Erhvervs- og Selskabsstyrelsen  

 fastsætter arten og omfanget af den selskabs- eller regnskabskyndiges hverv,  

 der kan omfatte de i stk. 2 og 3 nævnte opgaver.
 Stk. 2.  Regnskabet omfatter, i det omfang det er  

 muligt, resultatopgørelse og balance og udarbejdes for tiden fra udløbet af  

 det sidste år, for hvilket regnskab er aflagt efter lovgivningens regler, til  

 udgangen af den måned, der ligger umiddelbart før udpegelsestidspunktet.  

 Regnskabet udarbejdes i henhold til lov om visse selskabers aflæggelse af  

 årsregnskab m.v. (årsregnskabsloven) med de fornødne afvigelser.
Stk. 3.  Den selskabs- eller regnskabskyndige udarbejder  

 en redegørelse, der omfatter de vigtigste årsager, der har ført til, at  

 betingelserne for tvangsopløsning er opfyldt.
Redegørelsen skal ledsages af  

 en erklæring om det udførte arbejde, herunder at regnskabet er opstillet på  

 baggrund af bogføringen, og hvorvidt den selskabs- eller regnskabskyndige har  

 modtaget de oplysninger, der er anmodet om, samt hvorvidt der efter den  

 selskabs- eller regnskabskyndiges skøn foreligger omstændigheder, der giver  

 anledning til at foretage nærmere undersøgelse af, om der er sket  

 overtrædelse af straffe-, selskabs-, regnskabs-, bogførings-, skatte- og  

 afgiftslovgivningen.
 Stk. 4.  Omkostninger m.v. i forbindelse med den  

 selskabs- eller regnskabskyndiges hverv afholdes af statskassen, men dækkes i  

 det omfang, der er midler hertil, endeligt af selskabet.
Stk. 5.  Den selskabs- eller regnskabskyndige kan i  

 selskabet foretage de undersøgelser og anmode bestyrelse, direktion samt  

 medarbejdere i selskabet om de oplysninger, der er nødvendige til  

 varetagelsen af sine opgaver.
Endvidere kan den selskabs- eller  

 regnskabskyndige anmode selskabets medkontrahenter,  

 pengeinstitutforbindelser, revisorer og lignende om de oplysninger, som  

 selskabets ledelse kunne forlange.
Stk. 6.  Den personkreds, der er nævnt i stk. 5, har  

 efter anmodning fra Erhvervs- og Selskabsstyrelsen pligt til at udlevere  

 selskabets regnskabsmateriale m.v. i det omfang, det er påkrævet for den  

 selskabs- eller regnskabskyndiges varetagelse af sine opgaver.
Selv om  

 vedkommende har tilbageholdelsesret, skal vedkommende udlevere materialet,  

 som efter benyttelsen tilbageleveres til den pågældende.
Erhvervs- og  

 Selskabsstyrelsen har uden retskendelse mod behørig legitimation til enhver  

 tid adgang til at skaffe sig regnskabsmaterialet m.v. hos den i stk. 5  

 angivne personkreds.
Politiet yder om fornødent bistand hertil.
Nærmere  

 regler om bistanden kan fastsættes af industri- og samordningsministeren  

 efter forhandling med justitsministeren.« 3. I § 126 indsættes som stk. 2:
»Stk. 2.  Sker der ændringer i selskabets  

 vedtægter, for så vidt angår hjemsted, eller sker der ændringer i selskabets  

 bestyrelse eller direktion, eller vælges ny revisor, skal anmeldelse herom  

 foretages inden 2 uger.« 4. I § 128, stk. 1, indsættes efter 2. pkt.:
»De oplysninger m.v., der meddeles til Erhvervs- og Selskabsstyrelsen  

 efter § 87 a, er undtaget fra lov om offentlighed i forvaltningen.« 5. I § 129 b, stk. 2, indsættes efter »§ 87,»:  

 »§ 87 a,», og »og § 122, stk. 1, nr. 2 og 3« ændres til:  

 », § 122, stk. 1, nr. 2 og 3, og § 128, stk. 1, 3. pkt.,».
 6. I § 131, stk. 1, indsættes efter »§ 86, stk.  

 3,»: »§ 87 a, stk. 6, 1. pkt.,».
§ 5 I lov om visse selskabers aflæggelse af årsregnskab m.v., jf.  

 lovbekendtgørelse nr. 662 af 12. august 1993, med de ændringer, der følger af  

 lov nr. 122 af 18. februar 1994 og lov nr. 123 af 18. februar 1994, foretages  

 følgende ændringer:
 1. § 3 affattes således:
»§ 3.  Regnskabsåret skal omfatte tolv måneder.  

 Regnskabsåret skal afsluttes den 31. december, 31. marts, 30. juni eller 30.  

 september.
Erhvervs- og Selskabsstyrelsen kan, hvis ganske særlige forhold  

 tilsiger det, tillade, at et selskabs regnskabsår afsluttes på et andet  

 tidspunkt.
 Stk. 2.  Et selskabs første regnskabsperiode kan omfatte  

 et kortere eller længere tidsrum end tolv måneder, dog højst atten måneder.
Stk. 3.  Senere omlægning af regnskabsåret kan kun finde  

 sted, når særlige forhold tilsiger det.
Omlægningsperioden skal da omfatte et  

 kortere tidsrum end tolv måneder.
Omlægningen skal anføres i noterne og  

 behørigt begrundes.
Stk. 4.  Virksomheder, der hører til samme koncern, skal  

 have samme regnskabsår, medmindre særlige forhold tilsiger andet.
Er det ved  

 etablering af koncernforhold nødvendigt at omlægge en dattervirksomheds eller  

 et moderselskabs regnskabsår, kan omlægningsperioden uanset stk. 3 omfatte op  

 til atten måneder.« 2. I § 62, stk. 1, 1. pkt., ændres »syv« til:  

 »seks«.
 3. I § 63 a, stk. 1, ændres »7« til:  

 »seks«.
§ 6 I lov om fonde og visse foreninger, jf. lovbekendtgørelse nr. 698 af 11.  

 august 1992, foretages følgende ændringer:
 1. I § 22, stk. 1, indsættes som 2. og 3.  

 pkt.:
»For fonde, der oprettes den 1. juli 1994 eller senere, eller som  

 ændrer sit regnskabsår den 1. juli 1994 eller senere, skal regnskabsåret  

 omfatte en periode på 12 måneder, der afsluttes ved udgangen af et kvartal.  

 En fonds første regnskabsperiode og ved omlægning af regnskabsperioden en  

 senere periode kan dog omfatte et kortere eller længere tidsrum, men højst 18  

 måneder.« 2. I § 50, stk. 1, indsættes som 2. og 3.  

 pkt.:
»For foreninger, der oprettes den 1. juli 1994 eller senere, eller  

 som ændrer sit regnskabsår den 1. juli 1994 eller senere, skal regnskabsåret  

 omfatte en periode på 12 måneder, der afsluttes ved udgangen af et kvartal.  

 En forenings første regnskabsperiode og ved omlægning af regnskabsperioden en  

 senere periode kan dog omfatte et kortere eller længere tidsrum, men højst 18  

 måneder.« § 7 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Selskabsskattelovens § 10, stk. 1, nr. 1, som  

 affattet ved denne lovs § 1, nr. 1, finder ikke anvendelse på selskaber og  

 foreninger m.v., der er stiftet før den 1. juli 1994 og første gang anmeldes  

 til Erhvervs- og Selskabsstyrelsen efter § 26 i lov om erhvervsdrivende  

 virksomheder.
 Stk. 3.  § 1, nr. 3, har virkning fra og med skatteåret  

 1995-96.
 Stk. 4.  § 1, nr. 8, § 3, nr. 1, § 4, nr. 1, og § 5, nr.  

 2 og 3, har virkning for indkomstår og regnskabsår, der afsluttes den 31.  

 december 1994 eller senere.
 Stk. 5.  § 1, nr. 10, har virkning for overdragelser,  

 hvorom der indgås bindende aftale den 1. juli 1994 eller senere.
 Stk. 6.  Årsregnskabslovens § 3, stk. 1, 2. og 3. pkt.,  

 som affattet ved denne lovs § 5, nr. 1, finder anvendelse på selskaber, der  

 anmeldes den 1. juli 1994 eller senere, og selskaber, der anmelder omlægning  

 af regnskabsår den 1. juli 1994 eller senere.
§ 8 Stk. 1.  Selskabsskattelovens § 17, stk. 3, som affattet  

 i lovbekendtgørelse nr. 752 af 15. september 1993, finder for indkomståret  

 1994 anvendelse på selskaber og foreninger omfattet af selskabsskattelovens §  

 1, stk. 1, nr. 1-2 a, 3 a-5 og 5 b.
 Stk. 2.  Selskabsskattelovens § 17, stk. 5, som ændret  

 ved § 1, nr. 25, i lov nr. 374 af 18. maj 1994.
 Stk. 3.  Fondsbeskatningslovens § 10, stk. 3, som  

 affattet i lovbekendtgørelse nr. 755 af 15. september 1993, finder for  

 indkomståret 1994 anvendelse på udbytte, som modtages fra selskaber og  

 foreninger omfattet af selskabsskattelovens § 1, stk. 1, nr. 1, 2 eller 4.
§ 9 Stk. 1.  Denne lov gælder ikke for Færøerne og Grønland.
 Stk. 2.  §§ 3-5 kan ved kongelig anordning sættes i  

 kraft for Færøerne og Grønland med de afvigelser, som landsdelenes særlige  

 forhold tilsiger.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
