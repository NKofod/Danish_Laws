Efter at Rigsdagen den 5. April 1946 har meddelt sit Samtykke til Danmarks  

 Ratifikation af Aftalen om Erstatninger fra Tyskland, om Oprettelse af et  

 interallieret Erstatningsbureau og om Tilbagegivelse af monetært Guld, har  

 Hans Majestæt Kongen ved Resolution af 20. Maj d.
A. ratificeret nævnte  

 Aftale, hvis Tekst tilligemed de i Reparationskonferencens Slutprotokol  

 indeholdte enstemmige Henstillinger og Bilag er saalydende:
Følgende Landes Regeringer: Albanien, Amerikas Forenede Stater,  

 Australien, Belgien; Czekoslovakiet, Danmark, Frankrig, Grækenland, Indien,  

 Jugoslavien, Kanada, Luxembourg, Nederlandene, Norge, Ny Zealand, Det  

 Forenede Kongerige Storbritannien og Nordirland, Den Sydafrikanske Union og  

 Ægypten, er, for at tilvejebringe en retfærdig indbyrdes Fordeling af de  

 samlede Værdier, som er eller vil blive erklæret til Raadighed som  

 Erstatninger fra Tyskland (herefter kaldet tyske Erstatninger)  

 overensstemmende med Bestemmelserne i nærværende Aftale og de Bestemmelser,  

 der aftaltes i Potsdam den 1. August 1945 mellem Regeringerne i De Forenede  

 Stater, i Det Forenede Kongerige Storbritannien og Nordirland og i De  

 Socialistiske Sovjetrepublikkers Union, for at tilvejebringe et interallieret  

 Erstatningsbureau og for at skabe en retfærdig Fremgangsmaade ved  

 Tilbagegivelsen af monetært Guld, kommet overens om følgende:
 Tyske Erstatninger.
 Artikel 1.
 Andel i Erstatningerne.
A.
De tyske Erstatninger (med Undtagelse af de Midler, som skal fordeles  

 efter Reglerne i Afsnit I, Artikel 8 i denne Aftale) deles i følgende  

 Kategorier:
Kategori A, omfattende alle Arter af tyske Erstatninger med Undtagelse af de, som omfattes af Kategori B, Kategori B, omfattende industrielle og andre Anlæg, fjernet fra Tyskland samt Handelsskibe og Fartøjer til indenlandsk Transport.
B.
Enhver Signatarmagt skal være berettiget til den procentvise Andel af  

 den samlede Værdi af Kategori A og den procentvise Andel af den samlede Værdi  

 af Kategori B, som i nedenstaaende Tabel over Andelene er angivet for det  

 paagældende Land.
C.
Under Forbehold af Bestemmelserne i Stykke D nedenfor har hver af  

 Signatarmagterne Ret til at modtage en Andel i Handelsskibene, beregnet  

 overensstemmende med Bestemmelserne i Afsnit I, Artikel 5 i nærværende  

 Aftale, forudsat at Værdien af de Handelsskibe, som tildeles en, ikke  

 overstiger dens Andel i Kategori B som Helhed.
 Under Forbehold af Bestemmelserne i Stykke D nedenfor har hver af  

 Signatarmagterne ligeledes Ret til at modtage en Andel, svarende til dens  

 procentandel i Kategori A, i tyske Aktiver i Lande, som forblev neutrale  

 under Krigen mod Tyskland.
 Fordelingen mellem Signatarmagterne af tyske Erstatninger af anden Art end  

 Handelsskibe, Fartøjer til indenlandsk Transport og tyske Aktiver, som  

 befinder sig i Lande, som forblev neutrale under Krigen mod Tyskland, skal  

 foretages overensstemmende med de i Afsnit I, Artikel 4 i nærværende Aftale  

 indeholdte Principper.
D.
Saafremt en Signatarmagt modtager mere end dens Procentandel af visse  

 Arter af Værdier henhørende enten under Kategori B nedsættes dens Ret til  

 andre Arter af Værdier i den paagældende Kategori, saaledes at vedkommende  

 Land ialt ikke modtager mere end dets samlede Andel i den paagældende  

 Kategori.
E.
Ingen Signatarmagt kan erholde en større Andel end sin Procentandel,  

 være sig af Kategori A eller Kategori B, ved at give Afkald paa en Del af  

 dens Procentandel i den anden Kategori; dog har enhver Signatarmagt Ret til  

 forsaavidt angaar tyske, fjendtlige Aktiver indenfor dens Jurisdiction at  

 afregne paa sin Andel i Kategori A eller paa sin Andel i Kategori B eller  

 dels paa den ene dels paa den anden Kategori de Beløb, hvormed saadanne  

 Aktiver overstiger vedkommende Lands Kategori A-Procentdel af de samlede  

 tyske, fjendtlige Aktiver, som findes indenfor Signatarmagternes  

 Jurisdiction.
F.
Det interallierede Erstatningsbureau, som skal oprettes i henhold til  

 Afsnit II i denne Aftale, debiterer over en Periode af fem Aar hver  

 Signatarmagts Erstatningskonto for de tyske Aktiver, som findes indenfor det  

 paagældendes Lands Jurisdiction.
Ved denne Aftales Ikrafttræden debiteres  

 ikke mindre end 20 pCt. af disse Aktivers Nettoværdi (som defineret i Afsnit  

 I, Artikel 6 i denne Aftale) efter deres Vurdering paa denne Dag; ved  

 Begyndelsen af det andet Aar ikke mindre end 25 pCt. af Balancen efter  

 Vurdering paa denne Dag; ved Begyndelsen af det tredje Aar ikke mindre end 33  

 1/2 pCt. af Balancen efter Vurdering paa denne Dag; ved Begyndelsen af det  

 fjerde Aar ikke mindre end 50 pCt. af Balancen efter Vurdering paa denne Dag;  

 ved Begyndelsen af det femte Aar ikke mindre end 90 pCt. af Balancen efter  

 Vurdering paa denne Dag og ved Udgangen af det femte Aar Resten af det Beløb,  

 Aktiverne faktisk har indbragt.
G.
Følgende Undtagelser fra ovenstaaende Stykker D og E skal gælde for en  

 Signatarmagt, hvis Andel i Kategori B er mindre end dens Andel i Kategori A:
H.
Saafremt en Signatarmagt giver helt eller delvis Afkald paa sine i  

 overstaaende Tabel over Andelene angivne Procentandele i tyske Erstatninger  

 eller trækker sig tilbage fra det interallierede Erstatningsbureau paa et  

 Tidspunkt, hvor dens Andele i tyske Erstatninger ikke fuldt ud er blevet  

 ydet, skal de Andele, paa hvilke der saaledes er givet Afkald, eller som ikke  

 er blevet ydet, fordeles forholdsmæsigt imellem de andre Signatarmagter.
 Artikel 2.
 Afvikling af Krav mod Tyskland.
A.
Signatarmagterne enes indbyrdes om, at deres respektive procentandele i  

 Erstatningerne, saaledes som disse er fastsat i nærværende Aftale, af hvert  

 Land skal betragtes som dækkende alle dettes og dets Borgeres Krav,  

 offentlige eller private, mod den tidligere tyske Regering og dens  

 administrative Organer stammende fra Krigen, og for hvilke der ikke er  

 truffet andre Bestemmelser; denne Ordning omfatter Omkostninger ved tysk  

 Besættelse, Kreditter opnaaet under Besættelsen paa Clearingkonti og Krav  

 imod Reichkreditkasserne.
B.
Bestemmelserne i ovenstaaende paragraf A skal intet foregribe  

 vedrørende:
Signatarmagt maatte fremsætte i Forbindelse med Fredsslutningen med Tyskland.
C.
Uanset Bestemmelserne i ovenstaaende Stykke A skal  

 Erstatningsafgørelsen ikke betragtes som berørende:
D.
Signatarmagterne er enedes om, at forsaavidt Spørgsmaalet vedrører dem,  

 skal den czekoslovakiske Regering uanset Bestemmelserne i Stykkee A i denne  

 Artikel være berettiget til at trække paa den czekoslovakiske Nationalbanks  

 Girokonto hos Reichsbank, forsaavidt noget saadant skulde blive bestemt af  

 den czekiske Regering og billiget af det allierede Kontrol-Raad for Tyskland  

 i Forbindelse med Overflytning fra Czekoslovakiet til Tyskland af tidligere  

 czekoslovakiske Statsborgere.
 Artikel 3.
 Afkald paa Krav vedrørende Aktiver stillet til raadighed som Erstatninger.
 Enhver af Signatarmagterne forpligter sig til ikke at rejse, bringe for  

 internationale Domstole eller understøtte af diplomatisk Vej egne Krav eller  

 Krav fra Personer, der har Ret til dens Beskyttelse, imod nogen Signatarmagt  

 eller dennes Statsborgere vedrørende Ejendom modtager som Erstatning af det  

 paagældende Land med Billigelse af Kontrol-Raadet for Tyskland.
 Artikel 4.
 Almindelige Principper for Tildeling af Industri- eller andre Anlæg.
A.
En Signatarmagt kan som Erstatning kun forlange sig tildelt et  

 industrielt eller andet Anlæg, fjernet fra Tyskland, til Brug paa dens eget  

 Territorium eller til Brug for dens egne Statsborgere udenfor dens  

 Territorium.
B.
Ved Fremsættelse af deres Krav overfor det interallierede  

 Erstatningsbureau (der oprettes i henhold til Afsnit II af nærværende Aftale)  

 vil Signatarmagterne forsøge at fremsætte omfattende Forslag vedrørende  

 Afgivelse af Grupper af ensartede Genstande fremfor at fremsætte Krav om  

 enkelte Genstande eller smaa Grupper af Genstande.
Det anerkendes, at det  

 Arbejde, som Bureauets Sekretariat skal udføre, vil blive mere  

 virkningsfuldt, jo mere omfattende Forslag Signatarmagterne forelægger det.
C.
Ved det internationale Erstatningsbureaus Fordeling af Genstande  

 stillet til Raadighed som Erstatninger (bortset fra Handelsskibe og Fartøjer  

 til indenlandsk Transport og tyske Aktiver i Lande, som forblev neutrale  

 under Krigen mod Tyskland) skal følgende almindelige Principper tjene som  

 Vejledning:
 Artikel 5.
 Almindelige Principper for Tildeling af Handelsskibe og Fartøjer til  

 indenlandsk Transport.
A. (i) Tyske Handelsskibe disponible til Fordeling mellem Signatarmagterne  

 som Erstatning skal fordeles mellem disse i Forhold til de respektive samlede  

 Tab af Handelstonnage, beregnet paa Basis af Brutto Tons, som  

 Signatarmagterne og deres Borgere har lidt som Følge af Krigshandlinger.
Det  

 anerkendes, at Overførsel af Handelsskibe fra Storbritannien og De Forenede  

 Stater til andre Lande er afhængig af saadan endelig Godkendelse af  

 Lovgivningsmagten i Storbritannien og i De Forenede Stater, som maatte være  

 nødvendig.
B.
I Anerkendelse af at nogle Lande har særligt Behov for Fartøjer til  

 indenlandsk Transport, henlægges Fordelingen af disse Fartøjer, for det  

 Tilfælde at saadanne Fartøjer senere bliver disponible som Erstatninger til  

 Signatarmagterne, til en særlig Komite, nedsat af det interallierede  

 Erstatningsbureaus Generalforsamling.
 Værdiansættelsen af Fartøjer til indenlandsk Transport skal ske efter de  

 Retningslinier, der er fastsat for Vurdering af Handelsskibe, eller efter  

 Retningslinier, der er retfærdige, naar de ses i Forhold til dem, der er  

 fastsat for Vurdering af Handelsskibe.
 Artikel 6.
 Tyske udenlandske Aktiver.
A.
Enhver af Signatarmagterne skal, under de Former den maatte vælge,  

 tilbageholde eller likvidere tyske, fjendtlige Aktiver indenfor dens  

 Jurisdiction paa en saadan maade, at disse Aktiver ikke kan falde tilbage til  

 tysk Ejendomsret eller tysk Kontrol, og skal paa sin Erstatningsandel afregne  

 Værdien af disse Aktiver (med Fradrag af paaløbne Skatter, Hæftelser,  

 Administrationsudgifter og andre  in rem  Krav imod bestemte Genstande  

 samt af legitime kontraktlige Krav imod den tidligere tyske Ejer af saadanne  

 Aktiver).
 B.Signatarmagterne skal give det interallierede Erstatningsbureau alle  

 Oplysninger, som det anmoder om vedrørende Værdien af saadanne Aktiver og de  

 Beløb, der efterhaanden udbringes ved deres Likvidation.
C.
Tyske Aktiver i de Lande, der forblev neutrale under Krigen mod  

 Tyskland, skal unddrages tysk Ejendomsret eller Kontrol og likvideres eller  

 disponeres over i Overensstemmelse med de Bestemmelser, som Frankrig,  

 Storbritannien og Amerikas Forenede Stater maatte træffe til Gennemførelse af  

 Aftaler, om hvilke disse Stater vil indlede Forhandlinger med de neutrale  

 Lande; Nettoprovenuet af Likvidationen eller Dispositionen over disse Værdier  

 skal stilles til Raadighed for det interallierede Erstatningsbureau til  

 Fordeling som Erstatninger.
D.
Ved Gennemførelsen af Bestemmelserne i ovenstaaende Stykke A skal  

 Aktiver, som ejedes af et Land, som er Medlem af de forenede Nationer, eller  

 af dets Statsborgere, som ikke var tyske Statsborgere paa det Tidspunkt, da  

 den tyske Okkupation eller Annektering af det pagældende Land fandt Sted,  

 eller ved dets Indtræden i Krigen, ikke afregnes paa dets Erstatningskonto.  

 Det bemærkes herved, at denne Bestemmelse i ingen Henseende skal foregribe  

 noget Spørgsmaal, som maatte opstaa vedrørende Værdier, som ikke ejedes af en  

 Statsborger i det paagældende Land paa det Tidspunkt, da dette blev okkuperet  

 eller annekteret af Tyskland, eller ved dets Indtræden i Krigen.
E.
De tyske fjendtlige Aktiver, som skal afregnes imod Erstatningsandelen,  

 skal omfatte Værdier, som i Realiteten er tyske, fjendtlige Værdier, selv om  

 den nominelle Ejer af saadanne Værdier ikke er en Tysker, der betragtes som  

 Fjende Enhver af Signatarmagterne skal, hvis dette ikke allerede har fundet Sted,  

 gennemføre Lovgivningsbestemmelser og tage ethvert andet passende Skridt for  

 at ugyldiggøre alle Overdragelser, gennemført efter Landets Okkupation eller  

 dets Indtræden i Krigen i den bedrageriske Hensigt at skjule tyske,  

 fjendtlige Interesser og derved unddrage disse fra Virkningerne af  

 Kontrolforanstaltninger for tyske, fjendtlige Interesser.
F.
Det interallierede Erstatningsbureau skal nedsætte en Komite af  

 Sagkyndige i Administration af fjendtlig Ejendom for at løse saadanne  

 praktiske Vanskeligheder af retlig eller fortolkningsmæssig Karakter, som  

 maatte opstaa.
Komiteen skal særlig værne imod Planer, som matte kunne føre  

 til Opretholdelse n af fiktive Retshandeler eller andre Transaktioner  

 foretagne for at begunstige fjendtlige Interesser eller paa utilladelig Maade  

 nedsætte den Værdimasse, som vilde kunne fordeles som Erstatninger.
 Artikel 7.
 Forsyninger taget som Krigsbytte.
 Værdien af Forsyninger eller andre Materialer, der efter deres Art egner  

 sig til civilt Brug, og som er taget som Krigsbytte fra de tyske  

 Stridskræfter udenfor Tyskland og overgivet til en Signatarmagt, skal  

 afregnes paa dennes Erstatningsandel, forsaavidt disse Forsyninger eller  

 Materialer ikke er eller vil blive enten betalt eller leveret i Henhold til  

 Aftaler, der ikke forudser nogen Betaling.
 Det anerkendes, at Overgivelse af saadanne Forsyninger eller Materiel fra  

 Storbritannien eller De Forenede Stater til andre Lande er afhængig af saadan  

 endelig Godkendelse af Lovgivningsmagten i Storbritannien og i De Forenede  

 Stater, som maatte være nødvendig.
 Artikel 8.
 Tildeling af en Erstatningsandel til saadanne Ofre for tyske Handlinger,  

 som ikke kan repatrieres.
 I Erkendelse af, at et stort Antal Personer, som har undergaaet svære  

 Lidelser under Nazismen, og som nu er i yderste Nød for Hjælp til atter at  

 komme paa Fode, men som ikke kan kræve Understøttelse fra nogen Regering, der  

 modtager Erstatninger fra Tyskland, vil Regeringerne i Amerikas Forenede  

 Stater, Frankrig, Storbritannien, Czekoslovakiet og Jugoslavien i Samraad med  

 den interguvernementale Flygtningekomite snarest muligt i Fællesskab  

 udarbejde en Plan efter følgende almindelige Linier:
A.
Af Erstatningerne skal en Andel bestaaende af alt ikke-monetært Guld,  

 som de allierede Stridskræfter finder i Tyskland, samt et Beløb ikke  

 overstigende 225 Millioner Dollars anvendes til at bringe Ofre for tyske  

 Handlinger, der ikke kan repatrieres, paa Fode eller genanbringe dem.
B.
De 25 Millioner Dollars skal tages af Provenuet af de tyske Aktiver i  

 neutrale Lande, som er til Raadighed for Erstatninger.
C.
Regeringerne i de neutrale Lande skal anmodes om at stille til  

 Raadighed for dette Formaal (udover Beløbet 25 millioner Dollars) saadanne  

 Aktiver i disse Lande, som har tilhørt Ofre for Nazismen, der senere er døde  

 uden at efterlade sig Arvinger.
D.
Hjælp efter denne Plan kan kun ydes til Personer, der har været  

 virkelige Ofre for nazistisk Forfølgelse, - ligesom til deres Familie og  

 Personer, der er afhængige af dem, - tilhørende følgende Kategorier:
E.
De midler, der stilles til Raadighed efter Bestemmelserne i  

 ovenstaaende Stykker A og B, skal administreres af den interguvernementale  

 Flygtningekomite eller af et Organ for de forenede Nationer, til hvilket den  

 interguvernementale Komites henhørende Funktioner i Fremtiden maatte blive  

 overført.
De Midler, som stilles til Disposition i Henhold til ovenstaaende  

 Stykke C, skal, administreres til Fordel for det almindelige Formal, der  

 omtales i nærværende Artikel i Overensstemmelse med et  

 Administrationsprogram, som skal udformes af de fem ovennævnte Regeringer.
F.
Det ikke-monetære Guld, der er fundet i Tyskland, skal stilles til  

 Raadighed for den interguvernementale Flygtningekomite, saa snart den  

 ovenomtalte Plan er blevet udarbejdet.
G.
Den interguvernementale Flygtningekomite er berettiget til at sikre  

 Gennemførelsen af de Formaal, for hvilke Midlerne er tilvejebragt ved Bistand  

 fra dertil egnede offentlige eller private Organisationer.
H.
Midlerne skal anvendes ikke til at skadesløsholde individuelle Ofre,  

 men til at fremme Bestræbelserne for at bringe Personer hørende til de  

 Kategorier, der er berettiget til at modtage Hjælp, paa Fode eller  

 genanbringe dem.
I.
Ingen Bestemmelse i denne Artikel skal betragtes som foregribende de  

 Krav, som de enkelte Flygtninge maatte imod en fremtidig tysk Regering,  

 undtagen for de Understøttelsesbeløb, som saadanne Flygtninge har modtaget  

 hidrørende fra Realisationen af ikke-monetært tysk Guld eller tyske Værdier i  

 neutrale Lande.
 Interallieret Erstatningsbureau.
 Artikel 1.
 Oprettelse af Bureauet.
 De Regeringer, der har undertegnet nærværende Aftale, opretter herved et  

 interallieret Erstatningsbureau (herefter kaldet »Bureauet«). Hver  

 Regering udpeger en Delegeret til Bureauet og skal ogsaa være berettiget til  

 at udpege en Stedfortræder, som i den Delegeredes Fravær skal være berettiget  

 til at udøve alle den Delegeredes Funktioner og Rettigheder.
 Artikel 2.
 Bureauets Funktioner.
A.
Bureauet fordeler de tyske Erstatninger imellem Signatarmagterne  

 overensstemmende med Bestemmelserne i nærværende Aftale eller enhver anden  

 Aftale, som paa et hvilketsomhelst Tidspunkt maatte være i Kraft imellem  

 Signatarmagterne.
Bureauet er derfor det Organ, igennem hvilket  

 Signatarmagterne modtager Oplysning om og udtrykker deres Ønsker med Hensyn  

 til de Ydelser, der er disponible som Erstatninger.
B.
Bureauet behandler alle Spørgsmaal vedrørende Tilbagegivelse til en  

 Signatarmagt af Ejendom, der befinder sig i en af Tysklands vestlige Zoner,  

 som henvises til det af de Øverstbefalende i denne Zone (handlende paa sin  

 Regerings Vegne) i Forstaaelse med den eller de Signatarmagter, der rejser  

 Kravet; dette skal dog ikke foregribe Afgørelsen af saadanne Spørgsmaal  

 gennem Aftaler mellem de interesserede Signatarmagter eller ved Voldgift.
 Artikel 3.
 Bureauets indre Opbygning.
A.
Bureauets Organer er Generalforsamlingen og Sekretariatet.
B.
Generalforsamlingen bestaar af de Delegerede; Bureaueets Præsident  

 fører Forsædet.
Bureauets Præsident er Frankrigs Delegerede.
C.
Sekretariatet ledes af en Generalsekretær bistaaet af to  

 Vicegeneralsekretærer.
Generalsekretæren og de to Vicegeneralsekretærer  

 udpeges af Regeringerne for Frankrig, De Forenede Stater og Storbritannien.  

 Sekretariatet har en international Karakter.
Det handler for Bureauet og ikke  

 for de enkelte Signatarregeringer.
 Artikel 4.
 Sekretariatet har følgende Funktioner:
A.
At forberede og forelægge Generalforsamlingen Forslag til Fordeling af  

 tyske Erstatninger, B.
At holde detailleret Regnskab over Værdier, der er til Raadighed som  

 tyske Erstatninger, og Værdier, der er fordelt som Erstatninger, C.
At udarbejde og forelægge Generalforsamlingen Bureauets Budget, D.
At udføre saadanne andre administrative Funktioner, som maatte være  

 nødvendige.
 Artikel 5.
 Generalforsamlingens Funktioner.
Under Forbehold af Bestemmelserne i Artiklerne 4 og 7 i Afsnit II i denne  

 Aftale fordeler Generalforsamlingen tyske Erstatninger imellem  

 Signatarmagterne i Overensstemmelse med Bestemmelserne i denne Aftale og i  

 enhver anden Aftale, der paa et hvilketsomhelst Tidspunkt maatte være i Kraft  

 imellem Signatarmagterne.
Den godkender ogsaa Bureauets Budget og udfører  

 saadanne andre Funktioner, som er forenelige med Bestemmelserne i denne  

 Aftale.
 Artikel 6.
 Afstemningen i Generalforsamlingen.
Undtagen i de Tilfælde, hvor anden bestemmelse er truffet i denne Aftale,  

 har hver Delegeret een Stemme.
Generalforsamlingens Bestemmelser træffes  

 efter Flertallet af de afgivne Stemmer.
 Artikel 7.
 Appel af Generalforsamlingens Beslutninger.
A. naar Generalforsamlingen ikke opfylder et Krav fremsat af en Delegeret  

 om, at en Genstand skal tildeles hans Land, skal Generalforsamlingen paa  

 Forlangende af denne Delegerede indenfor en Tidsfrist fastsat af  

 Generalforsamlingen henvise Spørgsmaalet til Voldgift.
Saadan Henvisning  

 suspenderer Virkningerne af Generalforsamlingens Beslutning vedrørende den  

 paagældende Genstand.
B.
De Delegerede for de Regeringer, der stiller Krav om en Genstand, hvis  

 Tildeling er henvist til Voldgift efter ovenstaaende Stykke A., vælger en  

 Voldgiftsmand imellem de øvrige Delegerede.
Hvis Enighed ikke kan opnaas om  

 Valget af en Voldgiftsmand, skal De Forenede Staters Delegerede enten  

 overtage Hvervet som Voldgiftsmand eller udpege en anden Voldgiftsmand mellem  

 de Delegerede, hvis Regeringer ikke stiller Krav om den paagældende Genstand.  

 Saafremt De Forenede Staters Regering er en af de Regeringer, der stiller  

 Krav om Genstanden, skal Bureauets Præsident udpege til Voldgiftsmand en  

 Delegeret, hvis Regering ikke stiller saadant Krav.
 Artikel 8.
 Voldgiftsmandens Beføjelser.
Naar et Spørgsmaal om Tildeling af en Genstand er henvist til Voldgift i  

 Overensstemmelse med Afsnit II, Artikel 7 i nærværende Aftale, har  

 Voldgiftsmanden Beføjelse til at foretage endelig Tildeling af Genstanden til  

 et af de Lande, der har stillet Krav.
Voldgiftsmanden kan beslutte, at  

 Spørgsmaalet skal vises tilbage til Sekretariatet til yderligere  

 Undersøgelse.
Han er ogsaa berettiget til at forlange, at Sekretariatet paany  

 forelægger Spørgsmaalet for Generalforsamlingen.
 Artikel 9.
 Udgifter.
A.
De Delegeredes og deres Medhjælperes Gager og Udgifter betales af deres  

 egne Regeringer.
B.
Bureauets Fællesudgifter afholdes af Bureauets Midler.
I de to første  

 Aar fra Datoen for Bureauets Oprettelse udredes disse Midler af  

 Signatarmagterne i Forhold til deres Procentandel i Kategori B og derefter i  

 Forhold til deres Procentandel i Kategori A.
C.
Enhver Signatarmagt indbetaler sin Andel I Bureauets Budget i  

 Begyndelsen af hver Budgetperiode (saaledes som denne fastsættes af  

 Generalforsamlingen); der er Enighed om, at hver Regering, naar denne Aftale  

 er undertegnet paa dens Vegne, indbetaler et Bidrag svarende til mindst dens  

 Kategori B-Procent af Pund 50 000, og indenfor tre Maaneder herefter  

 indbetale hvad der mangler i dens Andel af Bureauets Budget for den  

 Budgetperiode, i hvilken nærværende Aftale er undertegnet paa dens Vegne.
D.
Alle Indbetalinger fra Signatarmagterne foregaar i belgiske Francs  

 eller saadan anden Møntsort eller Møntsorter, som Bureauet maatte bestemme.  

 Artikel 10.
 Afstemning om Budgettet.
 Ved Behandlingen af Bureauets Budget for en Budgetperiode kan hver  

 Delegeret paa Generalforsamlingen afgive et Antal Stemmer, der staar i  

 Forhold til den Andel af Budgettet, som hans Regering skal betale for den  

 paagældende Periode.
 Artikel 11.
 Officielle Sprog.
 Bureauets officielle Sprog er Engelsk og Fransk.
 Artikel 12.
 Bureauets kontorer.
Bureauets Sæde er i Bryssel.
Bureauet opretter Forbindelsesorganer paa  

 saadanne andre Steder, som Generalforsamlingen, efter at have opnaaet  

 fornøden Indforstaaelse, maatte bestemme.
 Artikel 13.
 Udtrædelse.
 Enhver Signatarmagt, som ikke hører til de Magter, der er ansvarlige for  

 Kontrollen af en Del af Tyskland, kan udtræde af Bureauet efter skriftlig  

 Meddelelse til Sekretariatet.
 Artikel 14.
 Ændringer og Ophævelse.
 Afsnit II af denne Aftale kan ændres eller Bureauet ophæves ved en  

 Bestemmelse truffet i Generalforsamlingen af Majoriteten af de  

 stemmeafgivende Delegerede, forudsat at de Delegerede, der udgør Majoriteten,  

 repræsenterer Lande, hvis samlede Erstatningsandele udgør mindst 80 pCt. af  

 Procentandelene i Kategori A.
 Artikel 15.
 Retsstilling, Immunitet og Privilegier.
 Bureauet nyder paa enhver Signatarmagts Territorium en saadan Retsstilling  

 og saadanne Privilegier, Immunitet og Lettelser, som maatte være nødvendige  

 for Udøvelsen af dets Virksomhed og Opfyldelsen af dets Formaal.  

 Signatarmagternes Repræsentanter og Bureauets Embedsmænd nyder saadanne  

 Privilegier og Immunitet, som er nødvendige for den uafhængige Udførelse af  

 deres Virksomhed for Bureauet.
 Tilbagegivelse af monetært Guld.
 Eneste Artikel.
A.
Alt monetært Guld fundet i Tyskland af de allierede Styrker ligesom det  

 Guld, der omntales i nedenstaaende Stykke G (indbefattet Guldmønter, undtagen  

 sadanne som har numismatisk eller historisk Værdi, hvilke Mønter skal  

 tilbagegives direkte, saafremt de kan identificeres) skal danne en samlet  

 Masse til Ford eling som Restitution imellem de Lande, der har Ret til en  

 Andel i Massen, i Forhold til deres respektive Tab af Guld gennem Tyveri  

 eller uretmæssig Fjernelse fra tysk Side.
B.
Uden derved at foregribe Krav om Erstatning for ikke tilbagegivet Guld  

 skal den Del af det monetære Guld, der saledes tilfalder et Land, der har Ret  

 til en Andel i Massen, af dette Land anerkendes som fuldtud fyldestgørende  

 alle dets Krav imod Tyskland paa Restitution af monetært Guld.
C.
En forholdsmæssig Andel af Guldet skal tildeles ethvert Land, som  

 tiltræder denne Ordning vedrørende Restitution af monetært Guld, og som kan  

 godtgøre, at en bestemt Mængde monetært Guld tilhørende vedkommende Land er  

 blevet stjaalet af Tyskland eller paa noget Tidspunkt efter den 12. Marts  

 1938 uretmæssigt er overført til tysk Omraade.
D.
Spørgsmaalet om eventuel Deltagelse af Lande, der ikke er repræsenteret  

 paa Konferencen (andre end Tyskland, men indbefattet Østrig og Italien) i den  

 ovenomtalte Fordeling, holdes aabent, og Modværdien af disses samlede Andele,  

 saafremt de fik Adgang til at tage Del i Fordelingen, sættes til Side, for at  

 der senere kan blive disponeret over det, paa den maade det maatte blive  

 bestemt af de vedkommende allierede Regeringer.
E.
De forskellige Lande, som har Ret til en Andel i Massen, skal meddele  

 Regeringerne i Amerikas Forenede Stater, Frankrig og Storbritannien, som  

 værende de interesserede Besættelsesmagter, detaillerede og bevislige  

 Oplysninger vedrørende de Tab af Guld, de har lidt ved Tyveri eller Fjernelse  

 fra tysk Side.
F.
Regeringerne i Amerikas Forenede Stater, Frankrig og Storbritannien vil  

 tage de nødvendige Skridt indenfor de af dem besatte Zoner af Tyskland til  

 Gennemførelse af en Fordeling overensstemmende med foranstaaende  

 Bestemmelser.
G.
Monetært Guld, som maatte blive skaffet tilbage fra et tredie Land, til  

 hvilket det har været overført fra Tyskland, skal fordeles i Overensstemmelse  

 med denne Ordning vedrørende Restitution af monetært Guld.
 AFSNIT IV:
 Ikrafttræden og Undertegnelse.
 Artikel 1.
 Ikrafttræden.
 Denne Aftale skal staa aaben for Undertegnelse af enhver Regering, som har  

 været repræsenteret paa Pariser Konferencen vedrørende Erstatninger.
 Naar den er undertegnet af Lande, der tilsammen er berettiget til mindst  

 80 pCt. af Andelene i Kategori A-Erstatningerne fra Tyskland, skal den træde  

 i Kraft imellem disse Regeringer.
 Aftalen er derefter i kraft imellem disse Lande og de Lande, som senere  

 undertegner.
 Artikel 2.
 Undertegnelse.
 Enhver af de kontraherende Regeringers Underskrift skal betragtes som  

 medførende, at nærværende Aftales Virkninger udstrækkes til det paagældende  

 Lands Kolonier og oversøiske Territorier og til Territorier under dets  

 Protektion eller Overhøjhed eller over hvilket, det for Tiden udøver et  

 Mandat.
 Til Bekræftelse heraf har de undertegnede, der har behørig Bemyndigelse af  

 deres Regeringer, i Paris underskrevet nærværende Aftale i engelsk og fransk  

 Tekst, hvilke Tekster skal have lige Gyldighed, i en enkelt Original, som  

 skal deponeres i den franske Regerings Arkiver; en bekræftet Genpart  

 overgives af denne Regering til hver af Signatarmagterne.
Stater, Belgien, Frankrig, Jugoslavien, Luxembourg, Nederlandene og Storbritannien og saledes i Overensstemmelse med Afsnit IV Artikel 1 traadt i Kraft samme Dato.  I Henhold til kgl.
Resolution af 18.  

 Februar 1946 har den danske Gesandt i Paris under Forbehold af Ratifikation den 20. Februar 1946 undertegnet Aftalen.  Ifølge Indretning af 19. Juni 1946 fra det kgl.  

 Gesandtskab i Paris har følgende Lande foruden de ovennævnte underskrevet Aftalen:  

Albanien, Australien, Czekoslovakiet, Grækenland, Indien, Kanada, Norge, Ny Zealand, Den Sydafrikanske Union, Ægypten.
 ENSSTEMMIGE HENSTILLINGER FRA KONFERENCEN.
 Konferencen er ogsaa enstemmigt enedes om at indbefatte følgende  

 Henstillinger i Slutprotokollen.
 1. Tyske Aktiver i neutrale Lande.
 Konferencen beslutter enstemmigt, at Lande, som forblev neutrale i Krigen  

 mod Tyskland, med alle pasende Midler søges bevæget til at anerkende de  

 Retfærdighedsgrunde og den internationale Sikkerhedspolitik, som ligger  

 bagved de Bestræbelser, som de Magter, der udøver den højeste Myndighed i  

 Tyskland, og de andre Magter, som tager Del i denne Konference, udviser for  

 at eliminere tyske Aktiver i neutrale Lande.
 2. Guld overført til de neutrale Lande.
 Konferencen beslutter enstemmigt, at i Overensstemmelse med den Politik,  

 der er kommet til Udtryk i de Forenede Nationers Erklæring imod  

 Bemægtigelseshandlinger foretaget af Aksen af 5. Januar 1943 og de Forenede  

 Nationers Erklæring vedrørende Guld af 22. Februar 1944, skal de Lande, som  

 forblev neutrale under Krigen mod Tyskland, søges bevæget til at stille røvet  

 Guld, overført fra Tyskland til deres Omraader, til Raadighed til Fordeling  

 overensstemmende med Afsnit III af den foranstaaende Aftale.
 3. Lighed i Behandlingen med Hensyn til Erstatning for  

 Krigsskade.
Konferencen beslutter ensstemmigt, at ved Tildelingen af  

 Skadeserstatninger eller andre Erstatninger med det Formaal at genoprette  

 Krigsskade paa Ejendom skal den Behandling, som hver af Signatarmagterne  

 tilstaar fysiske Personer, der er Statsborgere i en anden Signatarmagt, eller  

 juridiske Personer, som hører under en anden Signatarmagt, eller som ejes af  

 en anden Signatarmagts Statsborgere - forsaavidt de ikke har faaet Erstatning  

 efter Krigen for den samme Ejendom i en anden Form eller ved en anden  

 Lejlighed - i Princippet ikke behandles mindre gunstigt, end vedkommende  

 Signatarmagt behandler sine egne Statsborgere.
Under Hensyn til, at dette  

 Princip berører talrige særlige Gensidighedsspørgsmaal, anerkendes det, at  

 dets Anvendelse i Praksis i visse Tilfælde kun vil kunne sikres gennem  

 særlige Aftaler sluttede mellem Signatarmagter.
 Henvisning til Bilaget til Slutprotokollen.
Under Konferencen fremsatte forskellige Delegerede Erklæringer, hvis Tekst  

 gengives i det tilheftede Bilag, vedrørende Emner, som ikke ligger indenfor  

 Konferencens Kompetence, men som har nær Tilknytning til dens Arbejde.
De  

 Delegerede, hvis Regeringer er repræsenteret i Kontrolraadet for Tyskland,  

 har paataget sig at bringe disse Erklæringer til deres respektive Regeringers  

 Kundskab.
 Til Bekræftelse heraf har undertegnede underskrevet nærværende  

 Slutprotokol for Pariser Konferencen vedrørende Erstatning.
Udfærdiget i Paris, den 21. December  

 1945 i engelsk og fransk Tekst, hvilke to Tekster skal have lige  

 Gyldighed, i en enkelt Original, Hysni Kapo, Delegeret for Albanien; James W.
Angell, Delegeret for Amerikas Forenede Stater; E.
Ronald Walker, Delegeret for Australien; Kaexkenbeck, Delegeret for Belgien; Maurice Pope, Delegeret for Canada; Kruse, for den Delegerede for Danmark; Delegeret for Ægypten; Jacques Rueff, Delegeret for Frankrig; S.
D.
Waley, Delegeret for Det Forenede Kongerige Storbritannien og Nordirland; Delegeret for Grækenland; P.
Chandhuri, Delegeret for Indien.
(Disse Underskrifter er afgivet i Forstaaelse med Hans Britanniske Majestæts Repræsentant for Udøvelse af Kronens Funktioner i Relation til de indiske Stater.) Wehrer, Delegeret for Luxembourg; Helgeby, Delegeret for Norge; S.
D.
Waley, for den Delegerede for Ny Zealand; Boissevain, Delegereret for Nederlandene; Vavro Hajdu, Delegeret for Czechoslovakiet; Maurice Pope, for den Delegerede for Den Sydafrikanske Union; Ales Bebler, Delegeret for Jugoslavien.
 Bilag.
 1. Henstilling vedrørende Restitution.
De Delegerede for Albanien, Belgien, Czekoslovakiet, Danmark, Frankrig,  

 Grækenland, Indien, Jugoslavien, Luxembourg og Nederlandene er enige om at  

 antage Følgende Principper som Grundlag for Fremgangsmaaden ved  

 Restitutioner; 2. Henstilling om Erstatningsydelser fra bestaaende  

 Lagre og Løbende produktion.
De Delegerede for Albanien, Belgien, Czekoslovakiet, Danmark, Frankrig,  

 Grækenland, Indien, Jugoslavien, Luxembourg, Nederlandene, Norge og Ægypten  

 giver under Hensyn til Krim-Konferencens Bestemmelse om, at Tyskland i videst  

 mulig Udstrækning skal holde de forenede Nationer skadeløse for de Tab og  

 Lidelser, som Tyskland har paaført dem, og i Betragtning af, at det ikke vil være muligt at dække de forskellige  

 Behov i de Lande, der er berettiget til Erstatninger, med mindre de Aktiver,  

 der fordeles, er af tilstrækkelig forskelligartet Karakter og  

 Fremgangsmaaderne ved Fordelingen tilstrækkelig smidige, Udtryk for det Haab, at ingen Art af økonomiske Hjælpemidler, der gaar ud  

 over Tyskland Behov, som dette er defineret i Afsnit III, Artikel 15 i  

 Potsdam-Deklarationen, sammenholdt med Artikel 19 i samme Afsnit, i  

 Princippet skal være unddraget fra de Aktiver, hvis Masse skal tjene til at  

 dække Signatarmagternes Erstatningskrav.
 Til Eksempel vil visse særlige Behov i forskellige Lande ikke kunne  

 imødekommes, med mindre der gøres Brug af bestaaende tyske Lagre, løbende  

 Produktion og Tjenesteydelser indbefattet Sovjets Kompensationsleverancer i  

 Henhold til Afsnit IV i Potsdam-Deklarationen.
 Det er en Selvfølge, af forestaaende intet skal foregribe med Hensyn til  

 Nødvendigheden af at naa til en økonomisk Afvæbning af Tyskland.
De ovennævnte Delegerede vil derfor anse det for betydningsfuldt, saafremt  

 Kontrolraadet vilde give det interallierede Erstatningsbureau Lister over  

 bestaaende Lagre, Varer fra løbende Produktion og Tjenesteydelser,  

 efterhaanden som saadanne Lagre, Varer eller Tjenesteydelser bliver til  

 Raadighed som Erstatninger.
Bureauet bør til ethvert Tidspunkt være i Stand  

 til at kunne meddele Kontrolraadet Oplysninger om de forskellige  

 Signatarmagters særlige Behov.
 3. Henstilling vedrørende Ejendom i Tyskland  

 tilhørende en forenet Nation eller dens Statsborgere.
 De Delegerede for Albanien, Belgien, Czekoslovakiet, Frankrig, Grækenland,  

 Jugoslavien, Luxembourg, Nederlandene og Norge anbefaler under Hensyn til, at  

 Erstatningsbyrden skal falde paa det tyske Folk, at følgende Regler  

 overholdes vedrørende Tildelingen som Erstatningsydelse af Ejendele (bortset  

 fra Skibe), der befinder sig i Tyskland.
 4. Henstilling vedrørende erobret Krigsmateriel.
 De Delegerede for Albanien, Belgien, Czekoslovakiet, Danmark, Jugoslavien,  

 Luxembourg, Nederlandene og Norge anbefaler under Hensyn til, at en Del af  

 det Krigsmateriel, der er blevet taget af de allierede Hære i Tyskland, ikke  

 er til nogen Nytte for disse Hære, men derimod vilde være til Nytte for andre  

 allierede Lande:
 5. Henstilling vedrørende tyske Aktiver i den  

 julianske Marsk og de dodekanesiske Øer.
 De Delegerede for Grækenland, Jugoslavien og Storbritannien (som værende  

 Delegerede for de særligt interesserede Lande) er enige om at:
 6. Henstilling vedrørende Udgifter i Forbindelse med  

 Erstatningsleverancer.
 De Delegerede for Albanien, Australien, Belgien, Czekoslovakiet, Danmark,  

 Frankrig, Grækenland, Indien, Jugoslavien, Kanada, Luxembourg, Nederlandene,  

 Norge, Ny Zealand og Ægypten anbefaler, at Omkostninger ved Afmontering,  

 Pakning, Transport, Omladning, Indladning og alle andre almindelige Udgifter  

 i Forbindelse med Leverancer af Genstande fra Tyskland som Erstatning, indtil  

 Genstanden har passeret den tyske Grænse, ligesom Udgifter i Tyskland for det  

 interallierede Erstatningsbureau eller for Bureauets Delegerede skal udredes  

 paa Bekostning af den tyske Økonomi, forsaavidt som de er betalbare i en  

 Møntsort, som gyldigt er i Omløb i Tyskland.
 7. Henstilling vedrørende Krigsforbryderes Ejendom.
De Delegerede for Albanien, Belgien, Czekoslovakiet, Frankrig, Jugoslavien og Luxembourg udtrykker det Ønske:
 8. Henstilling angaaende Tvistemaals Indbringelse for  

 den internationale Domstol.
 De Delegerede for Albanien, Australien, Belgien, Czekoslovakiet, Danmark,  

 Frankrig, Jugoslavien, Luxembourg, Nederlandene og Norge anbefaler:
 at Signatarmagterne under Forbehold af Bestemmelserne i Afsnit I, Artikel  

 3, i foranstaaende Overenskomst forpligter sig til at indbringe ethvert  

 Tvistemaal vedrørende Retsspørgsmaal eller Kompetencespørgsmaal, som opstaar  

 ved Anvendelsen af foranstaaende Aftale, og som ikke ved Overenskomst mellem  

 de stridende Parter maatte være blevet underkastet en anden fredelig Løsning  

 eller Voldgift, for den internationale Domstol til Afgørelse af det  

 paagældende Tvistemaal.
 Hvilket herved bringes til almindelig Kundskab.
 Udenrigsministeriet, den 28. Juni 1946.
 Gustav Rasmussen.
 (* 1) Den Sydafrikanske Unions Regering har forpligtet sig til at give  

 Afkald paa Erstatningskrav i det Omfang, der er nødvendigt for at nedbringe  

 dens Procentandel i Kategori B til 0,1 pCt., men den nævnte Regering er  

 berettiget til, naar den disponerer over tysk, fjendtlig Ejendom indenfor  

 dets Jurisdiction, at afregne Nettoværdien af saadan Ejendom i dens  

 Procentandel i Kategori A og i en Procentandel af Kategori B stor 1 pCt.
