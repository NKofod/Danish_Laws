Teknisk forskrift om personførende elevatorer i skibe  

1) I medfør af § 3, § 17, stk. 5, § 22 og § 32, stk. 4, i lov om sikkerhed til  

 søs, jf. lovbekendtgørelse nr. 627 af 26. juli 2002, som ændret ved lov nr.  

 1173 af 19. december 2003, lov nr. 1231 af 27. december 2003 og lov nr. 1465  

 af  

 22. december 2004 og af anordning nr. 607 af 25. juni 2001 om ikrafttræden  

 for  

 Grønland af lov om sikkerhed til søs og anordning nr. 212 af 23. marts 2005  

 om  

 ikrafttræden for Grønland af lov nr. 1173 af 19. december 2003 om ændring af  

 lov om sikkerhed til søs, lov om skibes besætning, lov om dykkerarbejde og  

 dykkermateriel m.v. og forskellige andre love samt lov om ophævelse af lov om  

 måling af skibe og anordning nr. 213 af 23. marts 2005 om ikrafttræden for  

 Grønland  

 af dele af lov nr. 1231 af 27. december 2003 om ændring af lov om sikkerhed  

 til  

 søs og sømandsloven og efter samråd med Grønlands Hjemmestyre og efter  

 bemyndigelse i henhold til bekendtgørelse nr. 154 af 10. marts 2005,  

 fastsættes:
Anvendelsesområde § § 1.  

  

 Denne forskrift finder  

 anvendelse for personførende elevatorer i alle skibe med en bruttotonnage på  

 20  

 og derover, med undtagelse af § 3, som udelukkende gælder for skibe, hvis køl  

 er lagt eller befinder sig på et tilsvarende byggestadie på eller efter den  

 1.  

 november 1997.
Definition § § 2.  

  

 I denne forskrift forstås  

 ved "Personførende elevator": Fast installeret løfteapparat til  

 transport  

 af personer og/eller gods mellem faste niveauer ved hjælp af en stol  

 (kabine),  

 hvis dimensioner og indretning klart giver adgang for personer.
Konstruktion, installation og 1. syn § § 3.  

  

 Konstruktion og  

 installation af personførende elevatorer skal udføres i overensstemmelse med  

 ISO-8383 og DS/EN 81-1, samt en anerkendt organisations regler for  

 elevatorer.
 Stk. 2.  

  

 Ved konstruktion og installation af elevatorer i  

 passagerskibe, skal der endvidere tages hensyn til bevægelseshæmmede  

 personers  

 behov, som angivet i Meddelelser fra Søfartsstyrelsen B kapitel B II-3, regel  

 30, og Meddelelser fra Søfartsstyrelsen D, kapitel D, II-3, regel 28.
 Stk. 3.  

  

 Dokumentation for, at ovennævnte bestemmelser er  

 opfyldt, skal sendes til Søfartsstyrelsen, og nyinstallationer skal synes af  

 Søfartsstyrelsen inden idriftsættelse, hvorefter en godkendelsesattest  

 udstedes.
 Stk. 4.  

  

 Søfartsstyrelsen kan autorisere virksomheder eller  

 enkeltpersoner til helt eller delvist at udføre syn i tilknytning til  

 idriftsættelse og udstedelse af godkendelsesattest.
 Stk. 5.  

  

 Godkendelsesattesten skal opslås i elevatorstolen.
 Årlige fornyelsessyn og eftersyn m.v.
 § § 4.  

  

 Et årlig fornyelsessyn af personførende elevator med tilbehør skal udføres  

 i henhold til kravene i ISO-8383 og DS/EN 81-1 for regelmæssige syn og  

 prøver.  

 Der udarbejdes en synsrapport, som  

 skal opbevares om bord.
 Stk. 2.  

  

 Efter tilfredsstillende fornyelsessyn skal der  

 udstedes en godkendelsesattest.  

 Godkendelsesattesten udstedes af den pågældende, som har synet elevatoren.
 Stk. 3.  

  

 Godkendelsesattesten skal opslås i elevatorstolen.
 § § 5.  

  

 En gang om måneden skal  

 der endvidere foretages et eftersyn af personførende elevatorer med tilbehør  

 i  

 henhold til leverandørens anvisning.
 § § 6.  

  

 Søfartsstyrelsen kan  

 tillade, at de krævede fornyelses- og eftersyn foretages af skibets  

 maskinchef,  

 maskinmestre eller skibselektrikere på vilkår, at vedkommende, der udfører  

 synet eller eftersynet, har gennemgået et af Søfartsstyrelsen godkendt kursus  

 i  

 vedligeholdelse og syn af elevatorer.
 Stk. 2.  

  

 Søfartsstyrelsen kan autorisere virksomheder eller  

 enkeltpersoner til at foretage de krævede  

 fornyelses- og eftersyn.
Ækvivalens og afprøvning § § 7.  

  

 Denne forskrifts  

 bestemmelser skal ikke forhindre, at man om bord benytter andet udstyr,  

 materiale,  

 udrustninger, apparater m.v. eller gennemfører andre foranstaltninger, som  

 repræsenterer mindst den samme grad af sikkerhed som efter denne forskrift.
 Stk. 2.  

  

 Søfartsstyrelsen accepterer afprøvninger, der  

 udføres af anerkendte prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen og Tyrkiet, og  

 som giver passende og tilfredsstillende garantier af teknisk, fagmæssig og  

 uafhængig art.
 Straf og ikrafttræden m.v.
 § § 8.  

  

 Overtrædelse af denne  

 forskrift straffes med bøde eller fængsel i indtil 1 år.
Stk. 2.  

  

 Straffen kan stige til fængsel i indtil 2 år, hvis  

 der 1) ved overtrædelsen er sket skade på liv  

 eller helbred eller fremkaldt fare herfor, tidligere er afgivet forbud eller  

 påbud for samme eller tilsvarende forhold eller 3) ved overtrædelsen er opnået eller  

 tilsigtet en økonomisk fordel for den pågældende selv eller andre.
 Stk. 3.  

  

 Det skal betragtes som en særlig skærpende  

 omstændighed, at der for unge under 18 år er sket skade på liv eller helbred  

 eller fremkaldt fare herfor, jf. stk. 2, nr. 1.
 Stk. 4.  

  

 Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde,  

 tages særligt hensyn til størrelsen af en opnået eller tilsigtet økonomisk  

 fordel.
 Stk. 5.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § § 9.  

  

 Såfremt forholdet er  

 omfattet af anordning om ikrafttræden for Grønland af lov om sikkerhed til  

 søs,  

 kan der fastsættes foranstaltninger i henhold til kriminalloven for Grønland.
 Stk. 2.  

  

 De i § 8, stk. 2 og 3, nævnte forhold skal anses  

 som skærpende omstændigheder.
 Stk. 3.  

  

 Sker der ikke konfiskation af udbytte, jf.  

 kriminallovens § 116, stk. 1, som er opnået ved overtrædelsen, skal der ved  

 udmåling af bøde, herunder tillægsbøde, tages særligt hensyn til størrelsen  

 af  

 en opnået eller tilsigtet økonomisk fordel.
 Stk. 4.  

  

 Er en overtrædelse begået af selskaber m.v.  

 (juridiske personer), kan der pålægges den juridiske person som sådan  

 bødeansvar.  

 Er  

 overtrædelsen begået af staten, Grønlands Hjemmestyre, en kommune, et  

 kommunalt  

 fællesskab, der er omfattet af § 64 i Landstingslov om kommunalbestyrelser og  

 bygdebestyrelser m.v., eller en bygdebestyrelse, kan der pålægges vedkommende  

 offentlige  

 myndighed som sådan bødeansvar.
 Stk. 5.  

  

 Såfremt den pågældende ikke er bosat i Grønland,  

 eller hans tilknytning til det grønlandske samfund i øvrigt har en sådan  

 løsere  

 karakter, at forudsætningerne for anvendelse af foranstaltninger ikke er til  

 stede, kan sagen anlægges eller henvises til forfølgning i Danmark.
 § § 10.  

  

 Forskriften træder i  

 kraft den 1. januar 2006.
 Stk. 2.  

  

 Samtidig ophæves teknisk forskrift nr. 7 af 3.  

 juli 1997 om personførende elevatorer i skibe.
Søfartsstyrelsen, den 15. november  

 2005 Anne Skov Strüver /Palle Kristensen 1)  

 Forskriften har som udkast været notificeret i overensstemmelse med  

 Europaparlamentets og Rådets direktiv 98/34/EF  

 (informationsproceduredirektivet),  

 som ændret senest ved direktiv 98/48/EF.
