Bekendtgørelse om støtteberettigede udgifter til bygningsfornyelse og udbud af bygge- og anlægsarbejder efter lov om byfornyelse og udvikling af byer I medfør af § 110 i lov om byfornyelse og udvikling, jf. lovbekendtgørelse nr. 132 af 5. februar 2010 fastsættes:
Private udlejningsboliger § 1. Kommunalbestyrelsen kan i medfør af § 10 i lov om byfornyelse og udvikling af byer give tilsagn om støtte til følgende typer af udgifter til gennemførelse af bygningsfornyelse i private udlejningsboliger:
1) Håndværkerudgifter, jf. § 8, stk. 2, i lov om byfornyelse og udvikling af byer, vedrørende a) vedligeholdelsesarbejder, b) forbedringsarbejder, c) nedrivning, opgjort med fradrag af værdistigning på ejendommen og d) opførelse af mindre tilbygninger.
 2) Håndværkerudgifter, jf. § 8, stk. 3, i lov om byfornyelse og udvikling af byer, vedrørende energiforbedrende foranstaltninger, der er foreslået i en energimærkningsrapport, jf. lov om fremme af energibesparelser i bygninger.
 3) Udgifter til arkitekt- og ingeniørbistand.
 4) Udgifter til byggesagsadministration og anden bygherrebistand for ejeren.
 5) Sædvanlige bygherreudgifter, herunder bl.a. bygningsundersøgelser vedrørende svamp, kloak og fundering samt huslejetab for en periode fra højst 3 måneder før byggearbejdernes påbegyndelse og højst indtil 6 måneder efter, at arbejderne i det væsentlige er afsluttede.
 6) Udgifter til førregistrering, jf. § 54, stk. 1, i lov om byfornyelse og udvikling af byer.
 7) Udgifter til udarbejdelse af plan for drift og vedligeholdelse af bygningen, jf. § 54, stk. 3, i lov om byfornyelse og udvikling af byer.
8) Udgifter til byggelånsrenter og andre omkostninger i forbindelse med byggelånet.
Såfremt ejeren selv finansierer byggeriet i byggeperioden, forrentes ejerens udlæg med en rentesats svarende til den af Danmarks Nationalbank til enhver tid fastsatte diskonto med tillæg af 3 procentpoint.
I byggelånsrenter modregnes husleje opkrævet i henhold til § 59, stk. 3, i lov om leje for perioden fra færdiggørelsen og indtil udbetaling af støtte.
Ejer- og andelsboliger § 2. Kommunalbestyrelsen kan i medfør af § 24 i lov om byfornyelse og udvikling af byer give tilsagn om støtte til følgende typer af udgifter til gennemførelse af bygningsfornyelse i ejer- og andelsboliger:
1) Håndværkerudgifter, jf. § 22, stk. 1, i lov om byfornyelse og udvikling af byer, vedrørende foranstaltninger til afhjælpning af kondemnable forhold samt reparation, udskiftning eller fornyelse af følgende bygningsdele a) tage, herunder tagrender og kviste, tårne og ovenlys, b) ydermure, herunder facadeudsmykning og arkitektoniske detaljer, c) vinduer, herunder opsætning af indvendige forsatsrammer og koblede rammer, d) døre og porte, e) karnapper, altaner, verandaer og udestuer, der er en del af den oprindelige bygning, f) fundamenter, herunder kældernedgange og stenkipning under tagdryp, g) indgangspartier, herunder udvendige adgangstrapper og h) nedrivning, opgjort med fradrag af værdistigning på ejendommen.
 2) Håndværkerudgifter, jf. § 22, stk. 2, i lov om byfornyelse og udvikling af byer, vedrørende energiforbedrende foranstaltninger, der er foreslået i en energimærkningsrapport, jf. lov om fremme af energibesparelser i bygninger.
 3) Udgifter til udarbejdelse af plan for drift og vedligeholdelse af bygningen, jf. § 54, stk. 3, i lov om byfornyelse og udvikling af byer.
 4) Udgifter til arkitekt- og ingeniørbistand.
 5) Udgifter til byggesagsadministration og anden bygherrebistand for ejeren.
 6) Sædvanlige bygherreudgifter, herunder bl.a. bygningsundersøgelser vedrørende svamp og fundering.
 7) Udgifter til førregistrering, jf. § 54, stk. 1, i lov om byfornyelse og udvikling af byer.
8) Udgifter til byggelånsrenter og andre omkostninger i forbindelse med byggelånet.
Såfremt ejeren selv finansierer byggeriet i byggeperioden, forrentes ejerens udlæg med en rentesats svarende til den af Danmarks Nationalbank til enhver tid fastsatte diskonto med tillæg af 3 procentpoint.
Bygninger, der indeholder erhverv og beboelse § 3. Kommunalbestyrelsen kan i medfør af § 36 i lov om byfornyelse og udvikling af byer give tilsagn om støtte til udgifter til gennemførelse af bygningsfornyelse i bygninger, der indeholder både erhverv og beboelse efter følgende bestemmelser:
 1) For beboelsesdelen anvendes bestemmelserne i § 1 vedrørende private udlejningsboliger og § 2 anvendes vedrørende ejer- og andelsboliger.
 2) For erhvervsdelen anvendes bestemmelserne i § 2, nr. 1, a  g, og nr. 4-8.
Ombygning af privat erhverv til udlejningsboliger § 4. Kommunalbestyrelsen kan i medfør af § 38 i lov om byfornyelse og udvikling af byer give tilsagn om støtte til gennemførelse af ombygning af erhverv til udlejningsboliger til de typer af udgifter, som er nævnt i § 2.
Forsamlingshuse og bygninger med lignende anvendelse § 5. Kommunalbestyrelsen kan i medfør af § 38 a i lov om byfornyelse og udvikling af byer give tilsagn om støtte til håndværkerudgifter, jf. § 38 b, stk. 1, i lov om byfornyelse og udvikling af byer, vedrørende etablering af tilgængelighedsforanstaltninger samt til de typer af udgifter, som er nævnt i § 2, nr. 1, a - g, og nr. 4-8.
Generelle støttevilkår § 6. Det er et vilkår for støtte, at 1) byggearbejdet først påbegyndes, når kommunalbestyrelsen har meddelt tilsagn om støtte, 2) arbejdet udbydes i konkurrence efter lov om indhentning af tilbud i bygge- og anlægssektoren (tilbudsloven), jf. dog § 7, 3) bygherren overholder bestemmelserne i cirkulære nr. 174 af 10. oktober 1991 om pris og tid på bygge- og anlægsarbejder m.v. jf. dog § 7, og 4) bygherren lægger ABR 89 og AB 92 (i totalentreprise ABT 93) til grund uden fravigelser i sine aftaler om teknisk rådgivning og i sine entrepriseaftaler, jf. dog § 8.
 Stk. 2. Kommunalbestyrelsen kontrollerer, at bygherren overholder bestemmelserne i stk. 1.
 § 7. Kommunalbestyrelsen kan uanset bestemmelsen i § 6, stk. 1, nr. 2, godkende, at arbejderne udføres af bygherrens egne ansatte (arbejde i eget regi), jf. dog stk. 3.
 Stk. 2. Kommunalbestyrelsen skal påse, at såvel prisen som kvaliteten af det arbejde, som bygherren udfører i eget regi, er rimelig, samt at der foreligger den fornødne dokumentation for bygherrens forbrug af timer til udførelse af arbejdet.
 Stk. 3. En kommune kan ikke udføre arbejde i eget regi bortset for kommunale anlægsarbejder, som får offentlig støtte efter § 6 i lov om byfornyelse og udvikling af byer.
 § 8. Kommunalbestyrelsen kan efter modtaget begrundelse i særlige tilfælde godkende fravigelser fra de bestemmelser, der er omtalt i § 6, stk. 1, nr. 4.
 § 9. Der kan ikke ydes støtte til arbejder, der er påbudt efter anden lovgivning, såfremt påbuddet er afgivet mere end 2 år, forinden kommunalbestyrelsen har meddelt tilsagn i henhold til §§ 10, 24, 36, 38 og 38 a i lov om byfornyelse og udvikling af byer.
Ikrafttrædelse § 10. Bekendtgørelsen træder i kraft den 12. maj 2010.
 Stk. 2. Bekendtgørelse nr. 578 af 20. juni 2008 om støtteberettigede ombygningsudgifter til bygningsfornyelse og udbud af bygge- og anlægsarbejder efter lov om byfornyelse og udvikling af byer ophæves samtidig.
