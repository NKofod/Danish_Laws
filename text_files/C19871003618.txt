 Under henvisning til Industriministeriets retningslinier af 7. oktober  

 1987 for tilskud til produktudvikling inden for turisterhvervet fastsættes  

 følgende:
§ 1 Der nedsættes en styregruppe som i overensstemmelse med de af  

 Industriministeriet fastsatte retningslinier for tilskud til produktudvikling  

 inden for turisterhvervet har til opgave:
at træffe endelige afgørelser om produktudviklingsstøtte til indkomne  

 ansøgninger, at tage selvstændige initiativer med henblik på at fremme  

 produktudviklingen, hvor en forstærket indsats skønnes ønskværdig, at skabe og udvikle en hensigtsmæssig baggrund for turisterhvervets  

 udvikling, at inspirere turisterhvervet som helhed til en øget  

 produktudviklingsindsats, at fastsætte nærmere bestemmelser for ydelsen af støtte og informere og  

 vejlede om støtteordningen.
§ 2 Styregruppen består af en formand og 6 medlemmer, der udnævnes af  

 industriministeren.
 Styregruppen sammensættes således:
3 personer fra turisterhvervet, som skal repræsentere en bred sagkundskab om produktudviklingsarbejde inden for erhvervet, 3 repræsentanter for Danmarks Turistråd, 1 repræsentant for Industriministeriet.
Formanden udpeges blandt de 3 medlemmer fra turisterhvervet.
Styregruppen  

 udpeger selv en næstformand blandt sine medlemmer.
Stk. 2 Styregruppens medlemmer udnævnes for 3 år ad gangen og kan genudnævnes.  

 Udtræder et medlem af styregruppen inden udløbet af funktionsperioden,  

 udnævnes et nyt medlem for resten af denne periode.
Ingen, der er fyldt 67  

 år, kan udnævnes eller genudnævnes.
§ 3 Styregruppen kan træffe beslutning om faste mødedage og mødes i øvrigt så  

 ofte formanden finder anledning dertil.
Møde afholdes endvidere, såfremt  

 mindst 3 medlemmer fremsætter begæring herom til formanden.
Stk. 2 Dagsorden med angivelse af de sager, der skal behandles på møde, samt det  

 skriftlige materiale, der er nødvendigt til sagernes behandling, skal være  

 udsendt til styregruppens medlemmer senest 8 dage før det pågældende møde.  

 Sager, hvor denne tidsfrist ikke har kunnet overholdes, kan kun behandles,  

 såfremt samtlige i mødet deltagende medlemmer samtykker heri.
Stk. 3 Formanden kan, når forholdene taler derfor, bestemme, at sager forelægges  

 styregruppen skriftligt til udtalelse.
§ 4 Styregruppen er beslutningsdygtig, når mindst 4 medlemmer er til stede.  

 Beslutning træffes ved almindelig stemmeflerhed.
Hvert medlem har een stemme.  

 I tilfælde, hvor stemmerne står lige, er formandens stemme afgørende.
§ 5 Alle, der deltager i styregruppens arbejde, er underkastet  

 forvaltningsloven (lov nr. 571 af 14. december 1985), herunder bestemmelserne  

 om inhabilitet og tavshedspligt.
§ 6 De sekretariatsmæssige opgaver for styregruppen varetages af Danmarks  

 Turistråd.
Stk. 2 Sekretariatets medarbejdere deltager i fornødent omfang i styregruppens  

 møder uden stemmeret.
Styregruppen kan i øvrigt indkalde særligt sagkyndige  

 til deltagelse i styregruppens møder og kan nedsætte underudvalg og  

 arbejdsgrupper til løsning af særlige opgaver inden for styregruppens  

 arbejdsområde.
I sådanne underudvalg og arbejdsgrupper kan andre end  

 styregruppens medlemmer indtræde.
§ 7 Der udarbejdes et kort referat af styregruppens møder med angivelse af  

 hovedpunkter i diskussionen og trufne beslutninger.
I tilfælde af afstemning  

 angives resultatet heraf.
Referatet underskrives af formanden.
§ 8 Styregruppen afgiver årligt en beretning om sin virksomhed til  

 industriministeren og fremsender årligt et specificeret regnskab for  

 anvendelsen af midlerne, som er revideret af Rigsrevisionen.
§ 9 Forretningsordenen træder i kraft den 7. oktober 1987.
