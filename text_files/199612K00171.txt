Nr LSF 171 Forslag til Lov om ændring af lov om trafikhavne m.v.(Nævnsbehandling af  

 sager vedrørende tildeling af anløbsplads) Fremsat af trafikministeren (Bjørn Westh) den 19. februar 1997 Vedtaget ved tredjebehandling den 3. april 1997 Lov nr. 294 af 28/04/1997 § 1 I lov nr. 316 af 16. maj 1990 om trafikhavne m.v., som ændret ved lov nr.  

 234 af 4. april 1995, foretages følgende ændringer:
 1. I § 6 indsættes som stk. 2-4:
 »Stk. 2. Klager over tildeling af anløbsplads i havne, hvortil der er  

 offentlig adgang, indgives dog til et af trafikministeren nedsat nævn, jf.  

 stk. 3 og 4. Nævnets afgørelse kan ikke indbringes for anden administrativ  

 myndighed.
Stk. 3. Nævnet består af 4 medlemmer, der beskikkes af  

 trafikministeren.
Formanden skal opfylde de almindelige betingelser for at  

 kunne blive dommer.
De 3 andre medlemmer skal repræsentere henholdsvis  

 havneteknisk, søfartsmæssig og rederimæssig ekspertise.
Der beskikkes  

 suppleanter for formanden og de øvrige medlemmer.
Stk. 4. Trafikministeren fastsætter en forretningsorden for  

 nævnet.« 2. § 18, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. juli 1997.
 Stk. 2. Klager, der er indgivet før lovens ikrafttræden,  

 færdigbehandles af nævnet.
Oprindeligt fremsat forslag § 1 I lov nr. 316 af 16. maj 1990 om trafikhavne m.v., som ændret  

 ved lov nr. 234 af 4. april 1995, foretages følgende ændringer:
 1. I § 6 indsættes som stk. 2-4:
 »Stk. 2. Klager over tildeling af anløbsplads i havne,  

 hvortil der er offentlig adgang, indgives dog til et af trafikministeren  

 nedsat nævn, jf. stk. 3 og 4. Nævnets afgørelse kan ikke indbringes for anden  

 administrativ myndighed.
Stk. 3. Nævnet består af 4 medlemmer, der beskikkes af  

 trafikministeren.
Formanden skal opfylde de almindelige betingelser for at  

 kunne blive dommer.
De 3 andre medlemmer skal repræsentere henholdsvis  

 havneteknisk, søfartsmæssig og rederimæssig ekspertise.
Der beskikkes  

 suppleanter for formanden og de øvrige medlemmer.
 Stk. 4. Trafikministeren fastsætter en forretningsorden for  

 nævnet.
 2. § 18, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. juli 1997.
 Stk. 2. Klager, der er indgivet før lovens ikrafttræden,  

 færdigbehandles af nævnet.
Bemærkninger til lovforslaget Almindelige bemærkninger 1. Lovforslaget har til formål at overføre kompetence i visse klagesager til et særligt uafhængigt nævn.
 Det gælder som almindeligt princip for alle havne, hvortil der er  

 offentlig adgang, at der er modtagepligt for skibe (herunder færger) i det  

 omfang, pladsforholdene tillader det.
 I henhold til det gældende standardreglement for overholdelse af orden  

 m.v. i danske havne anvises skibe som udgangspunkt plads i den rækkefølge, de  

 ankommer til havnen, men havnebestyrelsen kan dog reservere faste  

 anløbspladser (lejer) til skibe (færger), som går i fast rutefart på havnen.
 Færgeselskaberne vil således få anvist plads i havnen i den rækkefølge, de  

 ansøger herom.
 Et afslag på ansøgning om plads i en havn kan i medfør af  

 trafikhavnelovens § 6 indgives til trafikministeren som en klage over  

 forvaltningen af en trafikhavn.
 Trafikministerens afgørelse træffes - efter indhentet udtalelse fra den  

 pågældende havnebestyrelse - på grundlag af en vurdering af pladsforholdene,  

 idet ministeren i et enkelt tilfælde desuden har indhentet en udtalelse fra  

 Trafikministeriets tekniske rådgivere.
 Det forekommer hensigtsmæssigt at overføre kompetencen i sådanne sager til  

 et uafhængigt nævn.
 I forbindelse med overdragelsen til DSB Rederi A/S pr. 1. januar 1997 af  

 de DSB tilhørende havneterminaler i Helsingør (excl. leje 1), Gedser og Rødby  

 er det fastslået, at DSB Rederi A/S som havneejer vil være omfattet af de  

 samme forpligtelser i henhold til de ovennævnte principper for modtagepligt  

 for skibe, herunder færger.
 DSB Rederi A/S' ejerskab af færgehavnene samt det forhold, at  

 Trafikministeriet ejer aktierne i rederiet, taler også for, at et uafhængigt  

 organ tillægges kompetence til at træffe afgørelser i sager om tildeling af  

 plads i havnene til konkurrerende rederier.
 Dette er baggrunden for forslaget om, at klager i forbindelse med sager om  

 tildeling af anløbsplads i havne, hvortil der er offentlig adgang, ikke skal  

 omfattes af den almindelige klageregel i trafikhavnelovens § 6, men  

 forelægges et af trafikministeren nedsat uafhængigt nævn, hvis afgørelser  

 ikke kan indbringes for anden administrativ myndighed.
Nævnet forudsættes at have til opgave at tage stilling i klagesager, hvor  

 klageren er uenig i havnebestyrelsens afgørelse med hensyn til, om der er  

 plads i havnen.
Der vil således ikke blive tale om en beføjelse for nævnet  

 til at fratage rederier allerede tildelte anløbspladser.
 Forslaget herom i de nye stk. 2-4 til trafikhavnelovens § 6 er udformet  

 som gældende for alle trafikhavne, hvortil der er offentlig adgang, og  

 således også i tilfælde, hvor der ikke som i DSB Rederi A/S' havne er  

 sammenfald mellem havneejer og operatør.
 2. Lovforslaget vil - bortset fra udgiften til vederlag til nævnets  

 medlemmer og sekretariatsbistand, som maksimalt vil beløbe sig til 0,1 mio.  

 kr. - ikke få økonomiske eller administrative konsekvenser for staten eller  

 kommunerne.
 3. Lovforslaget har ikke miljømæssige eller erhvervsøkonomiske  

 konsekvenser.
 4. Lovforslaget tilsiger, at EU's konkurrenceretlige principper kan  

 tilgodeses i sager om tildeling af anløbsplads i havne med offentlig adgang.
 5. Lovforslaget er samtidig med fremsættelsen sendt til høring hos de  

 havnemyndigheder og organisationer m.v., der berøres af forslaget.
Bemærkninger til lovforslagets enkelte bestemmelser Til § 1 Nævnets sammensætning skal sikre, at afgørelse om pladsforholdene i en havn træffes på baggrund af relevant, sagkyndig ekspertise.
 Nævnets og dets enkelte medlemmer er uafhængige af instruktioner om den  

 enkelte sags behandling og afgørelse.
Nævnets afgørelser træffes ved almindelig stemmeflerhed.
I tilfælde, hvor  

 stemmerne står lige, er formandens stemme afgørende.
Samtidig med beskikkelse af medlemmerne, som gælder for en 4-års periode,  

 udpeges en suppleant for hvert af medlemmerne.
Suppleanten indtræder i  

 nævnet, såfremt der i en enkelt sag kan rejses tvivl om medlemmets habilitet,  

 eller hvis et medlem har forfald.
 Ændringen af § 18, stk. 4, er en lovteknisk ændring som følge af ændringer  

 af straffeloven ved lov nr. 474 af 12. juni 1996 om strafansvar for juridiske  

 personer.
Til § 2 Det foreslås, at bestemmelsen træder i kraft den 1. juli 1997, således at  

 klager, der er indgivet før lovens ikrafttræden, færdigbehandles af nævnet.
Skriftlig fremsættelse Trafikministeren (Bjørn Westh):
 Hermed tillader jeg mig for Folketinget at fremsætte:
 Forslag til lov om ændring af lov om trafikhavne m.v. (Nævnsbehandling  

 af sager vedrørende tildeling af anløbsplads).
(Lovforslag nr.
L 171).
 Lovforslaget har til formål at overføre kompetence i visse klagesager til  

 et særligt uafhængigt nævn.
 I trafikhavnelovens § 6 er indeholdt en almindelig adgang til klage til  

 trafikministeren over forvaltningen af en trafikhavn.
Klager kan eksempelvis vedrøre sager, hvor en havnebestyrelse har givet  

 afslag til et færgeselskab på dettes ansøgning om anløbsplads i en havn.
Det  

 gælder her som almindeligt princip for alle havne, hvortil der er offentlig  

 adgang, at der er modtagepligt for skibe (herunder færger) i det omfang,  

 pladsforholdene tillader det.
 I forbindelse med overdragelsen til DSB Rederi A/S pr. 1. januar 1997 af  

 de DSB tilhørende havneterminaler i Helsingør (excl. leje 1), Gedser og Rødby  

 er det i det af Finansudvalget tiltrådte aktstykke nr. 77 af 11. december  

 1996 fastslået, at DSB Rederi A/S som havneejer vil være omfattet af de samme  

 forpligtelser i henhold til det ovennævnte princip for modtagepligt.
 Min forgænger har i forbindelse hermed tilkendegivet over for Folketinget,  

 at DSB Rederi A/S' ejerskab af færgehavnene samt det forhold, at  

 Trafikministeriet ejer aktierne i rederiet, taler for, at et uafhængigt organ  

 tillægges kompetence til at træffe afgørelse i sager om tildeling af plads i  

 havnene til konkurrerende rederier.
 I forlængelse heraf foreslås det nu generelt, at klager om tildeling af  

 anløbsplads i havne, hvortil der er offentlig adgang, ikke skal omfattes af  

 den almindelige klageregel i trafikhavnelovens § 6, men forelægges et af  

 trafikministeren nedsat uafhængigt nævn, hvis afgørelser ikke kan indbringes  

 for anden administrativ myndighed.
 Idet jeg i øvrigt henviser til lovforslaget med tilhørende bemærkninger,  

 skal jeg anbefale det til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 316 af 16. maj 1990 om trafikhavne m.v., som ændret ved lov nr.  

 234 af 4. april 1995, foretages følgende ændringer:
 1. I § 6 indsættes som stk. 2-4:
 »Stk. 2. Klager over tildeling af anløbsplads i havne,  

 hvortil der er offentlig adgang, indgives dog til et af trafikministeren  

 nedsat nævn, jf. stk. 3 og 4. Nævnets afgørelse kan ikke indbringes for anden  

 administrativ myndighed.
Stk. 3. Nævnet består af 4 medlemmer, der beskikkes af  

 trafikministeren.
Formanden skal opfylde de almindelige betingelser for at  

 kunne blive dommer.
De 3 andre medlemmer skal repræsentere henholdsvis  

 havneteknisk, søfartsmæssig og rederimæssig ekspertise.
Der beskikkes  

 suppleanter for formanden og de øvrige medlemmer.
 Stk. 4. Trafikministeren fastsætter en forretningsorden for  

 nævnet.
 § 6. Klage over forvaltningen af en trafikhavn kan indgives til  

 trafikministeren.
 2. § 18, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 18. - - - Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommunalt styret havn,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges havnen, kommunen eller det kommunale fællesskab  

 bødeansvar.
§ 2 Stk. 1. Loven træder i kraft den 1. juli 1997.
 Stk. 2. Klager, der er indgivet før lovens ikrafttræden,  

 færdigbehandles af nævnet.
