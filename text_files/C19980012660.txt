Vejledning om oplysning til boligkøbere  

 om de økonomiske følger af "Pinsepakken" Indledende bemærkninger 1. I juni 1998 blev "Pinsepakken" vedtaget i  

 Folketinget.
 Denne skattereform indeholder en lang række  

 elementer, som har betydning for den enkelte borgers privatøkonomi.  

 Flere af elementerne har særlig betydning for boligejere og er  

 således relevante for boligkøbere.
 2. Boligkøbere skal trygt kunne regne med,  

 at det meget vigtige valg, de træffer, tager højde for alle  

 væsentlige, kendte økonomiske forhold - ikke blot i selve  

 købssituationen, men også i de følgende år,  

 efterhånden som skattereformens enkelte faser træder i kraft.
 Derfor ligger der en væsentlig opgave for  

 aktørerne på ejendomsmarkedet i at oplyse forbrugeren om de  

 økonomiske følger af skattereformen.
Oplysningspligten gælder for alle, der medvirker ved  

 formidling eller rådgivning i forbindelse med køb og salg af  

 fast ejendom.
Det vil sige for alle professionelle boligrådgivere,  

 eksempelvis ejendomsmæglere, advokater, pengeinstitutter og  

 realkreditinstitutter.
 De centrale bestemmelser om disse rådgiveres  

 oplysningspligt er optrykt som bilag til vejledningen.
Oplysningspligten 3. Ejendomsformidlere skal allerede i udbudsfasen  

 give oplysning om, hvad det koster at eje (ejerudgift) og bruge  

 (anvendelsesudgift) en ejendom.
Det betyder, at ejendomsformidleren skal give  

 oplysning om første års brutto- og nettoudgift, samt de  

 ændringer ejendomsformidleren ved vil komme, eksempelvis som  

 følge af skattereformen.
De nærmere anvisninger står i  

 bekendtgørelse om ejendomsformidling.
Det er blandt andet bestemt, at  

 et finansieringsforslag skal indeholde oplysning om det samlede  

 afviklingsforløb.
Heri skal der tages hensyn til de kendte rente- og  

 bidragssatser samt skatteregler og øvrige relevante forhold.
 Derfor skal der som følge af skattereformen blandt  

 andet oplyses om følgende:
Ejendomsværdiskat 4. Fra og med indkomståret 2000 sker der en  

 omlægning af beskatningen af ejerboliger fra indkomstbeskatning til  

 ejendomsbeskatning.
Indkomstbeskatningen af lejeværdi af egen bolig -  

 lejeværdien - erstattes af en ejendomsværdiskat.
Samtidig  

 ophæves standardfradraget.
Denne omlægning vil medføre en  

 stigning i beskatningen for de boliger, der købes efter vedtagelsen af  

 "Pinsepakken".
 5. Ejendomsformidleren skal således oplyse om  

 den aktuelle størrelse af lejeværdi af egen bolig samt om  

 ændringen i udgiften, når lejeværdien og standardfradraget  

 fra og med indkomståret 2000 erstattes af ejendomsværdiskat.
 En køberrådgiver skal på samme  

 måde tage højde for de nye regler om ejendomsværdiskat ved  

 beregningen af køberens økonomiske situation ved  

 køb.
Personskatten 6. Beregningsgrundlagene i personskatteloven  

 justeres i årene 1999 - 2002. Justeringerne medfører bl.a., at  

 fradraget for negativ kapitalindkomst gradvist udgår ved beregning af  

 bund- og mellemskat.
Fra 2001 vil renteudgifter kun indgå ved  

 beregningen af amtskommunale og kommunale skatter og kirkelige afgifter,  

 medmindre man er omfattet af den særlige indfasningsordning frem til  

 2006.
7. Det er væsentligt, at ejendomsformidleren  

 tager højde for disse justeringer i personskatteloven i forbindelse  

 med udarbejdelsen af finansieringsforslaget.
Beregningerne skal således  

 indeholde de gradvise ændringer for de enkelte indkomstår.
8. Ved rådgivning om, hvorvidt en forbruger  

 har råd til køb af en fast ejendom, skal rådgivningen ske  

 på grundlag af den fornødne gennemgang og vurdering af kendte  

 oplysninger om forbrugerens indtægter og udgifter.
Rådgiveren  

 skal være opmærksom på, at de nye regler på  

 personskatteområdet har særlig betydning for beregningen af den  

 enkelte forbrugers økonomiske situation, herunder ændringerne i  

 fradragsretten for negativ kapitalindkomst og ligningsmæssige fradrag,  

 nedsættelse af bundskatten, forøgelse af grænsen for  

 mellemskat samt forhøjelse af det skrå skatteloft.
Grønne afgifter 9. Ejendomsformidleren skal i salgsopstillingen  

 oplyse, at brutto- og nettoudgiften ikke omfatter udgifterne til energi.  

 Udgifterne til vand, vandafledning, el, gas og fjernvarme angives med prisen  

 pr. enhed og den aktuelle årlige a conto-betaling hertil.  

 Vedrørende udgiften til olie skal der gives oplysning om sælgers  

 seneste årsforbrug og udgiften hertil.
 Med pinsepakken sker der en stigning i årene 1998 -  

 2002 i afgifterne på bl.a. fyringsolie, naturgas, kul og el.
10. En boligkøber bør gøres  

 opmærksom på de relevante stigninger i forbindelse med  

 oplysningen om den gældende pris.
Udgifterne til energi afhænger  

 af energiforbruget og ikke af indkomsten.
Det betyder, at den enkelte  

 husstand selv kan påvirke udgiften ved at spare på energien og  

 omlægge sit forbrug.
BILAG1) Uddrag fra   lov nr. 453 af 30.  

 juni 1993 om omsætning af fast ejendom Uddrag fra Erhvervs- og Selskabsstyrelsens   bekendtgørelse nr. 1055 af 17. december  

 1993 om ejendomsformidling Erhvervs- og Selskabsstyrelsen, den 10. juli  

 1998 Ole Blöndal /Niels Anker Ring 1)   Bilagene er  

 udeladt her, idet de har været optrykt i Lovtidende A.
