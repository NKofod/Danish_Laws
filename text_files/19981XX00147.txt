Skriftlig fremsættelse (2. december  

 1998) Arbejdsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikring m.v. og lov om seniorydelse  

 (Efterlønsbevis, medlemsbidrag).
(Lovforslag nr.
L 125).
Som opfølgning på dele af finanslovsaftalen  

 for 1999 foreslås nye regler for medlemsbidrag til forsikringssystemet.  

 Med det formål at øge medlemsbidraget til finansieringen af  

 efterlønsordningen foreslås det at hæve det samlede bidrag  

 fra 1. januar 1999. Endvidere foreslås det at ændre  

 bidragsstrukturen, hvorefter bidraget til efterlønsordningen kan  

 fravælges.
Der vil som følge af forslaget blive fastsat lavere  

 bidrag for særlige grupper, og der vil være grupper, der bliver  

 fritaget for betaling af efterlønsbidrag.
Forslaget indeholder endelig regler om ret til  

 efterlønsbevis for efterlønsberettigede allerede fra den 1.  

 januar 1999 i den eksisterende efterlønsordning.
Dette er  

 således den første fase af den efterlønsreform, der er  

 aftalt i finanslovsaftalen for 1999. Beviset sikrer medlemmet ret til  

 efterløn, selvom medlemmet pga. sygdom ikke længere står  

 til rådighed for arbejdsmarkedet.
Samtidig sikres medlemmet det  

 beregningsgrundlag, medlemmet har på tidspunktet for udstedelsen af  

 efterlønsbeviset.
 Der vil senere som opfølgning på  

 finanslovsaftalen for 1999 blive fremsat lovforslag om et komplet nyt  

 regelsæt om en ny fleksibel efterlønsordning, herunder nye  

 regler om efterlønsbeviset tilpasset de nye regler om  

 efterløn.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
