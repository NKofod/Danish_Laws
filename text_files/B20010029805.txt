Bekendtgørelse om angivelse og indbetaling af afgift efter ligningslovens § 28  

 A, stk. 3, jf. § 28 B, stk. 1.  

 (Aktieaflønningsordningen) I medfør af § 28 C, stk. 4, og § 28 C, stk. 5,  

 2. pkt., i ligningsloven, jf. lovbekendtgørelse nr. 775 af 16. august  

 2000, som ændret ved bl.a. lov nr. 1286 af 20. december 2000,  

 fastsættes:
 § 1. Værdien af det vederlag, jf.  

 ligningslovens § 28 A, stk. 1, 2. pkt., som medarbejderen modtager,  

 og afgift efter ligningslovens § 28 A, stk. 3, jf. § 28 B,  

 stk. 1, skal angives på blanketter udarbejdet af de statslige  

 told- og skattemyndigheder.
Stk. 2. Angivelsen skal indgives til de statslige told- og  

 skattemyndigheder af det selskab, hvor modtageren af aktier, tegningsretter  

 til aktier eller køberetter til aktier er ansat.
Angivelsen skal  

 indgives inden udløbet af betalingsfristen for afgiften, jf.  

 ligningslovens § 28 C, stk. 2, og opkrævningslovens § 2,  

 stk. 3.
 § 2. Betales afgiften ved aflevering af aktier,  

 jf. ligningslovens § 28 A, stk. 3, nr. 2, skal betalingen ske til  

 de statslige told- og skattemyndigheder enten i form af aflevering af  

 aktiebreve eller i form af en dokumentation for at aktierne er overdraget til  

 VækstFonden.
 Stk. 2. Betales afgiften ved deponering af aktier, jf.  

 ligningslovens § 28 A, stk. 3, nr. 3, skal betalingen ske til de  

 statslige told- og skattemyndigheder i form af en kopi af en  

 deponeringsaftale med pengeinstituttet eller en anden værdipapirhandler  

 omfattet af lov om værdipapirhandel m.v.
 § 3. Kan afgiften (kursværdien af aktierne)  

 efter ligningslovens § 28 A, stk. 4, 1. pkt., ikke opgøres  

 til hele aktier, skal der afleveres henholdsvis deponeres det nærmeste  

 antal hele aktier afrundet nedad.
 Stk. 2. Forskelsbeløbet mellem aktiernes  

 kursværdi og den opgjorte afgift skal angives, jf. § 1, og  

 indbetales kontant til de statslige told- og skattemyndigheder.
 § 4. De statslige told- og skattemyndigheder  

 overfører indbetalt afgift efter § 2 og § 3, stk. 2,  

 for en given afgiftsperiode, jf. ligningslovens § 28 C, stk. 2, til  

 VækstFonden senest inden udgangen af det kvartal, der følger  

 efter afgiftsperioden.
Stk. 2. Følger det af en efterfølgende  

 korrektion af afgiften vedrørende en given afgiftsperiode, at afgiften  

 overstiger den afgift, der er overført til VækstFonden  

 vedrørende afgiftsperioden, overfører de statslige told- og  

 skattemyndigheder den manglende afgift til VækstFonden samtidig med den  

 førstkommende overførsel efter stk. 1. Reglerne i § 2  

 og § 3, stk. 2, finder tilsvarende anvendelse for  

 overførsler efter 1. pkt.
Såfremt det følger af  

 korrektionen efter 1. pkt., at afgiften er mindre end den afgift, der er  

 overført til VækstFonden vedrørende den givne  

 afgiftsperiode, overfører VækstFonden overskydende afgift  

 omfattet af § 3, stk. 2, til de statslige told- og  

 skattemyndigheder senest 3 uger efter, at de statslige told- og  

 skattemyndigheder har gjort VækstFonden bekendt med korrektionen.  

 Overskydende afgift omfattet af § 2 overføres ved  

 VækstFondens foranstaltning til selskabet senest 3 uger efter, at de  

 statslige told- og skattemyndigheder har gjort VækstFonden bekendt med  

 korrektionen.
 § 5. Bekendtgørelsen træder i kraft den 9. maj 2001.
