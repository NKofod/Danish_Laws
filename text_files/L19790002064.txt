Ved noteveksling i Washington den 17. og 22. august 1978 er der indgået en  

 aftale mellem Danmark og Amerikas forenede Stater om danske skibes anløb af  

 »Louisiana Offshore Oil Port«.
De to regeringer er enige om, at  

 skibe, der er registreret i Danmark eller sejler under dansk flag, samt  

 besætninger om bord i sådanne skibe, der benytter Louisiana Offshore Oil Port  

 (LOOP, Inc.), en dybvandshavn, der er opført i henhold til loven om  

 dybvandshavne af 1974 for de formål, som deri er beskrevet, når de er inden  

 for sikkerhedszonen for en sådan dybvandshavn, skal være undergivet De  

 forenede Staters og Danmarks jurisdiktion på samme måde som i fastlandshavne  

 i De forenede Stater.
 De forenede Staters regering og Danmarks regering er enige om, at denne  

 aftale ikke finder anvendelse på skibe, der er registreret i Danmark eller  

 sejler under dansk flag, når de kun passerer gennem Louisiana Offshore Oil  

 Port's sikkerhedszone uden at anløbe eller på anden måde benytte havnen.
 Aftalen trådte i kraft den 22. august 1978.
