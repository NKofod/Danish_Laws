Fremsat den 10. november 2000 af  

 Kim Behnke (FRI), Tom Behnke (FRI), Thorkild B.&nbsp  

 ;Fransgaard (FRI) og Kirsten Jacobsen (FRI) Forslag til folketingsbeslutning om nedsættelse af beskatningen på  

 motorcykler Folketinget opfordrer regeringen til med virkning fra  

 finansåret 2001 at ændre afgiftsfastsættelsen på  

 motorcykler således:
 1.	At de små 125 ccm (under 11 kW) motorcykler fritages helt fra  

 registreringsafgift.
 2.	At registreringsafgiftsdiskriminationen mellem biler og motorcykler  

 fjernes.
 3.	At der indføres katalysatorfradrag for motorcykler.
 4.	At fradraget for blokeringsfri bremser (ABS-bremser) til motorcykler  

 sættes op.
 5.	At den diskrimination, der på nuværende tidspunkt finder  

 sted med hensyn til erhvervsmæssig kørsel og motorcykler,  

 ophører.
Bemærkninger til forslaget Beslutningsforslaget er en revideret  

 genfremsættelse af B 107 fra folketingsåret 1999-2000, jf.  

 Folketingstidende tillæg A 5835 og 5839, tillæg B 700 og FF 5891  

 og 7643. B 107 var en revision af B 84 fra folketingsåret1996.
Beslutningsforslaget genfremsættes, da motorcyklerne  

 stadig beskattes alt for hårdt i betragtning af deres trafik- og  

 miljøpolitiske fordele.
Den nuværende beskatning hæmmer  

 desuden ligefrem de miljø- og sikkerhedsmæssige forbedringer af  

 motorcyklerne.
Og der mangler en generel regulering af den samlede beskatning  

 af motorcykler til erhvervsmæssigt brug.
En motorcykel er et alternativt transportmiddel til  

 bilerne en del af året.
Der er mange fordele ved at fremme brugen af  

 motorcyklerne sammenlignet med bilerne.
Dette både trafik-,  

 miljø- og energipolitisk.
Beskatningen af motorcyklerne bør  

 derfor afspejle den mindre miljøbelastning, det lave ressourceforbrug  

 og de færdselsmæssige fordele fremfor at være belastet med  

 en højere afgift end bilerne.
Bemærkninger til de enkelte punkter i forslaget Pkt. 1 I Norge opererer man meget fornuftigt med henholdsvis en  

 slagvolumen-afgift (ccm) og en effekt-afgift (kW). Slagvolumen-afgiften er  

 opdelt efter ccm og er ens for alle motorcykler inden for samme ccm-kategori,  

 hvorimod effekt-afgiften varierer selv inden for samme ccm-kategori, alt  

 efter deres ydelse.
Denne opdeling af afgifterne skyldes, at man  

 ønsker en generel afgift på motorcykler samt en differentiering  

 efter motorcyklens ydelse, som man jo mener har sammenhæng med  

 sikkerheden.
Effekt-afgiften er udformet i overensstemmelse med  

 EU-kørekortsreglerne med en opdeling over og under 11 kW.
I Norge har  

 man en engangsafgift på alle motorcykler på 6.681 Nkr. (år  

 2000). Der er ingen slagvolumen-afgift på 125 ccm motorcykler.
Og  

 effekt-afgiften er også på 0 kr., forudsat 125 ccm´en ligger  

 under de 11 kW med hensyn til ydelsen.
Arbejderpartiregeringen i Norge har  

 derved bevidst favoriseret de små, ufarlige motorcykler for at  

 tilskynde til en bedre trafik- og miljømæssig udvikling i  

 byerne.
Disse motorcykler har et meget lavt brændstofforbrug, slider  

 meget lidt på vejene, da de ikke er særlig tunge, og de fylder  

 næsten intet i trafikken.
Man overvejer ligeledes for i større  

 grad at fremme brugen af de små 125 ccm i byerne i Norge at fritage 125  

 ccm-motorcyklerne for årsafgift, det, der herhjemme svarer til  

 vægtafgift.
Lige nu opleves et enormt pres på de lidt  

 større byer.
Der ses flere og flere biler i bybilledet, forureningen  

 fra bilkøer truer, og der er store parkeringsproblemer.
Forbedringen  

 af infrastrukturen i Danmark de senere år har ikke mindsket disse  

 problemer.
Ofte bruges bilen til befordring af kun en person ad gangen, og  

 det er netop her, at den miljøvenlige 125 ccm motorcykel kunne komme  

 på banen som et alternativ til bilen, om ikke andet så en del af  

 året.
Eller hvis man forestiller sig fremtiden med f.eks.
BMW´s 125 ccm  

 C1´er.
BMW har med C1´eren forsøgt at imødekomme fremtidens  

 behov for aflastning af byerne med en motorcykel som et alternativ til bilen.  

 C1´eren har tag på, er fritaget for kravet om hjelm, kører 30-34  

 km/l, kan leveres med både katalysator og ABS-bremser.  

 Sikkerhedsmæssigt opfylder den småbilsreglementets crashtest.
Skatteudvalget har tidligere i en  

 tillægsbetænkning afgivet den 11. december 1992 over lovforslag  

 nr.
L 6 opfordret skatteministeren til at undersøge muligheden for en  

 afgiftsændring for at fastholde et flertals ønske om  

 begunstigelse af de mindre motorcykler.
Opfordringen byggede på en  

 antagelse om, at der sker færre ulykker med de små motorcykler,  

 samt at disse har et lavere brændstofforbrug.
 Frihed 2000 foreslår en imødekommelse af de  

 trafikale og miljømæssige problemer i fremtidens overbelastede  

 byer ved en afgiftsfritagelse for de små 125 ccm (under 11 kW)  

 motorcykler inspireret af de norske regler.
Pkt. 2 I punkt 1 har Frihed 2000 valgt at se på de  

 specielle fordele, der er forbundet med de helt små motorcykler,  

 hvilket især er brændstofforbruget.
Imidlertid er det lige  

 så relevant at se på fordelene ved de øvrige motorcykler  

 (se generel opregning af fordele ved motorcykler senere i forslaget). De  

 store motorcykler er i kraft af deres merpris naturligvis udstyret med bedre  

 sikkerhedsudstyr, det være sig bremser, lyseffekter osv.
Og der er en  

 god sammenhæng mellem de store maskiners volumen og motorkraft.
 Frihed 2000 ønsker en generel nedsættelse af  

 beskatningen af motorcyklerne, hvilket tidligere er blevet afvist på  

 grund af motorcyklers forureningsgrad og farligheden ved motorcykler.
Frihed 2000 vil gerne imødekomme disse argumenter  

 ved den fremtidige beskatning.
I forbindelse med behandlingen af B 107 i  

 sidste samling udtalte skatteministeren, at der ikke findes nogen entydig  

 sammenhæng mellem motorstørrelsen på en motorcykel og  

 forureningsgraden.
Men det vides, at jo færre ccm, jo lavere  

 brændstofforbrug, hvorfor en slagvolumen/styk-afgift kan være en  

 måde at afgiftsfastsætte på med forureningsgraden in  

 mente.
Det andet argument er farligheden.
Det er ikke bevist, at  

 det er visse typer af motorcykler, der i sig selv er farlige, det  

 afhænger først og fremmest af føreren.
Unge menneskers  

 adfærd i forhold til motorcykler har man forsøgt reguleret med  

 de nye kørekortsregler, som kræver en vis sammenhæng  

 mellem ydelse og volumen, og tilsyneladende med effekt, når man  

 studerer ulykkestallene.
Det er klart, at jo mindre en motorcykel vejer, og  

 jo flere hestekræfter den har, jo hurtigere og farligere er den.  

 Hvorfor en afgiftsfastsættelse efter effekt kunne overvejes som i  

 Norge.
I Danmark opererer man med et bundfradrag (på 6.700  

 kr.) og en 2-trins registreringsafgiftsskala (105 pct. af 6.700-12.200 kr. og  

 180 pct. af resten) ved registreringsafgiftsbeskatningen af motorcyklerne.  

 Det er i dag i Danmark forholdsvis dyrere at anskaffe en ny motorcykel end en  

 bil, hvilket blandt andet skyldes, at det langt hurtigere blev muligt at  

 sætte katalysatorer på biler end på motorcykler.
En ganske  

 naturlig udvikling, idet der er et langt større markedsgrundlag for  

 udvikling af biler end motorcykler.
Udviklingen førte til, at  

 Folketinget indrømmede bilerne et katalysatorfradrag, mens det endnu  

 ikke var et obligatorisk krav, for at tilskynde til brugen af det mere  

 miljøvenlige udstyr.
Senere konverterede man fradraget til en  

 skalaknækændring i registreringsafgiften.
Desuden er beskatningen  

 af bilerne lavere, grundet udviklingen af sikkerhedspuder til biler.
Her er  

 et tidligere indrømmet fradrag ligeledes blevet konverteret til en  

 skalaknækændring.
De to ændringer udgør  

 beløbsmæssigt tilsammen ca. 22.000 kr.
Man kunne derfor  

 forestille sig, at bilerne havde et bundfradrag på 22.000 kr.
Det er  

 ikke tilfældet grundet konverteringen.
Der betales derimod 105 pct. i  

 afgift af 53.000 kr. og 180 pct. af resten.
Det vil sige, at motorcyklerne  

 betaler 180 pct. i afgift fra 12.200 kr. og opefter, mens bilerne  

 afgiftsbelægges med 180 pct. fra 53.000 kr. og opefter, på trods  

 af at de to fradrag, der i sin tid blev indrømmet bilerne, kun  

 tilsammen udgør 22.000 kr.
En uforståelig diskrimination af  

 motorcyklerne.
Pkt. 3 Det er i dag muligt at sætte katalysatorer på  

 både nye og gamle motorcykler.
Og nogle motorcykler sælges  

 allerede med katalysator.
Det er dog fortrinsvis de store motorcykler, der i  

 dag sælges med katalysator, idet prisforskellen med eller uden  

 katalysator ikke gør så stor forskel, når man i forvejen  

 er oppe i den dyre ende.
Den miljømæssige forbedring, der opnås  

 ved påsættelse af katalysatorer på motorcykler, er en  

 udvikling, der bør støttes - ikke hæmmes ved  

 beskatningen.
Forslagsstillerne anbefaler derfor, at der indføres et  

 katalysatorfradrag for motorcyklerne, hvilket dog bør være  

 større end det, man i sin tid indrømmede bilerne, da der er  

 tale om en forholdsmæssig større udgift.
Et sådant fradrag  

 vil tilskynde producenterne til at sætte katalysatorer på flere  

 motorcykler og få forbrugerne til at vælge det mere  

 miljøvenlige alternativ.
Ved behandlingen af B 107 i sidste samling afgav  

 skatteministeren løfte om at imødekomme indførelsen af  

 et katalysatorfradrag for motorcyklerne, men dette har endnu ikke  

 udmøntet sig i konkrete tiltag fra ministerens side.
EU vil  

 ændre emissionsnormerne for motorcykler i 2 etaper, den første  

 med ikrafttræden år 2003, den sidste år 2006. Et af  

 tiltagene, man vil indføre, er obligatorisk katalysator på  

 motorcykler.
På side 11 i Europa-Parlamentets og Rådets forslag  

 til direktiv om ændring af direktiv 97/24/EF anbefales det  

 medlemslandene at indføre afgiftslettelser til opfyldelse af  

 emissionsgrænserne, før grænserne gøres  

 obligatoriske.
Pkt. 4 Fradraget for blokeringsfrie (ABS) bremser til motorcykler  

 og biler er ens, da det ved indførelsen af dette fradrag blev  

 skønnet, at udgiften var nogenlunde den samme.
Men det har vist sig,  

 at det er langt mere omkostningskrævende at sætte ABS-bremser  

 på en motorcykel end først antaget.
Fradraget har derfor ingen  

 virkning i den størrelsesorden, som det forefindes nu, hvilket er  

 beklageligt, da ABS-bremser på en motorcykel rent faktisk har  

 større sikkerhedsmæssig værdi end på en bil.
Kun de helt store motorcykler sælges i dag med  

 ABS-bremser på grund af fordyrelsen.
Fradraget bør sættes  

 op for at opnå den tilsigtede trafiksikkerhedsmæssige virkning  

 på flere af motorcyklerne og få producenterne til at arbejde  

 på en billigere produktionsmetode.
Skatteudvalget har i tillægsbetænkningen  

 afgivet den 11. december 1992 opfordret skatteministeren til ved  

 førstkommende ændring af lov om registreringsafgift af  

 motorkøretøjer m.v. at indarbejde tilsvarende regler for  

 sikkerhedsudstyr for motorcykler som for biler.
Hermed kan ikke menes samme  

 beløb, men et beløb som reelt sikrer montering af  

 sikkerhedsudstyret.
Pkt. 5 Frihed 2000 ønsker desuden at fremme frie  

 valgmuligheder for de erhvervsdrivende vedrørende bedst  

 tilrettelæggelse af deres virksomhed.
Der har i Danmark tidligere  

 været tradition for kørsel med varesidevogn, og i 1998 blev det  

 muligt at køre lovligt med anhænger på en motorcykel i  

 Danmark.
I dag gives der reelt ikke mulighed for at vælge en motorcykel  

 med sidevogn eller anhænger til erhvervsmæssig befordring af  

 varer/personer.
 Det er ikke muligt at opnå lavere registreringsafgift ved  

 køb af en motorcykel m.v. til erhvervsmæssigt brug.
 Momsen kan hverken fratrækkes ved anskaffelsen eller ved  

 driften.
 Og der kan ikke foretages afskrivninger på en motorcykel, der  

 bruges erhvervsmæssigt.
 På områder, hvor offentlige opgaver  

 løses ved hjælp af motorcykler, f.eks. politiet og  

 militæret, gælder der særregler med hensyn til  

 skattebehandlingen.
Der er adskillige erhvervsområder, hvor man med  

 fordel kunne drage nytte af en indførelse af regler om  

 erhvervsmæssig brug af motorcykler, eksempelvis små  

 erhvervsdrivende, kurervirksomhed, lægevagter, tilsynsudøvelse  

 osv.
Det kan nævnes, at der rent faktisk er udviklet en motorcykel til  

 fremtidens varetransport i byerne.
Igen er det BMW´s C1´er, der lanceres  

 banebrydende, den er nemlig også lavet i en udgave med varerum som et  

 tilbud til de erhvervsdrivende.
Frihed 2000 ønsker, at det i fremtiden bliver  

 muligt for de erhvervsdrivende selv at træffe reelle valg  

 vedrørende løsning af deres behov for varetransport.
Men  

 også af hensyn til den tiltrængte aflastning af byerne er det  

 hensigtsmæssigt at åbne op for muligheden for varetransport pr.  

 motorcykel.
Igen vil der kunne drages fordel af, at de forurener mindre, idet  

 de kører længere på literen, de fylder langt mindre i  

 trafikken end en varebil, og tager vi BMW´s C1´er, er sikkerheden fuldt ud  

 på højde med bilerne.
 Dette alternativ indføres kun reelt, såfremt  

 der indrømmes motorcykler til varebefordring lavere  

 registreringsafgift ved køb, ret til at fratrække momsen ved  

 køb og drift samt ret til at foretage afskrivninger.
Overordnet begrundelse for en sammenhængende ændring af  

 beskatningen af motorcykler De trafikpolitiske fordele ved motorcykler Motorcyklerne slider mindre på vejene end bilerne, de har kun  

 to hjul og vejer betydeligt mindre  end bilerne.
Transporten af de salgsklare  

 motorcykler slider mindre på infrastrukturen, idet der kan  

 transporteres adskilligt flere motorcykler pr. vogntog.
Trafikpolitisk  

 ønskes mindst mulig belastning af vejnettet, hvorfor salget af  

 motorcykler som alternativ til bilerne bør tilskyndes.
 Motorcyklerne fylder mindre i trafikken, er mere smidige og medvirker  

 ikke i samme grad til dannelsen af trafikpropper.
 Motorcyklerne medvirker ikke til de store parkeringsproblemer i  

 storbyerne.
Fremtidens trafikpolitik farer hårdt frem mod  

 bilisme-problemerne, især i storbyerne.
Og da motorcyklerne ikke  

 medvirker til disse problemer, bør de beskattes tilsvarende bilerne  

 eller lavere.
De miljø- og energipolitiske fordele ved motorcykler Produktionen af motorcykler er mindre ressourcekrævende, idet  

 der anvendes færre materialer i fremstillingen.
 En motorcykel har kun to dæk, det bør erindres, at  

 bortskaffelsen af dæk er et stort miljøproblem.
 Ved skrotningen af motorcyklerne skal der bortskaffes mindre  

 materiale.
 Motorcyklernes levetid er længere end bilernes, da de kun  

 anvendes en del af året.
Motorcyklerne kører meget længere på literen end  

 almindelige biler.
De små motorcykler kan køre fra 20 til 35  

 km/l, de helt store kan køre 20 km/l ved almindelig kørsel; man  

 siger, at motorcykler kører mindst gennemsnitligt 15 km/l, mere end  

 mange benzinbiler.
 Idet motorcyklerne kun anvendes en del af året, bruges ofte  

 offentlig transport den resterende del af året.
Det er hævdet, at bilerne er mindre forurenende, idet der ofte  

 transporteres flere personer sammen, men kører man en tur på  

 motorvejene ses, at der oftest kun sidder en person i hver bil.
Og i disse  

 tider, hvor man drøfter problemet flere biler pr. husstand, kunne en  

 motorcykel måske være et mindre forurenende alternativ til bil  

 nr. to.
Folketinget har nu gennem flere år sat en solid  

 indsats ind for at få de gamle biler af vejene mod nye med bedre teknik  

 og bedre sikkerhedsudstyr, som er mindre forurenende end de ældre  

 modeller.
Dette har resulteret i, at der i 1999 kun kørte 9.673 biler  

 i Danmark, der var ældre end 35 år, hvorimod der var 12.014  

 motorcykler, der var over 35 år gamle.
Sammenholdes disse tal med den  

 samlede størrelse af bil- og motorcykelparken i Danmark, er det hermed  

 påvist, at det har været for dyrt at udskifte motorcyklerne. 69,4  

 pct. af motorcykelparken i Danmark er fra før 1988. (Kilder: Danske  

 Motorcyklisters Råd (DMC) og Motorcykelbranchens Landsforbund (MCLF).  

 En udskiftning af motorcykelparken er tilrådelig, da de nye motorcykler  

 kører længere på literen, forbrænder bedre, da mange  

 af dem er med indsprøjtning og flere er udstyret med katalysator.
Ved  

 at nedsætte afgiften fremmer man salget, hvilket igen formodes at virke  

 fremmende på udviklingen af ny teknik, med mindre forurening og  

 øget sikkerhed til følge.
Statistiske oplysninger om motorcyklers ulykkesfrekvens I den politiske debat er ulykkesfrekvensen for motorcykler  

 blevet brugt som et modargument for nedsættelse af  

 registreringsafgiften, men frekvensen er faktisk ikke særlig stor i  

 dag, oplyses det af Trafikministeriet. Ændringen af  

 kørekortsreglerne i 1996 har medført et yderligere fald i  

 ulykkestallene.
Tallene for motorcyklers ulykkesfrekvens er fra og med 1995  

 blevet opgjort inkl. de registreringspligtige knallerter.
Fra 1990 til 1996  

 har ulykkestallet for motorcyklerne alene ligget på mellem 440 til 607  

 årlige ulykker, i 1997 og 98 var de tilsvarende tal 396 og 362 ulykker.  

 (Kilde: Danmarks Statistik & DS Færdselsuheld 1990-1997).  

 Ulykkesfrekvens: 5.9 ulykker og 0.33 dræbte pr. 1000 motorcykler.  

 (Kilde: Fakta om motorcykler og registreringspligtige knallerter 1999  

 (MCLF)). Det er oftest kun føreren selv, der kommer til skade, hvorfor  

 der bør frigives midler til bedre sikkerhedsudstyr til  

 føreren.
Under behandlingen af B 107 i sidste samling blev der fra branchens  

 side fremsat følgende ønsker til ændringer og  

 forbedringer af beskatningen af motorcykler a)	En ændring af registreringsafgiftsbehandlingen af brugte  

 motorcykler, da vurderingskravet administreres tungt.
 b)	Gennemførelse af en afgiftslempelse kombineret med en generel  

 indførelse af, at motorcykler fremover skal udstyres med gule  

 nummerplader, for at der i trafikken kan skelnes mellem motorcykler og  

 45-knallerter af trafiksikkerhedsmæssige årsager.
 c)	At alderen for kategorisering af en motorcykel som  

 veterankøretøj nedsættes.
 d)	En afgiftsdifferentiering i overensstemmelse med  

 kørekortsreglerne.
 e)	Ophævelse af den afgiftsfrie bundgrænse mod  

 indførelse af en afgiftssats på 34.400 kr., hvoraf der betales  

 105 pct. i registreringsafgift.
 f)	Fremme udskiftningen af den gamle motorcykelpark ved at  

 præmiere skrotningen.
 g)	En ændring af de gældende vægtafgiftssatser for  

 motorcykler for at kompensere for det værditab de tidligere  

 indregistrerede motorcykler vil opleve ved gennemførelsen af en  

 afgiftslempelse.
 h)	En forhøjelse af satsen for de afgiftsfrie  

 leveringsomkostninger på en motorcykel.
 Forslagsstillerne har ikke taget stilling til disse  

 forslag i beslutningsforslaget, men mener fortsat, at de bør  

 drøftes under udvalgsbehandling af nærværende forslag.
Økonomiske konsekvenser af forslaget Man har hidtil ikke fra regeringens side ønsket at  

 nedsætte beskatningen på motorcyklerne  grundet provenutabet, men  

 det sikre øgede salgstal vil medvirke til opfyldelse af målet  

 med skatten, nemlig flere indtægter i statskassen.
Der sælges  

 omkring 3.000-4.000 motorcykler om året i Danmark mod 140.000 biler  

 (Kilde: DMC). De samlede indtægter ved registreringsafgifterne  

 forventes at blive 16 mia. kr. i år 2000. Indtægterne ved  

 registreringsafgifterne for motorcyklerne var i 1999 ca. 250 mio. kr., og det  

 bør derfor erindres, at indtægterne fra motorcykelafgifterne kun  

 udgør ca. 1,56 pct. af de samlede indtægter (Kilde:  

 Skatteministeriet).
Afsluttende bemærkning Som det kan konkluderes, trænger dette  

 retsområde til en hel del ændringer for at være i trit med  

 de politiske idealer, Folketinget besidder anno 2000. Og Frihed 2000  

 håber derfor på en spændende debat med en masse  

 forbedringer af området til følge.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af beskatningen på motorcykler.
(Beslutningsforslag nr.
B 42).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
