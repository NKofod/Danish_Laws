Bekendtgørelse  

 af  

 protokollen af 5. juli 1978 til konventionen af 19. maj 1956  

 vedrørende fragtaftaler om international godsbefordring ad landevej  

 (CMR) I henhold til kongelig resolution af 21. april 1980 har  

 Danmark ratificeret protokollen af 5. juli 1978 til konventionen af 19. maj  

 1956 vedrørende fragtaftaler om international godsbefordring ad  

 landevej (CMR), jf.
Udenrigsministeriets bekendtgørelse nr. 93 af 21.  

 september 1965, Lovtidende C.
 Protokollen har følgende ordlyd:
 Protokollen trådte i kraft den 28. december 1980, 90  

 dage efter at det femte ratifikationsinstrument den 29. september 1980 blev  

 deponeret hos de Forenede Nationers generalsekretær.
 Danmarks ratifikationsinstrument deponeredes den 20. maj  

 1980 hos de Forenede Nationers generalsekretær, og protokollen  

 trådte i medfør af artikel 4.2 i kraft for Danmark den 28.  

 december 1980.
 Pr. 28. december 1980, datoen for protokollens  

 ikrafttræden, var protokollen udover Danmark endvidere trådt i  

 kraft for følgende lande: Finland, Luxembourg, Storbritannien og  

 Nordirland, Forbundsrepublikken Tyskland.
 Efterfølgende har nedennævnte lande  

 ratificeret eller tiltrådt konventionen med virkning ud fra det ud for  

 hvert land angivne tidspunkt:
Rumænien	4. maj 1981 Frankrig	14. april 1982 Italien	17. september 1982 Spanien	11. oktober 1982 Belgien	6. juni 1983 Schweiz	10. oktober 1983 Norge	31. august 1984 Sverige	30. april 1985 Grækenland	16. maj 1985 Nederlandene	28. januar 1986 Portugal	22. august 1989 Ungarn	18. juni 1990 Litauen	17. marts 1993 Belarus	5. april 1993 Estland	17. december 1993 Letland	14. januar 1994 Tunesien	24. januar 1994 Kazakhstan	17. juli 1995 Tyrkiet	2. august 1995 Tadjikistan	11. september 1996 Turkmenistan	18. september 1996 Uzbekistan	27. november 1996 Kirgizistan	2. april 1998 Rumæniens ratifikationsinstrument var  

 ledsaget af følgende forbehold: »Rumænien erklærer, at det  

 med henvisning til artikel 9 i protokollen til konventionen vedr.  

 fragtaftaler om international godsbefordring ad landevej (CMR) ikke  

 føler sig bundet af protokollens artikel 8, i overensstemmelse med  

 hvilken, enhver tvist mellem to eller flere partshavere, som relaterer sig  

 til fortolkning eller anvendelse af denne protokol, og som parterne ikke er i  

 stand til at afgøre ved forhandlinger eller på anden vis, ved  

 ønske fra enhver af de involverede partshavere kan blive bragt til  

 afgørelse ved den Internationale Domstol.« Frankrigs ratifikationsinstrument var ledsaget af  

 følgende erklæring: »Republikken Frankrigs regering  

 erklærer, med reference til artikel 9 i protokollen, at den ikke  

 føler sig bundet af artikel 8, som omhandler den Internationale  

 Domstols jurisdiktion«.
 Schweiz  ratifikationsinstrument var ledsaget af en  

 erklæring, som redegør for, hvorledes Schweiz beregner sin  

 nationale valuta i forhold til Special Drawing Rights (SDR).
PROTOKOL TIL KONVENTIONEN OM FRAGTAFTALER VED  

 INTERNATIONAL GODSBEFORDRING AD LANDEVEJ (CMR) PARTERNE I DENNE PROTOKOL, DER ER PARTER i Konventionen om fragtaftaler ved  

 international godsbefordring ad landevej underskrevet i Genéve den 19.  

 maj 1956, ER BLEVET ENIGE om følgende:
Artikel 1 Ved »konventionen« forstås i denne protokol  

 Konventionen om fragtaftaler ved international godsbefordring ad landevej  

 (CMR).
Artikel 2 Artikel 23 i konventionen ændres som følger:
 1)	 Stk. 3 erstattes af følgende tekst:
»Stk. 3. Erstatningen kan dog ikke overstige 8,33 regningsenheder  

 for hvert kilogram manglende bruttovægt.« 2)	I slutningen af denne artikel tilføjes følgende stk.  

 7, 8 og 9:
»Stk. 7. Den i konventionen anførte regningsenhed er de af  

 den Internationale Valutafond definerede særlige  

 trækningsrettigheder.
Det i stk. 3 nævnte beløb omregnes  

 til den nationale valuta i den stat, hvor den domstol, der behandler sagen,  

 ligger, på basis af denne valutas kursværdi på dagen for  

 domsafsigelsen eller på den af parterne aftalte dato.
Værdien af  

 den nationale valuta udtrykt i særlige trækningsrettigheder for  

 en stat, som er medlem af den Internationale Valutafond, beregnes i  

 overensstemmelse med den af den Internationale Valutafond anvendte  

 vurderingsmetode, der er gældende for Valutafondens drift og  

 transaktioner på den pågældende dato.
Værdien af den  

 nationale valuta udtrykt i særlige trækningsrettigheder for en  

 stat, som ikke er medlem af den Internationale Valutafond, beregnes på  

 en af denne stat fastlagt måde.
Stk. 8. En stat, som ikke er medlem af den Internationale Valutafond,  

 og hvis lovgivning ikke tillader anvendelse af bestemmelserne i stk. 7, kan  

 dog på tidspunktet for ratifikation af eller tiltrædelse til  

 protokollen til konventionen eller når som helst derefter  

 erklære, at den i stk. 3 fastsatte erstatningsbegrænsning, som  

 skal anvendes på dens område, er 25 monetære enheder.
Den  

 monetære enhed, der henvises til i dette stykke, svarer til 10/31 gram  

 guld med en finhed på nihundrede promille.
Omregning af det i dette  

 stykke angivne beløb til den nationale valuta foretages i henhold til  

 den pågældende stats lovgivning.
Stk. 9. Den i sidste sætning i stk. 7 nævnte beregning og  

 den i stk. 8 nævnte omregning skal foretages på en sådan  

 måde, at den så vidt muligt giver udtryk for den samme reelle  

 værdi i statens valuta som det beløb, der i stk. 3 er udtrykt i  

 regningsenheder.
Staterne skal give De forenede Nationers  

 generalsekretær meddelelse om enten beregningsmetoden i henhold til  

 stk. 7 eller resultatet af omregningen efter stk. 8, når de deponerer  

 et sådant dokument som henvist til i Artikel 3, og når der  

 foretages en ændring i en af dem.« Slutbestemmelser Artikel 3 1)	Denne protokol er åben for underskrift af stater, der har  

 underskrevet eller tiltrådt konventionen og enten er medlemmer af Den  

 økonomiske Kommission for Europa eller efter stk. 8 i kommissionens  

 direktiver kan deltage i kommissionens arbejde som rådgivende.
 2)	Protokollen er åben for tiltrædelse af enhver af  

 de stater, der henvises til i stk. 1, og som er parter i konventionen.
 3)	Stater, som efter stk. 11 i kommissionens direktiver kan  

 deltage i visse af kommissionens arbejder, og som har tiltrådt  

 konventionen, kan blive kontraherende parter i denne protokol ved at  

 tiltræde den efter dens ikrafttræden.
 4)	Protokollen er åben for underskrift i Genéve fra  

 den 1. september 1978 til og med den 31. august 1979. Derefter er den  

 åben for tiltrædelse.
 5)	Protokollen skal ratificeres, efter at den  

 pågældende stat har ratificeret eller tiltrådt  

 konventionen.
 6)	Ratifikation eller tiltrædelse sker ved at deponere et  

 instrument hos De forenede Nationers generalsekretær.
 7)	Et ratifikations- eller tiltrædelsesinstrument, som  

 deponeres efter ikrafttræden af en ændring af denne protokol, der  

 gælder alle kontraherende parter, eller efter  

 færdiggørelse af alle foranstaltninger, som er nødvendige  

 for ikrafttræden af ændringen for alle de kontraherende parter,  

 skal anses for at angå protokollen som således  

 ændret.
Artikel 4 1)	Protokollen træder i kraft den halvfemsindstyvende dag  

 efter, at fem af de i artikel 3, stk. 1 og 2, angivne stater har deponeret  

 deres ratifikations- eller tiltrædelsesinstrument.
 2)	For så vidt angår enhver stat, der ratificerer  

 eller tiltræder protokollen, efter at fem stater har deponeret deres  

 ratifikations- eller tiltrædelsesinstrument, træder protokollen i  

 kraft den halvfemsindstyvende dag, efter at staten har deponeret sit  

 ratifikations- eller tiltrædelsesinstrument.
Artikel 5 1)	En kontraherende stat kan opsige denne protokol ved  

 notifikation til De forenede Nationers generalsekretær.
 2)	Opsigelsen får virkning tolv måneder efter den  

 dag, da generalsekretæren modtager notifikation herom.
 3)	En kontraherende stat, som ophører med at være  

 part i konventionen, ophører på samme dag med at være part  

 i protokollen.
Artikel 6 Hvis antallet af kontraherende parter efter  

 ikrafttrædelsen af protokollen som resultat af opsigelser falder til  

 mindre end fem, træder protokollen ud af kraft fra den dag, da den  

 sidste af disse opsigelser får virkning.
Den træder ligeledes ud  

 af kraft fra den dag, da konventionen ikke længere er i kraft.
Artikel 7 1)	En stat kan ved deponeringen af sit ratifikations- eller  

 tiltrædelsesinstrument eller på et hvilket som helst senere  

 tidspunkt ved notifikation til De forenede Nationers generalsekretær  

 erklære, at protokollen skal finde anvendelse i alle eller en del af de  

 områder, som staten repræsenterer i det mellemfolkelige samkvem,  

 og for hvilke den har afgivet en erklæring i overensstemmelse med  

 artikel 46 i konventionen.
Protokollen finder anvendelse i det eller de i  

 notifikationen nævnte områder fra den halvfemsindstyvende dag  

 efter generalsekretærens modtagelse af notifikationen eller, hvis  

 protokollen da endnu ikke er trådt i kraft, fra dagen for dens  

 ikrafttræden.
 2)	En stat, som i overensstemmelse med stk. 1 har afgivet en  

 erklæring, hvorved protokollen udvides til et område, som staten  

 repræsenterer i det mellemfolkelige samkvem, kan opsige protokollen  

 særskilt for dette områdes vedkommende i overensstemmelse med  

 bestemmelserne i artikel 5.
Artikel 8 Uenigheder mellem to eller flere kontraherende parter om  

 denne protokols fortolkning eller anvendelse, som parterne ikke har kunnet  

 bilægge ved forhandling eller på anden måde, kan efter  

 anmodning af en af de pågældende kontraherende parter henvises  

 til afgørelse af Den Internationale Domstol.
Artikel 9 1)	En kontraherende part kan ved underskrivelsen eller  

 ratifikationen eller tiltrædelsen af denne protokol ved notifikation  

 til De forenede Nationers generalsekretær erklære, at den ikke  

 anser sig for bundet af artikel 8. De andre kontraherende parter er ikke  

 bundet af artikel 8 over for en kontraherende part, som har taget et  

 sådant forbehold.
 2)	Det i stk. 1 nævnte forbehold kan til enhver tid  

 tilbagekaldes ved notifikation til De forenede Nationers  

 generalsekretær.
 3)	Ingen andre forbehold over for denne protokol er  

 tilladt.
Artikel 10 1)	Når denne protokol har været i kraft i tre  

 år, kan enhver kontraherende part ved notifikation til De forenede  

 Nationers generalsekretær anmode om, at der må blive indkaldt en  

 konference til revision af protokollen.
Generalsekretæren underretter  

 alle kontraherende parter om anmodningen og indkalder en konference til  

 revision af protokollen, hvis mindst en fjerdedel af de kontraherende parter  

 inden fire måneder efter dagen for notifikationen fra  

 generalsekretæren har meddelt ham, at de tiltræder  

 anmodningen.
 2)	 Når der i overensstemmelse med stk. 1 indkaldes en  

 konference, underretter generalsekretæren alle kontraherende parter  

 derom og opfordrer dem til inden tre måneder at fremkomme med de  

 forslag, som de ønsker, at konferencen skal overveje.  

 Generalsekretæren tilsender mindst tre måneder før dagen  

 for konferencens åbning de kontraherende parter den foreløbige  

 dagsorden for konferencen og teksten til de fremkomne forslag.
 3)	 Generalsekretæren indbyder til enhver konference, som  

 indkaldes i overensstemmelse med denne artikel, alle de i artikel 3, stk. 1  

 og 2, nævnte stater såvel som stater, som er blevet kontraherende  

 parter i henhold til artikel 3, stk. 3.
Artikel 11 De forenede Nationers generalsekretær giver foruden  

 de i artikel 10 nævnte underretninger de i artikel 3, stk. 1 og 2,  

 nævnte stater og stater, som er blevet kontraherende parter i henhold  

 til artikel 3, stk. 3, underretning om:
a) ratifikationer og tiltrædelser efter artikel 3; b) tidspunkter for protokollens ikrafttræden i overensstemmelse med  

 artikel 4; c) meddelelser modtaget efter artikel 2, stk. 2; d) opsigelser efter artikel 5; e) protokollens ophør i overensstemmelse med artikel 6; f) notifikationer modtaget i overensstemmelse med artikel 7; g) erklæringer og notifikationer modtaget i overensstemmelse med  

 artikel 9, stk. 1 og 2.
Artikel 12 Efter den 31. august 1979 skal denne protokols original  

 deponeres hos De forenede Nationers generalsekretær, som oversender  

 bekræftede afskrifter deraf til hver af de i artikel 3, stk. 1, 2 og 3,  

 nævnte stater.
 UDFÆRDIGET i Genève, den femte juli  

 nittenhundredeotteoghalvfjerds, i det engelske og franske sprog, idet begge  

 tekster er lige autentiske.
