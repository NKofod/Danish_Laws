I medfør af § 3, stk. 1, 2 og 5, i lov nr. 1059 af 20. december 1995 om  

 ændring af lov om en aktiv arbejdsmarkedspolitik fastsættes:  

Personkreds § 1.  Bekendtgørelsen omfatter ledige medlemmer af  

 anerkendte arbejdsløshedskasser, som den 1. januar 1996 er indplaceret i  

 dagpengeperioden eller aktivperioden, jf. § 55, stk. 1 og 2, i lov om  

 arbejdsløshedsforsikring m.v.
Tilbud som er afgivet eller påbegyndt før 1. januar 1996 § 2.  Ledige, der inden den 1. januar 1996 har  

 påbegyndt eller har fået afgivet et konkret tilbud efter lov om en aktiv  

 arbejdsmarkedspolitik, kan gennemføre aktiviteten efter de hidtidige regler,  

 jf. dog § 4.
 § 3.  Ledige, der inden den 1. januar 1996 har  

 indgivet ansøgning til Erhvervsfremme Styrelsen om godkendelse af  

 forretningsplan, bevarer retten til etableringsydelse efter § 31 i lov om en  

 aktiv arbejdsmarkedspolitik, jf. dog § 4.
 § 4.  Tilbud efter §§ 2 og 3 skal påbegyndes senest  

 den 1. april 1996. Ledige, der er omfattet af § 5, kan kun gennemføre  

 aktiviteten efter de hidtidige regler, jf. § 2, såfremt tilbuddet påbegyndes  

 senest den 1. marts 1996.
Overgangsregler vedrørende rettigheder og tilbud til unge ledige  

 medlemmer af en arbejdsløshedskasse § 5.  Ledige dagpengeberettigede medlemmer af en  

 arbejdsløshedskasse under 25 år, der ikke har gennemført en uddannelse, som  

 berettiger til optagelse i en arbejdsløshedskasse, omfattes af retten og  

 pligten efter § 32 a og § 32 b i lov om en aktiv arbejdsmarkedspolitik.
 § 6.  Ledige under 25 år, omfattes af pligten efter §  

 5, når de, regnet fra lovforslagets fremsættelse, har været fuldt ledige i 6  

 måneder.
 Stk. 2.  Arbejdsformidlingen skal løbende afgive tilbud  

 til de ledige, som er omfattet af stk. 1, dog skal de ledige have påbegyndt  

 et tilbud senest den 1. april 1997.
 § 7.  Ledige efter § 5, der har opnået ret til at  

 gennemføre et tilbud, jf. § 2, omfattes af retten og pligten, når de har haft  

 6 måneders ledighed inden for 9 måneder efter tilbuddets afslutning.
Arbejdsløshedskassernes indberetningspligt § 8.  Arbejdsløshedskasserne skal til  

 Arbejdsformidlingen den 10. januar 1996 indberette ledige efter § 5, der har  

 været fuldt ledige fra tidspunktet for lovforslagets fremsættelse.
Opgørelse af ledighed § 9.  Ved opgørelse af ledighed efter denne  

 bekendtgørelse finder § 125 i bekendtgørelse om en aktiv  

 arbejdsmarkedsindsats anvendelse.
Ved opgørelse af ledighed efter §§ 6 og 8  

 medregnes dog ikke perioder, hvor den ledige har deltaget i tilbud efter lov  

 om en aktiv arbejdsmarkedspolitik, som er afsluttet før lovens ikrafttræden.
§ 10.  Klage over Arbejdsformidlingens afgørelser  

 efter denne bekendtgørelse kan inden 4 uger indbringes for  

 Arbejdsmarkedsstyrelsen af den, som afgørelsen vedrører.
Klagen indgives til  

 vedkommende regionschef, der videresender klagen til Arbejdsmarkedsstyrelsen,  

 hvis afgørelsen fastholdes.
 Stk. 2.  Afgørelser efter stk. 1 kan ikke indbringes for  

 anden administrativ myndighed.
§ 11.  Klage over arbejdsløshedskassernes afgørelser  

 efter denne bekendtgørelse kan inden 4 uger indbringes for direktøren for  

 Arbejdsløshedsforsikringen af den, som afgørelsen vedrører.
Klagen sendes  

 gennem arbejdsløshedskassen.
 Stk. 2.  Afgørelser truffet af direktøren for  

 Arbejdsløshedsforsikringen efter stk. 1 kan inden 4 uger indbringes for  

 Arbejdsmarkedets Ankenævn af den, som afgørelsen vedrører.
 Stk. 3.  Ankenævnets afgørelser efter stk. 2, kan ikke  

 indbringes for anden administrativ myndighed.
 § 12.  Bekendtgørelsen træder i kraft den 1. januar  

 1996.
