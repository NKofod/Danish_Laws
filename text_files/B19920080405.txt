§ 1 I Direktoratet for Arbejdsløshedsforsikringens bekendtgørelse nr. 461 af  

 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid, som  

 ændret ved bekendtgørelse nr. 492 af 26. juni 1991 og bekendtgørelse nr. 664  

 af 30. september 1991, fastsættes efter forhandling med Landsarbejdsnævnet:
 Efter § 8 indsættes som ny § 8 a:
» § 8 a.  Et medlem som bliver beskæftiget i  

 henhold til lov om aktiveringsordning ved hjemmehjælp og dagpasning af børn  

 skal have dagpengekortet belagt med mindst 7,4 timer pr. dag.« I § 15 indsættes som stk. 5:
»Stk. 5.  Et medlem, der i ugen har været omfattet  

 af aktiveringsordningen ved hjemmehjælp og dagpasning af børn, og som har  

 fået dagpengekortet belagt i den forbindelse, kan få udbetalt dagpenge, hvis  

 dagpengene udgør et beløb, der mindst svarer til dagpenge for 7,4  

 timer.« § 2 Bekendtgørelsen træder i kraft den 6. oktober 1992.
