Betænkning afgivet af Uddannelsesudvalget den 21. marts 2006 Betænkning over Forslag  

 til lov om ændring af lov om folkeskolen (Styrket evaluering og anvendelse af nationale test som  

 pædagogisk redskab samt obligatoriske prøver m.v.) [af undervisningsministeren (Bertel Haarder)] 1. Ændringsforslag Undervisningsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 7. december 2005 og var til 1.  

 behandling den 17. januar 2006. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 17. oktober 2005 dette udkast  

 til  

 udvalget, jf. alm. del  bilag 33. Den 9. december 2005 sendte  

 undervisningsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dybbøl Efterskole, Efterskoleforeningen, Farsø Efterskole, Lystruphave Efterskole og Ordblindeinstituttet.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Dybbøl Efterskole, Efterskoleforeningen, Farsø Efterskole og Lystruphave Efterskole.
Spørgsmål Udvalget har stillet 36 spørgsmål til undervisningsministeren  

 til skriftlig besvarelse, som denne har besvaret.
 Nogle af udvalgets spørgsmål og ministerens svar herpå er  

 optrykt som bilag 2 til betænkningen.
3. Tilkendegivelse fra undervisningsministeren Undervisningsministeren har tilkendegivet følgende over for  

 udvalget:
 Som det fremgår af svarene på spørgsmål 25 og 29, vil jeg i  

 forbindelse med udarbejdelsen af den bekendtgørelse, der skal regulere  

 adgangen  

 til at blive fritaget for folkeskolens afgangsprøver, drøfte spørgsmålet om  

 afgrænsningen af fritagelsesadgangen med De Samvirkende  

 Invalideorganisationer.  

 Lovforslagets bemærkninger vedrørende fritagelsesadgang er således ikke  

 nødvendigvis  

 udtømmende.
4. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Venstres, Socialdemokratiets, Dansk Folkepartis og Det  

 Konservative Folkepartis medlemmer af udvalget vil i forlængelse af  

 høringssvar  

 og henvendelser til udvalget fremhæve følgende elementer fra lovforslaget:
Nationale test Formålet med testene er at skabe et pædagogisk  

 evalueringsredskab, der kan bidrage til en nuanceret vurdering af den enkelte  

 elevs udbytte af forskellige undervisningsemner inden for udvalgte fag på  

 bestemte  

 klassetrin.
Testene tænkes anvendt sammen med andre evalueringsredskaber som  

 led i den løbende evaluering.
Oplysninger om testopgaver og testresultater er fortrolige og må  

 ikke offentliggøres.
Uberettiget videregivelse eller udnyttelse af  

 oplysninger  

 om testresultater kan straffes i medfør af straffelovens regler om  

 tavshedspligt.  

 Testene kan således ikke bruges til at rangordne elever, klasser, skoler  

 eller  

 kommuner.
 Testene bliver udformede som it-baserede adaptive test, der  

 tilpasses den enkelte elev i sværhedsgrad i takt med gennemførelse af testen  

 for at sikre så nuanceret en profil som muligt af den enkelte elev med  

 henblik  

 på den efterfølgende opfølgning.
På baggrund af testen får forældrene og eleven udleveret en  

 verbaliseret tekst, der sætter ord på styrker og indsatsområder i forhold til  

 det pågældende fagområde.
Testene kan gennemføres på ca. 45 minutter og  

 kræver  

 ikke rettetid af lærerne, da testene er it-baserede.
Lærerne beslutter selv, hvornår de nationale test skal  

 gennemføres inden for perioden februar-april, det vil sige, der gennemføres  

 ikke en national testdag.
Testene kan afvikles løbende, som det passer i  

 forhold til den daglige undervisning.
I tilknytning til ændringen af folkeskoleloven stilles en særlig  

 evalueringspakke til rådighed for skolerne på en ny evalueringsportal på  

 internettet.
Den indeholder blandt andet fagspecifikke inspirationsmaterialer  

 til brug for den løbende interne evaluering i alle folkeskolens fag og  

 eksempler på, hvordan der kan følges op på evalueringsresultaterne, herunder  

 resultaterne af de obligatoriske test.
 Det fremgår af aftale af 23. september 2005 mellem regeringen  

 (Venstre og Det Konservative Folkeparti), Socialdemokratiet og Dansk  

 Folkeparti  

 om ændring af folkeskoleloven, at undervisningsministeren senest 3 år efter  

 ikrafttræden af de første test skal give Folketinget en redegørelse om lovens  

 virkning og eventuelle behov for ændringer.
Vedrørende obligatorisk 9. klasse afgangsprøve Med lovforslaget gøres alle fag lige værdige, hvor fag, der  

 indtil nu ikke har været eksamensfag, er blevet nedprioriteret af eleverne.  

 Med  

 lovforslaget gennemføres der lodtrækning om, hvilke fag eleverne skal til  

 afgangsprøve i, så der ikke bruges mere tid end i dag på eksamensafvikling.
Vedrørende bedre muligheder for fordeling af  

 elever af pædagogiske grunde på baggrund af sprogtest Med lovforslaget fremrykkes muligheden for fordeling af elever  

 af pædagogiske grunde på baggrund af sprogtest på grundlag af henvendelser  

 fra  

 en række kommuner, der ønsker så hurtigt som muligt at kunne anvende det nye  

 værktøj for at sikre bedre integration af tosprogede børn så tidligt som  

 muligt.
 Der er på finansloven for 2006 afsat en ramme på 25  

 mio. kr. i 2006 og 50 mio. kr. årligt i perioden 2007-2009 til at styrke og  

 målrette efteruddannelsesindsatsen for lærere og skoleledere med særligt  

 fokus  

 på øget faglighed i dansk, matematik og naturfag.
 En arbejdsgruppe med deltagelse af KL, Finansministeriet og  

 Undervisningsministeriet vil fremlægge forslag til en styrket  

 efteruddannelsesindsats.
 Et  

  

 mindretal  

  

 i udvalget (RV, SF og EL) indstiller lovforslaget  

 til  

  

 forkastelse  

  

 ved 3. behandling.  

 Mindretallet stemmer dog for de stillede ændringsforslag.
Det Radikale Venstres  

 medlemmer af udvalget konstaterer, at et flertal af Folketingets  

 partier desværre  

 står for igen at vedtage en forhastet, vidtrækkende og principiel lovgivning  

 for folkeskolen, der er blevet til uden dialog med folkeskolens parter.  

 I forligspartiernes forsøg på at dække sig ind gennemføres en række  

 krumspring  

 for at forhindre rangordning af skoler ud fra resultaterne af  

 statens  

 obligatoriske test.
Det kunne tillægges en vis sympati, men det rejser en  

 lang,  

 lang række demokratiske problemer.
Det havde derfor været langt enklere at  

 undlade at indføre denne tvangsforanstaltning med de statslige, obligatoriske  

 test og i stedet lade hver enkelt skole udarbejde en  

 konkret handlingsplan  

 i forhold til den konkrete skoles udvikling over de næste 5 år, herunder  

 også skolens og lærernes brug af lærerstyrede test i undervisningen og i  

 samarbejdet med hjemmene.
Det Radikale Venstre  

 skelner principielt mellem statens obligatoriske test af elevens opfyldelse  

 af  

 de af staten opstillede mål og lærerens test af elevens tilegnelse af  

 undervisningens mål.
Det Radikale Venstre er stærk tilhænger af det  

 sidste.
Det pædagogiske ansvar er lærernes, og kun de kan løfte det.
Statens  

 test vil uafvendeligt få en styrende og kontrollerende karakter, uanset  

 hvilke  

 besværgelser forligspartierne udtrykker i lovforslagets bemærkninger  

 m.v.
Det Radikale Venstre finder, at forligspartierne gør sig skyldige i  

 stor naivitet, hvis de tror, at statslige obligatoriske test ikke  

 vil  

 være endog særdeles styrende for undervisningen og dermed også for valg af  

 undervisningsmetoder m.v. samt undervisningens rækkevidde.
Der er en  

 overhængende og akut risiko for, at undervisningen begynder at rette sig  

 mod det at være dygtig til at gennemføre test, og at det er testens  

 faglige fokus, der bestemmer undervisningens faglige fokus.
Det er centralt i  

 lovforslaget, at resultaterne af statens test er hemmelige.
De er også  

 hemmelige for eleven selv.
Eleven må kun få testens resultat formidlet af  

 læreren.
Hverken eleven, de faglige miljøer eller offentligheden har  

 mulighed for at diskutere de konkrete test.
Det er et demokratisk problem.  

 Dette forstærkes af, at de hemmelige testresultater skal gøres til genstand  

 for  

 vurdering af skolens kvalitet.
Hver kommune bliver således forpligtet til at  

 lave en kvalitetsrapport om hver enkelt af kommunens skoler, hvor skolens  

 hemmelige testresultater indgår.
Det betyder, at kommunens vurdering af  

 skolens  

 kvalitet kun kan gøres til genstand for gætterier, fordi man som medarbejder,  

 leder, forælder eller borger ikke ved noget som helst om, hvad  

 testresultaterne  

 vejer i bedømmelsen, eller hvordan de har været.
Lovforslaget tilsigter, at  

 der skal gives en verbal tilbagemelding til elever og forældre.
Ikke desto  

 mindre foreslår forligspartierne i lovforslag nr.
L 170, at der  

 udarbejdes  

 en national præstationsprofil, hvor resultaterne inddeles i passende  

 kategorier.
Det synes derfor uafvendeligt, at statens testresultater bliver  

 til  

 en kategorisering af den enkelte elev.
Kombineret med screening og  

 elektroniske  

 elevjournaler øges bureaukratiet på bekostning af undervisningen.
Forligspartierne finder,  

 at gennemførelse af statens test, tilbagemelding til elever og forældre  

 m.v. kan gøres uden omkostninger for kommuner og skoler.
Men det er  

 opgaver, som allerede skal løses i dag.
Det betyder, at den evaluering  

 og  

 tilbagemelding, der finder sted i dag, må skulle fuldt og helt udskiftes med  

 statens test.
Der henvises til undervisningsministerens svar på  

 spørgsmål  

 17, der gør omfanget meget tydeligt.
Forligspartierne har  

 afsat knap 100 mio. kr. til at udarbejde det statslige testsystem og  

 lave  

 en kampagne for det.
Det Radikale Venstre vil med interesse følge  

 udviklingsarbejdet (der jo både har vist sig at være dyrere og mere  

 tidskrævende end først forventet) af statens test, både for så vidt angår  

 tidsplaner, økonomi og det blik til indholdet, som dog er stillet i udsigt  

 via  

 modelopgaver.
Ligeledes forventer Det Radikale Venstre, at den varslede  

 kampagne  

 ikke får karakter af en reklamekampagne for forligspartierne.
Lovforslaget gør også  

 folkeskolens afgangsprøve obligatorisk og binder afgangsprøverne sammen  

 i  

 en samlet pakke.
De nye afgangsprøver skal sættes i kraft den 1. august  

 2006. Når man tager det kaos i betragtning, som har hersket i forhold  

 til en række af folkeskolens naturfaglige fag, forekommer det mere  

 hensigtsmæssigt  

 at give sig noget bedre tid.
Når afgangsprøven bindes sammen i én  

 pakke, kan det indirekte blive en meget stor binding for de frie  

 skoler, der gerne vil afholde en række af folkeskolens afgangsprøver, men som  

 har en anden pædagogisk tilgang til test og prøver, end den som regeringen  

 lægger ned over folkeskolen.
Hvis man kun kan afholde alle prøver eller ingen  

 prøver, lægger man stort set også en fagplan ned over den enkelte  

 frie skole.
Så er det så som så med friheden.
Men regeringen havde  

 jo  

 i øvrigt også skruet den ned på vågeblus i tidligere lovgivning.
Det Radikale Venstre har  

 en anden politik for udvikling af en stadig bedre folkeskole end  

 forligspartierne.  

 Forligspartierne har senest ved fremsættelsen af lovforslag nr.
L 170  

 tilkendegivet,  

 at man vil en folkeskole, der gør kundskaber til et mål i sig selv.
Det  

 Radikale Venstre vil en folkeskole, hvor kundskaber, færdigheder,  

 arbejdsmetoder og udtryksformer er den klare vej til den alsidige, personlige  

 udvikling  

 for den enkelte og i samspil med andre.
Det er betydeligt mere ambitiøst end  

 forligspartiernes styringspolitik.
Socialistisk Folkepartis  

 medlem af udvalget finder, at lovforslaget bygger på stigende  

 ensretning i skolesystemet.
På sigt gør det Danmark mindre konkurrencedygtigt  

 på det globale videnmarked.
Der følger ingen ekstra ressourcer med ud til  

 kommuner og skoler, når de skal til evaluere børnene gennem nationale test.  

 Det  

 betyder, at den tid, der bruges til at forberede, gennemføre og efterbehandle  

 testresultaterne, går fra anden undervisning.
Og lærernes muligheder for at  

 differentiere undervisningen i klasser med 28 elever er i forvejen  

 begrænsede.  

 Desuden kommer vi helt naturligt til at se undervisning, der har til  

 formål, at eleverne klarer sig godt i test i stedet for undervisning,  

 der  

 er fokuseret på at lære eleverne brugbare færdigheder som innovation,  

 samarbejde og evnen til selvstændigt at forholde sig til input.
Elever får større udbytte  

 af undervisningen, når de undervises af veluddannede lærere, der selv har  

 ansvaret for undervisningen.
I modsætning til skolesystemer, hvor alt styres  

 centralt, og lærerne blot følger en dikteret opskrift.
Lovforslagets indhold  

 om at gøre folkeskolens afgangsprøver obligatoriske for eleverne i 9. klasse  

 er  

 også problematisk.
For en række elever med problemer som eksempelvis  

 ordblindhed kan det betyde, at de i stedet for at aflægge enkeltvise prøver  

 helt undlader at gå op til afgangsprøverne.
Derved bliver deres mulighed for  

 at  

 komme videre i uddannelsessystemet og på arbejdsmarkedet væsentlig  

 forringede.
SF vil i stedet styrke  

 folkeskolen, styrke elevernes faglighed og sikre, at børn har mulighed for at  

 komme videre i uddannelsessystemet ved at 1)  

 	  

 lægge vægt på at eleverne  udover faglighed  får indøvet  

 kompetencer som samarbejde, selvstændighed og kreativitet, 2)  

 	  

 styrke kvalitetsudvikling af testmetoder til at »samle elever op«,  

 der halter på de sproglige eller sociale kvalifikationer, 3)  

 	  

 give undervisning til alle elever ud fra den enkelte elevs  

 forudsætninger, så også de svagere elever får en chance for senere at blive  

 en  

 del af arbejdsmarkedet, 4)  

 	  

 sætte ind for at styrke samarbejdet med forældrene om blandt andet  

 børnenes læse- og sprogudvikling og 5)  

 	  

 give lærerne langt bedre mulighed for at få efteruddannelse end  

 tilfældet er i dag, hvor omkring 50 pct. af lærerne får afslag på deres  

 ansøgninger om efteruddannelse.
Mere efteruddannelse vil hæve det faglige  

 niveau i skolen.
Enhedslistens medlem af udvalget er bekymret for, at indførelse  

 af nationale test bliver et nederlagselement i folkeskolen frem for et  

 pædagogisk redskab til gavn for lærerne.
Hverken lærere, elever eller  

 forældre  

 har bedt om at få indført nationale test, idet lærerne i forvejen har indsigt  

 i, hvilke elever der har brug for ekstra hjælp.
Det, der er brug for, er i  

 stedet midler til, at klassekvotienten kan sættes ned, og at de elever, der  

 har  

 særlig brug for hjælp, kan få støttetimer.
Lærernes omsorg og kendskab til  

 eleverne er en forudsætning for, at eleverne fra socialt belastede hjem kan  

 få  

 fagligt udbytte af undervisningen i folkeskolen.
Indførelse af test vil blot  

 medføre, at de elever, der har svært ved skolearbejdet, vil opleve flere  

 nederlag.
Test er kun sjove for dem, der kan opnå gode resultater.
 Som ministeren selv skriver i den skriftlige fremsættelse af  

 lovforslaget, viser undersøgelser, »at de fleste elever trives i skolen, er  

 motiverede for at lære, er positive over for konkurrence og samarbejde, og at  

 forældrene værdsætter børnenes trygge hverdag og samarbejdet med skolen.«  

 Sådan  

 skulle det gerne blive ved med at være, men Enhedslisten frygter, at  

 lovforslaget vil undergrave netop denne trivsel ved at lægge elementer ind i  

 folkeskolen, der giver eleverne unødige nederlag.
Enhedslisten stiller sig endvidere skeptisk over for, om det  

 foreslåede  

 § 55 b, stk. 1, om at t  

 estresultater  

 er fortrolige, vil blive overholdt.
Denne skepsis er vokset efter det  

 folkeskoleforlig, der blev indgået den 24. januar 2006.
 Enhedslisten anbefaler, at forligspartierne frem for at  

 fortsætte med skolenederlagsforslaget om test styrker folkeskolen ved at give  

 tid til, at lærerne kan tage sig af og undervise børnene.
Enhedslisten mener, at der skal kunne gives dispensation for, at  

 afgangseksaminerne skal være obligatoriske.
De forskellige henvendelser fra  

 specialskoler tydeliggør, at det ikke er hensigtsmæssigt at gøre  

 afgangseksaminerne obligatoriske for alle.
 Enhedslisten kan derfor ikke støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 4 1)  


  

 Stk.  

 1  

  

 affattes således:
»Stk. 1.  

  

 Loven træder i  

 kraft den 1. august 2006, jf. dog stk. 2-5.« [Udskudt ikrafttræden] 2)  


  

 Stk.  

 3, 1. pkt.,  

  

 udgår.
[Lovteknisk ændring] 3)  


  

 Stk.  

 5  

  

 affattes således:
»Stk. 5.  

  

 Folkeskolelovens  

 § 14, stk. 4, 2. pkt., som affattet ved denne lovs § 1, nr. 12, § 1, nr. 16,  

 og  

 § 3, træder i kraft dagen efter bekendtgørelsen i Lovtidende.« [Lovteknisk ændring] Bemærkninger Til nr. 1-3 Ændringsforslag nr. 1 udskyder tidspunktet for ikrafttræden af  

 de dele af forslaget, som skulle træde i kraft den 1. april 2006. Herefter  

 træder hovedparten af loven i kraft den 1. august 2006. For at kunne  

 fastsætte  

 regler om et kommunalt udpeget censorkorps så hurtigt som muligt efter lovens  

 offentliggørelse følger det af ændringsforslag nr. 3, at sidste punktum i  

 folkeskolelovens § 14, stk. 4, som affattet ved denne lovs § 1, nr. 12,  

 træder  

 i kraft dagen efter bekendtgørelsen i Lovtidende.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 101 Bilagsnr.
Titel 1 Høringssvar og høringsnotat fra undervisningsministeren 2 Udkast til tidsplan for udvalgets behandling af  

 lovforslaget 3 Undervisningsministeriets EU-udbudsmateriale om fremme af  

 evalueringskulturen i folkeskolen, fra undervisningsministeren 4 Tidsplan for udvalgets behandling af lovforslaget 5 Henvendelse af 23/1-06 fra Efterskoleforeningen 6 Henvendelse af 13/2-06 fra Farsø Efterskole på vegne af  

 yderligere 29 ordblinde- og specialefterskoler.
7 Materiale modtaget i forbindelse med Dybbøl Efterskoles, Farsø  

 Efterskoles og Lystruphave Efterskoles foretræde for udvalget den 21/2-06 8 Revideret tidsplan for udvalgets behandling af  

 lovforslaget 9 Henvendelse af 27/2-06 fra Ordblindeinstituttet 10 Meddelelse om fremlæggelse af udbudsmateriale modtaget  

 fra undervisningsministeren 11 Ændringsforslag fra undervisningsministeren 12 Tilkendegivelse fra undervisningsministeren 13 1. udkast til betænkning 14 2. udkast til betænkning Oversigt over spørgsmål og svar vedrørende L 101 Spm.nr.
Titel 1 Spm. om kommentar til henvendelse af 23/1-06 fra  

 Efterskoleforeningen, til undervisningsministeren, og ministerens svar herpå 2 Spm. om, hvem »ansatte m.fl.« er, der får adgang til  

 testopgaver og testresultater, som er omfattet af tavshedspligten, jf.  

 lovforslagets § 1, nr. 18, og § 2, nr. 1, til undervisningsministeren, og  

 ministerens svar herpå 3 Spm. om, hvorfor testopgaverne er hemmelige, til  

 undervisningsministeren, og ministerens svar herpå 4 Spm., om der med folkeskoleforliget er taget stilling  

 til, om der skal ske offentliggørelse af testresultaterne på landsplan, til  

 undervisningsministeren, og ministerens svar herpå 5 Spm. om, hvorfor eleven ikke har ret til indsigt i de  

 oplysninger, der behandles om eleven, til undervisningsministeren, og  

 ministerens svar herpå 6 Spm., om tavshedspligten betyder, at forældrene ikke må  

 underrette eleven om resultatet af testen, når forældrene er blevet  

 underrettet skriftligt, til undervisningsministeren, og ministerens svar  

 herpå 7 Spm., om lovforslaget er blevet uaktuelt i forhold til  

 folkeskoleforliget i forbindelse med underrettelse af forældrene, til  

 undervisningsministeren, og ministerens svar herpå 8 Spm. om, hvordan forældre, lærere, elever, uafhængige  

 iagttagere m.fl. skal kunne vurdere testenes hensigtsmæssighed, hvis  

 testopgaverne  

 er hemmelige, til undervisningsministeren, og ministerens svar herpå 9 Spm. om, hvordan kommunerne skal kunne udarbejde den  

 kvalitetsrapport, som er omtalt i folkeskoleforliget, uden at forholde sig  

 til testresultater for klasser og skoler, til undervisningsministeren, og  

 ministerens  

 svar herpå 10 Spm. om, hvordan ministeren konkret forestiller sig, at  

 test finder sted, til undervisningsministeren, og ministerens svar herpå 11 Spm. om, hvad ministeriets risikoanalyser viser  

 vedrørende EU-udbud, til undervisningsministeren, og ministerens svar herpå 12 Spm. om, hvorfor elevernes tilegnelse af kundskaber og  

 færdigheder skal evalueres, jf. § 1, nr. 5, når det i den af regeringen  

 foreslåede nye formålsparagraf, jf. alm. del  bilag 165, ikke længere  

 er en  

 del af folkeskolens formål, til undervisningsministeren, og ministerens svar  

 herpå 13 Spm. om, hvorfor det ikke skal evalueres, om eleverne  

 tilegner sig arbejdsmetoder og udtryksformer, til undervisningsministeren, og  

 ministerens svar herpå 14 Spm., om ministeren deler OECDs vurdering, at der er en  

 række uheldige erfaringer med rangordning som følge af offentliggørelse af  

 testresultater fra test i skoleforløbet i rapporten om grundskolen i Danmark  

 fra 2004, til undervisningsministeren, og ministerens svar herpå 15 Spm. om, hvordan ministeren definerer et »internt  

 pædagogisk arbejdsredskab«, jf. bemærkningerne til § 1, nr. 18, til  

 undervisningsministeren, og ministerens svar herpå 16 Spm. om, hvad det er for opgaver, som lærerne ikke skal  

 løse i fremtiden, siden de uden øget tidsforbrug kan anvende og afholde test,  

 til undervisningsministeren, og ministerens svar herpå 17 Spm. om, hvordan kampagnen om evalueringskultur skal  

 afvikles, til undervisningsministeren, og ministerens svar herpå 18 Spm. om, hvordan og hvem der skal afgøre, om der bliver  

 behov for at bruge ministerens bemyndigelse til at fastsætte antal test,  

 klassetrin og fag, til undervisningsministeren, og ministerens svar herpå 19 Spm. om, hvad der skal til, for at en elev fritages for  

 deltagelse i de nationale, obligatoriske test, til undervisningsministeren,  

 og ministerens svar herpå 20 Spm. om folkeskolens afgangsprøver kun kan afholdes som  

 en samlet pakke, til undervisningsministeren, og ministerens svar herpå 21 Spm., om lovforslaget betyder, at de frie skoler bliver  

 mødt af et enten-eller forstået på den måde, at enten afholder de alle de  

 prøver, som folkeskolens elever skal op til, eller også afholder de ingen  

 prøver,  

 til undervisningsministeren, og ministerens svar herpå 22 Spm. om, hvilke pædagogiske fremskridt ministeren  

 forventer, der opnås ved at gøre afgangsprøven obligatorisk, til  

 undervisningsministeren, og ministerens svar herpå 23 Spm. om kommentar til henvendelsen af 13/2-06 fra Dybbøl  

 Efterskole, Farsø Efterskole og Lystruphave Efterskole, til  

 undervisningsministeren,  

 og ministerens svar herpå 24 Spm. om kommentar til materiale modtaget i forbindelse med  

 Dybbøl Efterskoles, Farsø Efterskoles og Lystruphave Efterskoles foretræde  

 for udvalget den 21/2-06, til undervisningsministeren, og ministerens svar  

 herpå 25 Spm. om, hvorfor lovforslagets § 1, nr. 12, om  

 ministerens bemyndigelse til at fastsætte regler om fritagelse for at aflægge  

 folkeskolens afgangsprøver (ny affattelse af § 14, stk. 4) fortolkes så  

 snævert, som det sker i lovforslagets bemærkninger, til  

 undervisningsministeren, og ministerens svar herpå 26 Spm. om en ændring i forhold til den løbende evaluering,  

 til undervisningsministeren, og ministerens svar herpå 27 Spm., om ministeren vil stille et ændringsforslag, således  

 at en elev kan vælge at gå til prøve i nogle fag i stedet for at skulle  

 indstille sig til prøve i alle fag, til undervisningsministeren, og  

 ministerens svar herpå 28 Spm. om ministerens holdning til, at der med  

 lovforslagets vedtagelse vil komme til at være to sideordnede regelsæt  

 vedrørende prøver for henholdsvis folkeskoler og f.eks. efterskoler, til  

 undervisningsministeren, og ministerens svar herpå 29 Spm. om kommentar til henvendelse af 27/2-06 fra  

 Ordblindeinstituttet, til undervisningsministeren, og ministerens svar herpå 30 Spm. om de mange indkomne protestskrivelser fra lærerne,  

 til undervisningsministeren, og ministerens svar herpå 31 Spm., om ministeren kan garantere, at test fremover  

 udelukkende bliver et arbejdsredskab for lærerne, til  

 undervisningsministeren, og ministerens svar herpå 32 Spm., om ministeren kan garantere, at testresultaterne  

 ikke offentliggøres nu eller i fremtiden, til undervisningsministeren, og  

 ministerens svar herpå 33 Spm., om ministeren kan garantere, at folkeskoleforliget  

 af 23/9-05 ikke vil øge konkurrencen mellem skolerne og lærerne m.v., til  

 undervisningsministeren,  

 og ministerens svar herpå 34 Spm. om  

 uddybelse af besvarelsen af spørgsmål 7 om, at der vil blive udarbejdet en  

 præstationsprofil, og at landsgennemsnittet vil blive beregnet på baggrund  

 heraf, til undervisningsministeren  

, og ministerens svar herpå 35 Spm., om  

 ministeren vil give et eller flere eksempler på, hvordan en præstationsprofil  

 og et landsresultat kunne se ud, til undervisningsministeren  

, og  

 ministerens svar herpå 36 Spm. om,  

 hvilken paragraf i den nuværende folkeskolelov ministeren henviser til i sit  

 svar på spørgsmål 26, og om ministeren kan bekræfte, at den pågældende  

 lovparagraf ikke ændres som konsekvens af lovforslagets bemærkninger »om  

 evaluering  

 af alle aspekter af elevens udbytte af undervisningen«, til  

 undervisningsministeren  

, og ministerens svar herpå Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmål 4, 5, 9, 10, 15, 16, 17, 20 og 21 og  

 undervisningsministerens svar herpå er optrykt efter ønske fra RV.
 Spørgsmål 8, 12, 18, 26 og 31 og undervisningsministerens  

 svar herpå er optrykt efter ønske fra V, S, DF og KF.
 Spørgsmål 4:
Er der med folkeskoleforliget af 24. januar 2006 taget stilling  

 til, om der skal ske offentliggørelse af testresultaterne på landsplan, jf.  

 bemærkningerne til § 1, nr. 18? Svar:
Ja, i aftalen af 24. januar 2006 mellem V, K, S og DF om  

 styrkelse af folkeskolen indgår det, at undervisningsministeren skal  

 offentliggøre de samlede landsresultater af de nationale test.
Det vil bl.a.  

 ske i form af en national præstationsprofil, der skal vise, hvordan eleverne  

 på  

 landsplan  i de forskellige fag og på de forskellige klassetrin  

   

 fordeler sig inddelt efter relevante resultatkategorier, der hver især  

 beskriver graden af, hvad eleverne har tilegnet sig i forhold til de aktuelle  

 trinmål.
Herved gives kommunerne og skolerne et værktøj, der kan bruges i den  

 løbende evaluering, således at aktørerne får viden om, hvordan elevernes  

 testresultater er sammenlignet med det samlede landsresultat.  

 Kommunalbestyrelserne og skolelederne vil blive informeret om skolens  

 resultater af testene set i forhold til landsresultaterne, herunder skolens  

 resultater, når de vurderes under hensyntagen til elevernes sociale baggrund.
 Spørgsmål 5:
Hvorfor har eleven ikke ret til indsigt i de oplysninger, der  

 behandles om eleven? Svar:
Med hensyn til testopgaverne henvises til svar på spørgsmål 3.  

 Som det fremgår af bemærkningerne til § 1, nr. 6, skal læreren formidle  

 resultatet af testen til eleven.
Det sker for at sikre, at testresultaterne  

 anvendes som påtænkt, dvs. som et arbejdsredskab i evalueringen, således at  

 de  

 ses i sammenhæng med de øvrige elementer i lærerens evaluering af eleven.  

 Eleven vil således få de relevante oplysninger om testforløbet, således at  

 der  

 kan planlægges en opfølgning herpå.
 Spørgsmål 8:
Hvordan skal forældre, lærere, elever, uafhængige iagttagere  

 m.fl. kunne vurdere testenes hensigtsmæssighed, hvis testopgaverne er  

 hemmelige, og kan det praktiske hensyn til genanvendelse, jf. bemærkningerne  

 til § 1, nr. 18, overtrumfe det demokratiske hensyn? Svar:
Med henblik på at anskueliggøre testenes virkemåde og  

 opgavetyper vil der blive offentliggjort demonstrationsudgaver af de enkelte  

 test.
Ydermere vil den tjenesteyder, der vinder udbudsforretningen, skulle  

 redegøre nøje for testenes virkemåde, således at alle, der har interesse  

 heri,  

 kan sætte sig ind i denne.
Dertil kommer, at den samlede evalueringspakke  

   

 herunder især testene  skal underlægges en ekstern evaluering.
Endeligt  

 skal  

 fremhæves, at læreren vil få adgang til de opgaver, som lærerens elever har  

 besvaret.
Der vil blive tale om så stor åbenhed som muligt med de  

 begrænsninger,  

 der følger af, at resultaterne ikke skal kunne anvendes til rangordning af  

 elever, skoler, kommuner m.v., og at opgaverne i opgavebanken skal kunne  

 genbruges.
 Spørgsmål 9:
Hvordan skal kommunerne kunne  

 udarbejde den kvalitetsrapport, der omtales i folkeskoleforliget af 24.  

 januar  

 2006, uden at forholde sig til testresultater for klasser og skoler, og  

 hvordan  

 skal det kunne vurderes og drøftes, om en indsats er hensigtsmæssig, hvis  

 testresultaterne er hemmelige? Svar:
 I de i spørgsmålet nævnte kvalitetsrapporter er det hensigten,  

 at kommunalbestyrelserne vil skulle foretage en helhedsvurdering af det  

 faglige  

 niveau i kommunens skoler på baggrund af alle relevante indikatorer.  

 Testresultater  

 for klasser og skoler vil være én blandt flere indikatorer, der kan sige  

 noget  

 om undervisningens kvalitet.
 Kommunalbestyrelsens behandling af sådanne resultater må ikke  

 offentliggøres, ligesom behandlingen i kommunalbestyrelsen af resultaterne  

 skal  

 foregå for lukkede døre.
 Da der som nævnt bliver tale om en helhedsvurdering, ser jeg  

 ikke noget problem i, at fortrolige testresultater indgår i  

 bedømmelsesgrundlaget, samtidig med at den konklusion, der drages om det  

 faglige niveau på skolerne, er offentlig.
 Spørgsmål 10:
 Hvordan forestiller ministeren sig konkret, at test finder sted,  

 hvordan der meldes tilbage til lærere og elever, hvordan forældrene  

 underrettes  

 m.v.? Besvarelsen bedes give et konkret eksempel på, hvordan det skal foregå,  

 om end gerne for en fiktiv skole.
 Svar:
 Den endelige udformning af testene, af den praktiske afvikling  

 af testene, af den konkrete tilbagemelding mv. afhænger af det endelige  

 tilbud  

 fra tjenesteyder og den efterfølgende dialog med Undervisningsministeriet.
 Undervisningsministeriet forventer dog, at afviklingen i  

 hovedtræk vil forløbe således:
  

 	  

 Registrering i  

 UNI-Login.
Alle folkeskoleelever skal registreres af UNI-C, således at de kan  

 identificeres entydigt.
Denne proces påbegyndes inden sommerferien 2006.
  

 	  

 Orientering til  

 skolerne om de it-baserede test, herunder om booking.
Skolerne vil i løbet af  

 efteråret 2006 blive grundigt informeret om deres muligheder og  

 forpligtelser,  

 både i forhold til den frivillige og den obligatoriske brug af testene.
  

 	  

 Booking.
I foråret  

 2007 åbnes for booking til de obligatorisk test (tre første fag/test), der  

 afvikles  

 fra 1. maj 2007.
  

 	  

 Afvikling af en  

 it-baseret test.
Efter at læreren har reserveret tid til klassens afvikling  

 af  

 testen, gennemføres testen  normalt inden for en lektion på 45  

 minutter.  

 Læreren gives mulighed for at monitorere og styre testforløbet, f.eks. ved at  

 tildele elever mere tid.
  

 	  

 Tilbagemelding til  

 læreren.
Læreren skal umiddelbart efter testen have adgang til alle  

 testresultater  

 fra klassen og den enkelte elev.
Læreren logger sig på Evalueringsportalen og  

 henter resultaterne.
  

 	  

 Lærernes  

 tilbagemelding til elev og forældre.
Testene skal indgå i den løbende,  

 interne  

 evaluering og skal derved bidrage til grundlaget for vejledning af den  

 enkelte  

 elev, for undervisningens videre planlægning og for et forældresamarbejde,  

 der  

 understøtter elevens udvikling bedst muligt.
Umiddelbart efter testens  

 gennemførelse giver læreren mundtlige og detaljerede tilbagemeldinger til de  

 enkelte elever.
Forældrene skal desuden underrettes skriftligt om  

 testresultaterne  

 for deres barn.
  

 	  

 Tilbagemeldinger til  

 skolen, kommunen og Undervisningsministeriet.
Afviklingen af en test vil give  

 et testresultat, som naturligt vil være målrettet mod læreren, eleven og  

 elevens forældre.
Hele eller dele af testresultatet vil dog også skulle  

 målrettes en række sekundære målgrupper: skoleledere, skolebestyrelser,  

 kommunalbestyrelser, kommunale skoleforvaltninger og  

 Undervisningsministeriet.  

 Der kan på Evalueringsportalen hentes rapporter på forskellige niveauer,  

 afhængigt af opgavevaretagelsen.
   

 	  

 Obligatoriske test.  

 Når alle it-baserede test er færdigudviklede og i brug, vil obligatorisk  

 anvendelse  

 ske i perioden fra februar til april, således at resultaterne kan indgå i  

 skole-hjemsamarbejdet inden skoleårets afslutning.
  

 	  

 Frivillige test.
I  

 takt med opgavebankens opbygning vil der blive mulighed for frivillig brug af  

 testene i begrænset omfang.
 Spørgsmål 12:
Hvorfor skal elevernes tilegnelse af kundskaber og færdigheder  

 evalueres, jf. § 1, nr. 5, når det i den af regeringen foreslåede nye  

 formålsparagraf, jf. alm. del  bilag 165, ikke længere er en del af  

 folkeskolens formål, at eleverne skal tilegne sig kundskaber og færdigheder,  

 men at eleverne skal gives kundskaber og færdigheder? Svar:
Evalueringen skal afdække, hvad eleverne har lært  eller hvad  

 de har tilegnet sig.
Formuleringen i den foreslåede nye udgave af  

 formålsparagraffen tilsigter at understrege skolernes ansvar for, at eleverne  

 lærer, det de skal.
 Spørgsmål 15:
Hvordan definerer ministeren et »internt pædagogisk  

 arbejdsredskab«, jf. bemærkningerne til § 1, nr. 18? Svar:
 Det fremgår af bemærkningerne til § 1, nr. 6, at testene skal  

 udgøre et værktøj, der kan medvirke til et godt overblik over den enkelte  

 elevs  

 faglige niveau og derigennem bidrage til grundlaget for faglige fremskridt  

 for  

 den enkelte elev ved at målrette undervisningen til elevens behov og  

 forudsætninger.  

 Testene anvendes sammen med andre elementer som led i den løbende evaluering  

 fremadrettet til brug i vejledningen af den enkelte elev, den videre  

 planlægning af undervisningen og underretning af forældrene med henblik på at  

 tilrettelægge en undervisning og et forældresamarbejde, der understøtter  

 eleven  

 bedst muligt.
 Spørgsmål 16:
Hvad er det for opgaver, som lærerne ikke skal løse i fremtiden,  

 siden de uden øget tidsforbrug kan anvende og afholde test? Svar:
Som det fremgår af bemærkningerne vedrørende forslagets  

 økonomiske og administrative konsekvenser forudsættes de it-baserede test  

 afviklet i undervisningstiden inden for de eksisterende timetalsrammer efter  

 bekendtgørelsen om undervisningstimetal i folkeskolen.
Der er ikke tale om en  

 ny kommunal opgave eller om forøgelse af eksisterende opgaver, der  

 forudsætter  

 et forøget arbejdstidsforbrug, men om en præcisering af indhold og  

 fremgangsmåde ved løsning af opgaver, som skolerne allerede efter gældende  

 lovgivning må forudsættes at udføre.
 Spørgsmål 17:
Hvordan skal kampagnen om evalueringskultur afvikles? Svar:
 Det er hensigten, at lanceringen af de it-baserede test og de  

 vejledende materialer om evaluering på evalueringsportalen understøttes af en  

 bredt anlagt offentlig kampagne rettet mod forskellige interessenter (ledere,  

 lærere, elever, forældre, skolebestyrelser, kommuner m.fl.).
Kampagnen vil oplyse offentligheden og de berørte i almindelighed  

 samt tilbyde nærmere information til interesserede, herunder specielt lærere  

 og  

 forældre.
Kampagnen vil også formidle, at der et nyt lovgrundlag for den  

 løbende interne evaluering.
 I den forbindelse skal den tjenesteyder, der får til opgave at  

 udvikle og drive den it-baserede værktøjskasse, herunder testene, bistå  

 ministeriet.
 Spørgsmål 18:
Hvordan og hvem skal afgøre, om der bliver behov for at bruge  

 ministerens bemyndigelse til at fastsætte antal test, klassetrin og fag, jf.  

 bemærkningerne  

 til § 1, nr. 6? Svar:
Bemyndigelsen vil blive benyttet til at iværksætte de i  

 bemærkningerne til lovforslaget omtalte test.
Det kan oplyses, at det i  

 folkeskoleforligskredsen er aftalt, at større ændringer i omfang og placering  

 af test forudsætter enighed i folkeskoleforligskredsen.
 Spørgsmål 20:
Kan folkeskolens afgangsprøver kun  

 afholdes som en samlet pakke? Svar:
Efter  

 lovforslaget skal hver elev aflægge i alt 7 afgangsprøver ved afslutningen  

 undervisningen på 9. klassetrin, heraf 5 bundne prøver og 2 prøver bestemt  

 ved  

 udtræk.
Da folkeskolens afgangsprøver efter lovforslaget bliver obligatoriske  

 for eleverne i 9. klasse, kan afgangsprøverne ikke aflægges enkeltvis.
For  

 elever i 10. klasse vil der fortsat være adgang til at aflægge en eller flere  

 af afgangsprøverne, når eleven har fulgt undervisningen i det pågældende  

 skoleår.
For prøver, der skal udtrækkes, er det dog en betingelse, at det  

 pågældende prøvefag er udtrukket på skolen i skoleåret.
 Spørgsmål 21:
Betyder lovforslaget, at de frie  

 skoler bliver mødt af et enten-eller forstået på den måde, at enten afholder  

 de  

 alle de prøver, som folkeskolens elever skal op til, eller også afholder de  

 ingen prøver? Svar:
Lovforslaget  

 omhandler ikke afholdelsen af afgangsprøver på de frie skoler.
Regulering af  

 afholdelse af obligatoriske afgangsprøver på disse skoler skal ske i  

 lovgivningen for disse skoler, og der planlægges fremsat lovforslag herom  

 senere i denne folketingssamling.
Jeg kan derfor ikke på indeværende  

 tidspunkt  

 udtale mig om de rejste spørgsmål, for så vidt angår de frie skoler.
 Spørgsmål 26:
Indebærer følgende passus i lovforslagets bemærkninger: »Den  

 løbende evaluering skal omfatte alle aspekter af elevens udbytte af  

 undervisningen«  

 en ændring i forhold til den løbende evaluering efter gældende lov? Svar:
Med den anvendte formulering i lovforslagets bemærkninger er der  

 ikke tiltænkt nogen ændring i indholdet af den løbende evaluering.
Der vil  

 således fortsat være tale om, at der på alle klassetrin som en integreret del  

 af undervisningen løbende skal foretages en alsidig evaluering af elevens  

 udbytte  

 heraf.
 Spørgsmål 31:
Kan ministeren garantere, at test fremover udelukkende bliver et  

 arbejdsredskab for lærerne, idet forligspartierne ved folkeskoleforliget af  

 23.  

 september 2005 gav det klare løfte, at nationale obligatoriske test alene  

 skal  

 være et arbejdsredskab for lærerne? Svar:
Som det følger af såvel aftalen af 23. september 2005 og  

 bemærkningerne til L 101, er formålet med testene at skabe et pædagogisk  

 evalueringsredskab, der kan bidrage til en nuanceret vurdering af den enkelte  

 elevs udbytte af udvalgte undervisningsemner inden for udvalgte fag på  

 bestemte  

 klassetrin.
Testene anvendes sammen med andre elementer som led i den løbende  

 evaluering.
Ifølge det fremsatte lovforslag L 170 er testresultater én af  

 flere indikatorer, som kommunalbestyrelsen må inddrage i sin helhedsvurdering  

 af skolernes faglige niveau.
Herved udstrækkes testenes betydning som  

 pædagogisk redskab til også at omfatte det overordnede arbejde med kvaliteten  

 af kommunens skolevæsen.
Dette skal naturligvis foregå under hensyntagen til,  

 at testresultaterne, bortset fra opgørelser på landsplan, er fortrolige.
