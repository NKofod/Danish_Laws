 Til samtlige amtsråd/kommunalbestyrelser, der bistår staten ved  

 bestyrelsen af hovedlandevejene.
 Idet man til orientering vedlægger cirkulæreskrivelse af d.d. vedrørende  

 »Afregning af udlæg« til rådgivere, der bistår Vejdirektoratet med  

 projektering m.v. ved opgaver på hovedlandevejene, skal man anmode  

 amtskommunerne/kommunerne om at iagttage samme regler i aftaler med rådgivere  

 ved arbejder på hovedlandevejene.
 P.D.V.
Aage Andersen overingeniør Til rådgivere, der bistår Vejdirektoratet med projektering m.v. ved  

 opgaver på hovedlandevejene.
Vedr.: Afregning af udlæg.
 Vedlagt fremsendes til orientering kopi af p. 12-13 fra »Afgørelser  

 om Merværdiafgiften« hæfte nr. 30 af juni 1980, udgivet af Ministeriet  

 for Skatter og Afgifter.
De bedes fremover iagttage, at rejseudlæg afregnes i overensstemmelse med  

 Merværdiafgiftsnævnets afgørelse, dvs. udlæg til taxa, togbilletter,  

 flybilletter, hotelophold, restaurationsudlæg m.v. holdes uden for Deres  

 moms-regnskab, og at der udstedes en særskilt udlægsopgørelse til  

 Vejdirektoratet over disse beløb.
De originale udgiftsbilag udstedes i videst  

 mulig omfang til Vejdirektoratet eller med Vejdirektoratet som ordregiver, og  

 de originale bilag videresendes til Vejdirektoratet.
 Med hensyn til leje af bil er der frit valg mellem at føre omkostningerne  

 over udlægsregnskabet eller over moms-regnskabet (indgående moms = udgående  

 moms).
 Vedrørende kørselstilskud til medarbejderes kørsel i egen bil skal der  

 fortsat beregnes moms af beløbet, når det viderefaktureres til  

 Vejdirektoratet.
 P.D.V.
Aage Andersen overingeniør Nr. 678. Arkitekters og ingeniørers rejseudlæg m.v.
 Nævnet har truffet afgørelse om, at arkitekter og ingeniører kan holde  

 rejseudlæg (udgifter til transport, ophold og fortæring) uden for den  

 afgiftspligtige værdi på betingelse af, at der ingen avance beregnes af disse  

 udlæg, at der udstedes en særskilt udlægsopgørelse til klienten over disse  

 beløb, at de originale udgiftsbilag (i det omfang de af transportvirksomheden  

 udstedes på navn) er udstedt til klienten som ordregiver, og at de originale  

 bilag videregives til klienten.
 Udgifter i forbindelse med anvendelse af eget befordringsmiddel (bil, fly  

 m.v.) kan ikke anses for rejseudlæg, men skal medregnes til den  

 afgiftspligtige værdi, selv om de faktureres særskilt, og selv om en af  

 staten anvendte takst for befordringsgodtgørelse benyttes.
De ovennævnte regler omfatter ikke sådanne udgifter, som  

 arkitekten/ingeniøren efter kollektive overenskomster skal godtgøre sine  

 medarbejdere i anledning af disses rejser i virksomhedens tjeneste.
Sådanne  

 udgifter (time- og dagpenge, udstationeringsgodtgørelse, udepenge,  

 godtgørelse til medarbejderen for benyttelse af eget befordringsmiddel i  

 arbejdsgiverens tjeneste m.v.) skal medregnes i den afgiftspligtige værdi,  

 uanset om de særskilt debiteres klienten.
 Med hensyn til andre udlæg, f.eks. til reproduktioner, modeller,  

 fotografier m.v., har nævnet bestemt, at disse kan holdes uden for den  

 afgiftspligtige værdi på de for rejseudlæg gældende betingelser, hvilket  

 bl.a. indebærer, at der for sådanne udlæg ikke må beregnes avance (f.eks.  

 procenttillæg).
 Beløb, der debiteres en klient for reproduktion, mangfoldiggørelse af  

 materiale o.lign., foretaget på egen tegnestue, skal dog altid medregnes i  

 den afgiftspligtige værdi, selv om særskilt debitering finder sted.
