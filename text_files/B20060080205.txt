Bekendtgørelse  

 om ydelse af støtte til mælk og visse mejeriprodukter til elever i skoler og  

 undervisningsanstalter I medfør af § 1, stk. 1-4, og §§ 4, 24 og 27 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 297 af 28. april 2004,  

 fastsættes efter bemyndigelse:
 § 1.  

  

 Denne bekendtgørelse vedrører anvendelse af Det Europæiske Fællesskabs regler  

 for støtte til levering af mælk og visse mejeriprodukter til elever i skoler  

 og  

 undervisningsanstalter.
 § 2.  

  

 Der  

 ydes støtte til levering af mælk og visse mejeriprodukter til elever, der  

 regelmæssigt deltager i undervisningen i følgende institutioner:
 1)  

 	  

 Den kommunale  

 folkeskole, frie grundskoler og private øvelsesskoler oprettet i tilknytning  

 til statslige og private seminarier.
 2)  

 	  

 Offentlige og private  

 gymnasieskoler, studenterkurser og HF-kurser.
 3)  

 	  

 Efterskoler samt  

 kommunale ungdomskostskoler.
 4)  

 	  

 Handelsskoler og  

 tekniske skoler.
 5)  

 	  

 Børnehaver og  

 fritidshjem, der drives i henhold til lov om social bistand.
 6)  

 	  

 Andre  

 undervisningsinstitutioner for børn og unge, herunder skolefritidsordninger  

 og  

 institutioner for børn og unge med vidtgående fysiske eller psykiske  

 handicap.
 Stk. 2.  

  

 Direktoratet for  

 FødevareErhverv, Nyropsgade 30, 1780 København V, kan tillade skoler og  

 børnehaver, der ikke er nævnt i stk. 1, at blive omfattet af ordningen.
§ 3.  

  

 Der  

 kan maksimalt ydes støtte til et kvantum mælk eller mejeriprodukter svarende  

 til 0,25 liter mælk pr. elev pr. undervisningsdag.
Ved en undervisningsdag  

 forstås en dag, hvor der foretages aktiv, skemalagt undervisning, og hvor der  

 er mødepligt for eleverne.
 § 4.  

  

 Der  

 ydes kun støtte til de produkter, som opfylder de til enhver tid gældende  

 bestemmelser om konsummælksprodukter og ost m.v.
 Stk. 2.  

  

 De maksimale  

 priser inkl. moms og tilskud, der kan opkræves af eleverne pr. dag for  

 konsummælks-  

 og osteprodukter m.v., fastsættes i bilag 1.
§ 5.  

  

 Støtten, der ydes i henhold til denne ordning, skal anvendes til nedsættelse  

 af  

 den pris, som eleverne betaler for de pågældende produkter.
Dette skal fremgå  

 af regnskabsmaterialet, som udarbejdes i forbindelse med anvendelsen af  

 støtteordningen.
Regnskabsmaterialet skal opbevares i mindst 5 år.
§ 6.  

  

 Støtteberettigede ansøgere skal for at kunne opnå støtte efter ordningen  

 registreres hos Direktoratet for FødevareErhverv.
Anmodning herom skal  

 indsendes til direktoratet på en formular, der rekvireres hos dette.
 Stk. 2.  

  

 Såfremt støtten  

 søges af en leverandør af de støtteberettigede produkter eller en  

 organisation,  

 der ansøger om støtte på vegne af en eller flere skoler eller  

 forvaltningsorganer, og som specielt er oprettet til dette formål, skal  

 leverandøren eller organisationen inden registrering som støtteansøger  

 godkendes af Plantedirektoratet eller fødevareregionen.
§ 7.  

  

 Formular til ansøgning om udbetaling af støtte rekvireres hos Direktoratet  

 for  

 FødevareErhverv.
Ansøgninger om udbetaling af støtte skal indsendes af de i §  

 5, stk. 2, nævnte leverandører og organisationer til Plantedirektoratet eller  

 fødevareregionen. Øvrige ansøgere indsender deres ansøgning om udbetaling til  

 Direktoratet for FødevareErhverv.
Stk. 2.  

  

 Støtteansøgninger indsendes kvartalsvis.
De skal være Direktoratet for  

 FødevareErhverv, Plantedirektoratet eller fødevareregionen i hænde senest den  

 sidste dag i den fjerde måned efter det kvartal, hvori produkterne er uddelt,  

 jf. dog stk. 3.
Stk. 3.  

  

 Udgør det  

 ansøgte beløb for en måned 20.000 kr. eller derover, kan støtteansøger  

 indsende  

 ansøgningen månedsvis.
I så fald skal støtteansøgninger være Direktoratet for  

 FødevareErhverv, Plantedirektoratet eller fødevareregionen i hænde senest den  

 sidste dag i den fjerde måned efter den måned, hvori produkterne er uddelt.
 Stk. 4.  

  

 Støtteansøgeren  

 skal i mindst 5 år opbevare kopi af samtlige anmodninger om udbetaling af  

 støtte samt de bilag, der danner grundlag for anmodningerne.
 § 8.  

  

 Plantedirektoratet og fødevareregionen foretager kontrol med overholdelsen af  

 ordningen.
 § 9.  

  

 Rigtigheden af oplysninger, der skal danne grundlag for udbetaling af støtte,  

 kan Direktoratet for FødevareErhverv, henholdsvis Plantedirektoratet og  

 fødevareregionen, forlange bekræftet af den kommunale revisor, af  

 statsautoriseret eller registreret revisor.
 § 10.  

  

 Overtrædelse af § 3, stk. 2, § 4 og § 6, stk. 4, i denne bekendtgørelse  

 straffes  

 med bøde, medmindre højere straf er forskyldt i henhold til bestemmelserne i  

 kapitel 5 i lov om administration af Det Europæiske Fællesskabs forordninger  

 om  

 markedsordninger for landbrugsvarer m.v.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 11.  

  

 Bekendtgørelsen træder i kraft den 22. juli 2006.
Stk. 2.  

  

 Samtidig ophæves  

 bekendtgørelse nr. 1128 af 13. december 2002 om ydelse af støtte til mælk og  

 visse mejeriprodukter til elever i skoler og undervisningsanstalter.
Denne  

 bekendtgørelse er dog fortsat gældende for ansøgninger i forbindelse med  

 støtteberettigede produkter, der er uddelt inden den 1. juli 2006.
Ministeriet for Fødevarer, Landbrug og  

 Fiskeri, den 13. juli 2006 Jens Hauge Pedersen /Fie Anna Aaby Hansen Bilag 1 Maksimale priser, jf. bekendtgørelsens § 4,  

 stk. 2 1) 1. De maksimale salgspriser for støtteberettigede  

 konsummælksprodukter fastsættes således  

2)  

 :
Kategori I + V Den maksimale pris for 0,25 l varmebehandlet sød- og  

 letmælk er 2,75 kr.
 Den maksimale pris for 0,25 l varmebehandlet økologisk  

 sød- og letmælk er 3,50 kr.
 Den maksimale pris for 0,25 l varmebehandlet kakaosød- og  

 kakaoletmælk er 5,00 kr.
(200 ml.
UHT kakaomælk 5,00 kr.) (290 ml.
Cafe kakaomælk 6,50 kr.) (290 ml.
Cafe mokka 6,50 kr.) Den maksimale pris for aromatiseret sød- og letmælk er  

 7,00 kr.
(200 ml. milkshake, sød- og letmælk 7,00 kr.) Den maksimale pris for 0,25 l sød- og letmælksyoghurt (naturel)  

 er 4,50 kr.
(150 ml. sød- og letmælksyoghurt 3,00 kr.) Den maksimale pris for 0,25 l økologisk sød- og  

 letmælksyoghurt (naturel) er 4,50 kr.
(150 ml. youghurt naturel 3,00 kr.) Kategori VII Den maksimale pris for 0,25 l varmebehandlet skummetmælk  

 er 2,50 kr.
 Den maksimale pris for 0,25 l varmebehandlet minimælk er  

 2,50 kr.
(320 ml. varmebehandlet minimælk 4,25 kr.) Den maksimale pris for 0,25 l varmebehandlet økologisk  

 skummetmælk er 3,25 kr.
 Den maksimale pris for 0,25 l varmebehandlet økologisk  

 minimælk er 3,25 kr.
 Den maksimale pris for 0,25 l varmebehandlet  

 kakaoskummetmælk er 4,50 kr.
( 200 ml. kakaoskummetmælk UHT 4,50 kr.) Den maksimale pris for 0,25 l aromatiseret skummetmælk er  

 6,00 kr.
(320 ml. minimælk med kakao 6,00 kr.) (320 ml. minimælk med anden aroma 6.00 kr.) Den maksimale pris for 0,25 l skummetmælksyoghurt  

 (naturel) er 2,75 kr.
Kategori VIII Den maksimale pris for 0,086 kg frisk ost og smelteost  

 med et fedtindhold i tørstoffet på 40 vægtprocent eller derover er 9,00 kr.
Kategori IX Den maksimale pris for 0,034 kg andre oste med et  

 fedtindhold i tørstoffet på 45 vægtprocent eller derover er 4,50 kr.
 2. Såfremt de støtteberettigede konsummælksprodukter  

 sælges i andre pakninger end de ovennævnte, beregnes de maksimale salgspriser  

 i  

 forhold til disse pakningers størrelse.
1)  

 Opdelingen i kategorier svarer til Det Europæiske Fællesskabs regler for  

 støtte  

 til mælk og visse mejeriprodukter til elever i skoler og  

 undervisningsanstalter, jf.
Kommissionens forordning (EF) nr. 2707/2000 af  

 11.  

 december 2000.
 2)  

 De i bilaget fastsatte maksimale salgspriser kan forhøjes med 20 % på mindre  

 øer uden fast broforbindelse.
