Landsskatteretskendelse Klagen skyldes, at told- og  

 skatteregionen ved afgørelse truffet den 4. maj 2000 ikke har anset selskabet  

 for berettiget til tilbagebetaling af vandafgift for perioden 1. april 1998  

   

 30. september 1998, jf. vandafgiftslovens § 9, stk. 1.
Det er oplyst, at A golfbane A/S er ejer  

 af den etablerede golfbane med tilhørende bygninger og maskiner, som siden 1.  

 januar 1994 har været udlejet til golfklubben.
Golfbanen vandes med vand fra  

 en  

 privat boring (ikke-alment vandforsyningsanlæg).
 Den mellem selskabet og golfklubben  

 indgåede lejekontrakt har følgende ordlyd:
 1.
 Lejemålet er trådt i kraft d. 1. januar  

 1994 og omfatter den på X etablerede golfbane med tilhørende bygninger og  

 maskiner, alt iflg. vedlagte specifikation.
 2.
Golfklubben er lejer på samme vilkår som  

 golfbanen for så vidt angår golfbanens lejemål hos Skov- og Naturstyrelsen og  

 Y  

 kommune.
Kopier af lejemål vedlægges.
 3.
Lejeaftalen er uopsigelig fra begge  

 sider.
Lejens størrelse kan til enhver tid genforhandles, men kan dog aldrig  

 være lavere end golfbanens forpligtelser.
 4.
Den årlige leje er aftalt til kr.  

 410.000,00 excl. moms.
Beløbet betales med kr. 102.500,00 plus den til enhver  

 tid gældende momssats ved udgangen af hvert kvartal.
Da det lejedes fortsatte  

 værdi er betinget af en planlagt vanding og gødskning, vil udlejer forestå  

 vanding af arealet samt om nødvendigt gødskning efter nærmere aftale med  

 golfklubben.
Golfbanen afholder udgifterne hertil.
 5.
Vedligeholdelse af anlæg, bygninger m.v.  

 påhviler lejeren efter en i samarbejde mellem parterne fastlagt plan.
Større  

 anskaffelser af maskiner/vedligeholdelse af bygninger m.v. forhandles  

 parterne  

 imellem.
 6.
Lejer er berettiget til at oppebære alle  

 medlemskontingenter og indskud samt greenfees i forbindelse med det  

 lejedes  

 anvendelse som golfbane.
Det samme gælder indtægter fra udleje af bagskabe,  

 reklameplads m.v., dog med respekt af tidligere indgåede skriftlige aftaler  

 med  

 reklamesponsorer.
 7.
Golfbanen er berettiget til at oppebære  

 alle indtægter ved salg fra øl- og kaffeautomater samt madsalg.
Udgifter i  

 forbindelse hermed samt udgifter til husholdningsartikler m.v. afholdes af  

 golfbanen.
Udgifter i forbindelse med elektricitet, samt brændstof til  

 maskiner  

 afholdes ligeledes af golfbanen.
( .) Golfbanen er frivilligt momsregistreret  

 for udlejningen til golfklubben.
 Golfklubben har været registreret for  

 vandafgift i perioden 1. januar 1994 til 30. september 1998. Golfbanen har  

 været registreret for vandafgift siden 1. januar 1998.
Told- og Skattestyrelsen stadfæstede den  

 17. december 1997 en af told- og skatteregionen den 15. april 1997 truffet  

 afgørelse, hvorved selskabet ikke kunne opnå godtgørelse af energiafgifter og  

 CO2-afgift, fordi energien blev anset for leveret videre og forbrugt i  

 golfklubben.
Under henvisning til en af Momsnævnet den 10. september 1996  

 truffet afgørelse fastholdt styrelsen regionens afgørelse.
Det blev herved  

 anført,  

 at en aftale i en lejekontrakt efter styrelsens opfattelse ikke kan bevirke,  

 at  

 adgangen til godtgørelse af energiafgifter og vandafgift flyttes fra lejer  

 (forbrugeren), som ikke er momsregistreret og dermed ikke kan få godtgørelse,  

 til udlejer.
Styrelsen anså videre ikke golfbaner for omfattet af  

 skatteministerens afgørelse fra 1988, hvorefter idrætshaller kan få godtgjort  

 energiafgifter i forbindelse med en frivillig registrering for udlejning af  

 fast ejendom.
Under hensyntagen til, at selskabet i forbindelse med en  

 kontrolsag i foråret 1996 havde fået oplyst, at man behandlede  

 energiafgifterne  

 korrekt fik afgørelsen virkning fra den 15. april 1997. Vedrørende  

 vandafgiften  

 er det anført, at golfklubben korrekt har afregnet for forbrug af vand fra  

 egen  

 boring, da golfklubben er registreringspligtig efter vandafgiftslovens § 4,  

 stk. 2. Det vil ikke gøre nogen forskel, hvis registreringen for vandafgiften  

 flyttes til golfbanen, da denne ikke vil kunne få godtgjort vandafgiften,  

 fordi  

 vandet ikke er forbrugt i udlejningsvirksomheden, jf. den anførte  

 nævnsafgørelse.
Ved den påklagede afgørelse har told- og  

 skatteregionen afvist selskabets anmodning om tilbagebetaling af vandafgift  

 for  

 perioden 1. april 1998  30. september 1999 på 119.857 kr. under  

 henvisning  

 til, at der ifølge vandafgiftslovens § 9, stk. 4, kun kan ske tilbagebetaling  

 af afgift af det fra virksomheden i forbindelse med momspligtig virksomhed  

 forbrugte vand.
Regionen har herved henvist til den af Told- og  

 Skattestyrelsen  

 den 19. december 1997 trufne afgørelse, idet der efter regionens opfattelse  

 ikke er sket ændringer efter dette tidspunkt.
Det er herved anført, at TfS  

 1999.751 vedrører en konkret sag og således ikke kan anses for at være udtryk  

 for en praksisændring.
 Selskabets repræsentant har over for  

 Landsskatteretten nedlagt påstand om, at selskabet er berettiget til  

 tilbagebetaling af vandafgift for den omhandlede periode.
Det er til støtte herfor anført, at da  

 selskabet udlejer bl.a. golfbanen til golfklubben, leverer selskabet en  

 ydelse  

 omfattet af momslovens § 13, stk. 1. Da selskabet desuden leverer vand fra et  

 ikke-alment vandforsyningsanlæg, er det registreringspligtig efter  

 vandafgiftslovens § 4, stk. 2. Selskabet er tillige frivilligt  

 momsregistreret  

 for udlejning af banen, herunder også for levering af det til vandingen  

 medgåede vand, og dette har derfor efter vandafgiftslovens § 9, stk. 1, ret  

 til  

 tilbagebetaling af afgiften af det til vandingen forbrugte vand.
Det er  

 herved  

 anført, at det i TfS 1999.751 er fastslået, at en udlejer af en golfbane i en  

 lignende sag var at anse for forbruger i vandafgiftslovens forstand.
Det er videre anført, at man er enig med  

 regionen i, at der kun kan ske tilbagebetaling vedrørende vand forbrugt i  

 virksomheden, hvilket direkte fremgår af vandafgiftslovens § 9, stk. 1.  

 Momsnævnets afgørelse af 10. september 1996 hvorved et ejendomsselskab ikke  

 kunne få tilbagebetalt vandafgift, idet vandet ikke var forbrugt af selskabet  

 men af ferskvandsakvariet, kan ikke tillægges præjudikatsværdi i nærværende  

 sag, idet det var ferskvandsakvariet der i sagens natur bestemte hvornår der  

 så  

 at sige skulle åbnes og lukkes for vandet i takt med behovet for  

 (gen-)påfyldning af akvarierne.
I nærværende sag er det - i lighed med TfS  

 1999.751 - udlejer der bestemmer, hvornår der skal åbnes og lukkes for  

 vandet.  

 Dertil kommer, at udlejer sandsynligvis ikke har haft nogen form for ansvar i  

 forbindelse med benyttelsen af vandet, udover at stille det til rådighed.  

 Uanset regionens påstand om det modsatte kan TfS 1999.751 tillægges  

 præjudikatsværdi  

 i denne sag, idet der findes mange lighedspunkter mellem de konkrete  

 omstændigheder i den trufne afgørelse og nærværende sag.
Når bortses fra, at  

 kommanditselskabet i afgørelsen selv havde lejet banen af et interessentskab,  

 er forholdene næsten identiske med nærværende.
Derudover er den af  

 Landsskatteretten  

 trufne afgørelse nyere.
Told- og skatteregionen har under sagens  

 behandling ved Landsskatteretten afgivet en udtalelse.
Det er heri bl.a.  

 anført, at på baggrund af den af Told- og Skattestyrelsen den 17. december  

 1997  

 trufne afgørelse samt det i bemærkningerne til vandafgiftslovens § 4, stk. 2,  

 jf. betænkning afgivet af Skatteudvalget den 18. juni 1993 til L 303 anførte,  

 er det regionens opfattelse, at der ikke fra lovgiverside har været lagt op  

 til, at man som golfbaneklub, golfbaneejer eller golfbaneudlejer ved at  

 oprette  

 en frivillig registrering for udlejning, kan fritages for betaling af  

 vandafgiften.  

 Det er videre regionens opfattelse, at en fritagelse for betaling af  

 vandafgift  

 på grundlag af den i denne sag omhandlede udlejningskonstruktion vil få  

 uoverskuelige konsekvenser for såvel momsfrie virksomheder samt de i bilag  

 til  

 vandafgiftsloven nævnte virksomheder, der vil se deres fordel i at etablere  

 sådanne konstruktioner, hvad enten der er tale om forsøg på at  

 opnå afgiftsfritagelse  

 eller afgiftsgodtgørelse.
Det er desuden regionens opfattelse, at der i  

 golf-regi kun er mulighed for fradrag af vand- og energiafgifter i  

 forbindelse  

 med almindelige momspligtig virksomhed, f.eks. restaurationsdrift mm.
For så  

 vidt angår TfS 1999.751 er der ikke herved taget stilling til en eventuel  

 godtgørelse af vandafgiften.
Selskabets repræsentant har hertil  

 anført, at lovgiver ikke kan tage hensyn til alle de muligheder der er og  

 opstår i forbindelse med vedtagelse af en ny lov.
At lovgiver ikke har  

 overvejet en bestemt mulighed medfører ikke nødvendigvis, at muligheden er i  

 strid med loven.
Med den klare formulering af de relevante lovbestemmelser må  

 den af regionen anvendte indsnævrende fortolkning have klar støtte i lovens  

 forarbejder, hvilket ikke er tilfældet i nærværende sag.
Udgangspunktet må  

 være, at en mulighed, der er i overensstemmelse med lovens ordlyd, må være  

 lovlig, medmindre andet fremgår af lovens forarbejder.
Denne bevisbyrde har  

 regionen ikke løftet i denne sag.
Det er videre anført, at hidtidig praksis,  

 som regionen henviser til, ikke kan finde anvendelse efter TfS 1999.751. Det  

 er  

 korrekt, at der ikke ved denne afgørelse blev taget stilling til godtgørelse  

 af  

 vandafgiften.
Landsskatteretten tog imidlertid stilling til, hvem der var  

 forbruger  

 af vandet, hvilket er det afgørende i nærværende sag.
Forbruger af vandet var  

 den virksomhed, der var forpligtet til at vande golfbanen.
Det medfører i  

 denne  

 sag, at udlejer er forbruger af vandet og dermed registreringspligtig efter  

 vandafgiftslovens § 4, stk. 2, og da udlejer er registreret efter momsloven,  

 kan man få tilbagebetalt afgiften efter vandafgiftslovens § 9, stk. 1. Der er  

 intet belæg for, at forbrug ikke skulle have den samme betydning  

 i begge  

 disse bestemmelser, og den tidligere anvendte term endelig  

 forbruger er  og  

 har hele tiden været  uden hjemmel i lovens klare formulering.
 Landsskatteretten  

 skal udtale:
 Det fremgår af vandafgiftslovens § 4,  

 stk. 2, at virksomheder, der leverer ydelser omfattet af bilaget til  

 nærværende  

 lov, og virksomheder og institutioner mv., der leverer varer og ydelser  

 omfattet af merværdiafgiftslovens § 13, stk. 1, og som i forbindelse med  

 deres  

 levering af disse varer og ydelser forbruger ledningsført vand fra andre  

 anlæg  

 end almene vandforsyningsanlæg, skal anmelde sig til registrering hos de  

 statslige told- og skattemyndigheder, såfremt det nævnte vandforbrug  

 overstiger  

 1000 m3 årligt.
Af den mellem selskabet og golfklubben  

 indgåede lejeaftale fremgår, at selskabet har påtaget sig for egen regning at  

 forestå vanding af det udlejede areal.
På grundlag heraf og under henvisning  

 til Landsskatterettens kendelse af 24. juni 1999, refereret i TfS 1999.751,  

 finder retten, at selskabet må anses at have forbrugt vandet i forbindelse  

 med  

 sin udlejningsvirksomhed omfattet af momslovens § 13, stk. 1, nr. 8.  

 Selskabet  

 er således registreringspligtig i medfør af vandafgiftslovens § 4, stk. 2.
Retten finder videre, at selskabet i  

 medfør af vandafgiftslovens § 9, stk. 1, jf. stk. 3, er berettiget til  

 tilbagebetaling  

 af afgiften i samme omfang, som virksomheden har fradragsret for  

 merværdiafgift  

 af vand.
Den påklagede afgørelse ændres i overensstemmelse hermed og den  

 talmæssige opgørelse vil blive foretaget af den stedlige told- og  

 skatteregion.
 Tilbagebetaling af vandafgift til  

 golfklub.
LSR  

 2-6-1637-0014 Klagen skyldes, at told- og  

 skatteregionen ved afgørelse truffet den 4. maj 2000 ikke har anset A  

 (golfklubben)  

 for berettiget til tilbagebetaling af vandafgift for perioden 1. januar 1994  

 til 30. september 1997, jf. vandafgiftslovens § 9, stk. 1.
Det er oplyst, at B A/S (golfbanen) er  

 ejer af den etablerede golfbane med tilhørende bygninger og maskiner, som  

 siden  

 1. januar 1994 har været udlejet til golfklubben.
Golfbanen vandes med vand  

 fra  

 en privat boring (ikke-alment vandforsyningsanlæg).
Den mellem golfbanen og  

    

 golfklubben indgåede lejekontrakt er  

 refereret i ovenstående kendelse.
Golfbanen er frivilligt momsregistreret for  

 udlejningen til golfklubben.
 Golfklubben har været registreret for  

 vandafgift i perioden 1. januar 1994 til 30. september 1998. Golfbanen har  

 været registreret for vandafgift siden 1. januar 1998.
Told- og Skattestyrelsen stadfæstede den  

 17. december 1997 en af told- og skatteregionen den 15. april 1997 truffet  

 afgørelse, hvorved golfbanen ikke kunne opnå godtgørelse af energiafgifter og  

 CO2-afgift, fordi energien blev anset for leveret videre og forbrugt i  

 golfklubben.
Under henvisning til en af Momsnævnet den 10. september 1996  

 truffet afgørelse fastholdt styrelsen regionens afgørelse.
Det blev herved  

 anført,  

 at en aftale i en lejekontrakt efter styrelsens opfattelse ikke kan bevirke,  

 at  

 adgangen til godtgørelse af energiafgifter og vandafgift flyttes fra lejer  

 (forbrugeren), som ikke er momsregistreret og dermed ikke kan få godtgørelse,  

 til udlejer.
Styrelsen anså videre ikke golfbaner for omfattet af  

 skatteministerens afgørelse fra 1988. Vedrørende vandafgiften er det anført,  

 at  

 golfklubben korrekt har afregnet for forbrug af vand fra egen boring, da  

 golfklubben er registreringspligtig efter vandafgiftslovens § 4, stk. 2. Det  

 vil ikke gøre nogen forskel, hvis registreringen for vandafgiften flyttes til  

 golfbanen, da denne ikke vil kunne få godtgjort vandafgiften, fordi vandet  

 ikke  

 er forbrugt i udlejningsvirksomheden, jf. den anførte nævnsafgørelse.
Ved den påklagede afgørelse har told- og  

 skatteregionen afvist golfklubbens anmodning om tilbagebetaling af vandafgift  

 for perioden 1. januar 1994  30. september 1997 på 80.000 kr. under  

 henvisning  

 til, at der ifølge vandafgiftslovens § 9, stk. 1, kun kan ske tilbagebetaling  

 af afgift af det fra virksomheden i forbindelse med momspligtig virksomhed  

 forbrugte vand.
Regionen har herved henvist til den af Told- og  

 Skattestyrelsen  

 den 19. december 1997 trufne afgørelse, idet der efter regionens opfattelse  

 ikke er sket ændringer efter dette tidspunkt.
Det er herved anført, at TfS  

 1999.751 vedrører en konkret sag og således ikke kan anses for at være udtryk  

 for en praksisændring.
 Selskabets repræsentant har over for  

 Landsskatteretten nedlagt påstand om, at golfklubben er berettiget til  

 tilbagebetaling af vandafgift for den omhandlede periode.
Det er til støtte herfor anført, at  

 golfklubben ikke har været registreringspligtig i henhold til  

 vandafgiftslovens  

 § 4, stk. 2 for det omhandlede vandforbrug.
Der er herved henvist til det i  

 den  

 samtidig verserende sag vedrørende golfbanen anførte om, at  

 registreringspligten  

 påhviler selskabet, idet dette må anses for at have forbrug vandet.
 Landsskatteretten  

 skal udtale:
 Under henvisning til den samtidig hermed  

 afsagte kendelse, hvorved golfbanen blev anset for i forbindelse med sin  

 udlejningsvirksomhed at have forbrugt det i sagen omhandlede vand, finder  

 Landsskatteretten, at golfklubben ikke er registreringspligtig i medfør af  

 vandafgiftslovens § 4, stk. 2. Den påklagede afgørelse ændres i  

 overensstemmelse hermed.
Det bemærkes, at et krav om  

 tilbagebetaling af den af golfklubben erlagte vandafgift ikke er grundet i  

 godtgørelsesreglen  

 i lovens § 9, stk. 1, men i den af myndighederne foretagne registrering af  

 klubben.
Sådanne tilbagesøgningskrav er ikke undergivet Landsskatterettens  

 kompetence, jf. lovens § 22 a, stk.1, nr. 1, hvorefter retten kun kan tage  

 stilling til afgiftspligten.
