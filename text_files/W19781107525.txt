En dengang 17-årig mand havde i 1973 begået brandstiftelse sammen med  

 to kammerater, der tilstod forholdet i 1978. Tiltalefrafald meddelt.(* 2) I 1973 havde sigtede sammen med to kammerater gjort sig skyldig i ildspåsættelse med anvendelse af benzin på et  

 kombineret redskabs- og cykelskur i en skole.
De to kammerater havde nu - i  

 1978 - i forbindelse med en alvorlig sag om brandstiftelse og en række andre  

 grove lovovertrædelser erkendt forholdet fra 1973 og forklaret om denne  

 sigtedes medvirken.
Der forelå særdeles gode oplysninger om hans personlige  

 forhold.
Under hensyn til, at forholdet var mere end 5 år gammelt, at sigtede  

 på gerningstiden havde været 17 år, at et uddannelses- og erhvervsforløb, som  

 han var i gang med sandsynligvis ville blive slået i stykker, såfremt han  

 blev dømt, at hans personlige forhold var særdeles gode, blev det fundet  

 forsvarligt at frafalde tiltale.
Forholdet blev derimod medtaget i sagen mod  

 de andre.
(* 1) Offentliggjort i Anklagemyndighedens Årsberetning 1978, side 21.
