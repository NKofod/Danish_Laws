Investeringsselskab  udenlandsk  

 investeringsinstitut Spørgsmål 1. Kan det bekræftes, at A svarer til en dansk  

 udloddende investeringsforening i relation til reglerne om undladelse af  

 indeholdelse af udbytteskat, og at A således er i stand til at modtage  

 udbytter  

 fra danske selskaber uden indeholdelse af dansk udbytteskat? 2. Kan det bekræftes, at A er berettiget til at  

 få tilbagebetalt udbytteskat betalt på de udbytter, der er modtaget i  

 perioden  

 2000-2005 på aktier i danske selskaber? Såfremt Skatterådet ikke kan besvare spørgsmål 1  

 og 2 bekræftende, ønskedes følgende spørgsmål besvaret:
3. Kan det bekræftes, at de danske regler om  

 udbytteskat diskriminerer A, der er en udenlandsk investeringsforening, der  

 virker på samme måde og under de samme regler som en dansk  

 investeringsforening,  

 hvorved principperne om kapitalens fri bevægelighed i Artikel 56 i Traktaten  

 om  

 Oprettelse af Det Europæiske Fællesskab bliver krænket? 4. Kan det bekræftes, at A er berettiget til at  

 få refunderet den udbytteskat, der er blevet betalt på udbytter modtaget på  

 aktier i danske selskaber i 2000-2005? 5. Kan det bekræftes, at A er berettiget til at  

 modtage udbytter uden dansk udbytteskat i 2006 og fremover? Svar Ad 1. Nej.
Se sagsfremstilling og begrundelse.
Ad 2. Nej.
Se sagsfremstilling og begrundelse.
Ad 3. Nej.
Se sagsfremstilling og begrundelse.
Ad 4. Nej.
Se sagsfremstilling og begrundelse.
Ad 5. Nej.
Se sagsfremstilling og begrundelse.
Beskrivelse  

 af de faktiske forhold A  er et "umbrella company" (et  

 investeringsinstitut godkendt i et andet EU land i henhold UCITS direktivet)  

 med variabel kapital og begrænset ansvar etableret i England og Wales.
Det er  

 organiseret som "umbrella company" med forskellige aktieklasser,  

 der  

 hver især udgør en forening med egne investeringer.
Investor tegner aktier i  

 den enkelte aktieklasse og er kun berettiget til at modtage afkast fra den  

 aktieklasse.
 A er et investeringsinstitut for kollektiv  

 investering i værdipapirer (investeringsinstitut) et såkaldt UCITS efter  

 Rådets  

 direktiv 85/611 EØF (UCITS-direktivet). (UCITS er en forkortelse af  

 direktivets  

 engelske tekst "undertakings for collective investment in transferable  

 securities). Det svarer til en dansk investeringsforening, der er den danske  

 betegnelse for investeringsinstitutter omfattet af UCITS-direktivet.
A er som et UCITS underlagt tilsyn fra en  

 myndighed i Storbritannien, der svarer til det danske Finanstilsyn.
Det  

 betyder  

 bl.a. også, at udøvelse af aktiviteten kræver tilladelse, at A er underlagt  

 strenge regler for, hvordan den daglige investeringsaktivitet kan foregå, og  

 hvilke værdipapirer der kan investeres i, størrelsen på den enkelte  

 investering  

 i et enkelt selskab, finansiering af investeringerne, mulighed for  

 låneoptagelse etc.
A har et såkaldt EU pas, der medfører, at når det er  

 godkendt i en EU stat, har A ret til at markedsføre sine aktiviteter i en  

 anden  

 EU stat.
A er organiseret på en måde, der adskiller sig  

 fra danske investeringsforeninger, der kun kan være organiseret i  

 foreningsform.  

 UCITS-direktivet omfatter også andre retsformer end tilladt i Danmark for at  

 tage højde for de forskelligheder, der kan være i retsopfattelsen i de andre  

 EU-stater.
Investeringsinstitutterne kan f.eks. være organiseret som  

 selskaber  

 med begrænset ansvar som eksempelvis i Storbritannien og Luxembourg.
A er skattefri i Storbritannien af realiserede  

 kapitalgevinster ved afståelse af investeringer, ligesom det heller ikke  

 beskattes  

 af udbytter modtaget fra selskaber i Storbritannien.
Kapitalgevinster eller  

 -tab på finansielle kontrakter er skattefri.  Hvert enkelt  

 aktieklasse/forening anses for et selvstændigt skattesubjekt (ligesom en  

 afdeling af en dansk investeringsforening), som beskattes med 20% af andre  

 former for indkomst efter fradrag for fradragsberettigede omkostninger.
 Beskatningen sker således generelt på  

 aktionærniveau forudsat, at disse er hjemmehørende i Storbritannien.
A har investeret i aktier over hele verdenen og  

 har bl.a. også investeret i danske aktier.
A ejer aktier i adskillelige  

 danske  

 børsnoterede selskaber og har modtaget udbytter på disse aktier i 2000-2005.
 De danske børsnoterede selskaber har indeholdt  

 udbytteskat på 28% (25% for 2000) ved udlodning af udbytter til A, der siden  

 er  

 blevet reduceret til 15% i henhold til Artikel 10 i dobbeltbeskatningsaftalen  

 mellem Danmark og Storbritannien.
A virker på samme måde som en dansk  

 investeringsforening og kvalificerer som sådan under de danske skatteregler,  

 jf. bl.a.
TfS 1994, 815 (en bindende forhåndsbesked). Den bindende  

 forhåndsbesked  

 fra Ligningsrådet omhandler den skattemæssige indplacering af en udenlandsk  

 investeringsforening under de danske skatteregler.
TfS 1994, 815 er særlig  

 relevant i denne forbindelse, da den behandler et selskab med variabel  

 kapital  

 og begrænset ansvar ligesom A.
A markedsfører ikke dets produkter i Danmark.
A  

 har hverken meddelt overfor de danske skattemyndigheder, at den ønsker  

 skattemæssig status som udloddende investeringsforening eller tilpasset dets  

 vedtægter til de regler, der var gældende for udloddende  

 investeringsforeninger  

 indtil indkomståret 2005.
 Der er for SKAT fremlagt prospektet for A.
Repræsentantens  

 opfattelse Ad 1.
 En dansk udloddende eller kontoførende  

 investeringsforening er omfattet af selskabsskattelovens § 1, stk. 1, nr. 6,  

 jf. selskabsskattelovens § 1, stk. 7 eller stk. 8.  Disse  

 investeringsforeninger har mulighed for at modtage udbytter fra danske  

 selskaber uden indeholdelse af udbytteskat ved forevisning af et frikort.
Frikortet er udstedt efter § 36, stk. 1, jf. §  

 36, stk. 2, nr. 2, i bekendtgørelse nr. 852 af 15. oktober 2003 om opkrævning  

 af indkomstskat samt kommunal og amtskommunal ejendomsværdiskat for personer  

 mv.
De nævnte bestemmelser udmønter den bemyndigelse, som Skatteministeren  

 har  

 efter kildeskattelovens § 65, stk. 4, til at fastsætte nærmere regler om  

 indeholdelse af udbytteskat i udbytter, der ikke skal medregnes til  

 modtagerens  

 skattepligtige indkomst.
 De ovennævnte regler er møntet på  

 investeringsforeninger, der er hjemmehørende i Danmark, hvilket A ikke er.
 Spørgsmål nr. 1 kan derfor efter repræsentantens  

 opfattelse besvares med nej.
 Ad 2.
 Spørgsmålet bortfalder efter repræsentantens  

 opfattelse, hvis spørgsmål 1 er besvaret med nej.
 Repræsentanten har henvist til kommentarerne  

 nedenfor under spørgsmål 4, hvis spørgsmål 1 skulle blive besvaret med ja.
 Ad 3.
 De seneste ændringer af dansk skattelovgivning,  

 dvs. aktieavancebeskatningslovens §  

 2 a  

 - nu § 19 fra 1. januar 2006 - har introduceret et nyt skattemæssigt begreb  

 og  

 en ny skattemæssig opfattelse af investeringsforeninger.  

 Investeringsforeninger  

 - danske som udenlandske - er fra nu af ud fra et skattemæssigt synspunkt  

 enten  

 et "investeringsselskab", en udloddende eller kontoførende  

 investeringsforening.
 De nye regler gælder generelt fra indkomståret  

 2005.
 Under de regler, der var gældende indtil  

 indkomståret 2005, blev en investeringsforening - dansk som udenlandsk -  

 skattemæssigt behandlet som en udloddende investeringsforening, hvis  

 investeringsforeningen  

 ifølge dets vedtægter var forpligtet til at udlodde en minimumsudlodning  

 indenfor nogle bestemte tidsfrister.
En udenlandsk investeringsforening som A ville  

 generelt blive opfattet som en akkumulerende investeringsforening under de  

 tidligere gældende regler.
A er ikke kun tiltænkt danske investorer, men en  

 bredere kreds af investorer.
Det har derfor ikke været muligt at overholde en  

 udbyttepolitik  

 eller tilpasse vedtægter, der udelukkende har været bestemt af danske  

 skatteregler.
Det nye skattemæssige begreb  

 "investeringsselskaber" er et begreb, der kun kendes skattemæssigt.  

 Det er blevet introduceret for at bringe den tidligere gældende  

 skattelovgivning i overensstemmelse med EU reglerne.
Den tidligere regel i  

 aktieavancebeskatningslovens §  

 2 a  

 blev således efter EF-domstolens afgørelse i Lenz-sagen (C-315/02) anset for  

 at  

 være i strid med principperne i Artikel 56 om kapitalens frie bevægelighed.  

 En  

 dansk investor, der investerede i en udenlandsk UCITS, der var væsentligt  

 lavere beskattet end i Danmark, ville blive beskattet hårdere sammenlignet  

 med  

 en investering i en dansk UCITS.
Aktieavancebeskatningslovens §  

 2 a  

 blev følgelig ophævet med virkning fra indkomståret  

 2004, og de skatteydere, der var blevet "ramt" af bestemmelsen fik  

 mulighed  

 for at få genoptaget deres skatteansættelser for indkomstårene 1996 til 2003.
Det nye skattemæssige begreb  

 "investeringsselskaber" omfatter bl.a.
UCITS, som ikke er  

 udloddende  

 eller kontoførende investeringsforeninger.
Begrebet omfatter danske som  

 udenlandske UCITS.
Repræsentanten har i den forbindelse henvist til TfS 2005,  

 776, pp 3161, hvor Jakob Smith fra Skatteministeriet omtaler de nye regler og  

 effekten af disse.
Fællesnævneren for alle tre typer af  

 investeringsforeninger (investeringsselskaber, udloddende og kontoførende  

 investeringsforeninger) - hvis de er hjemmehørende i Danmark - er, at de ikke  

 betaler skat, men beskatningen sker i stedet på investorniveauet.
En  

 udloddende  

 eller kontoførende investeringsforening er som nævnt ovenfor omfattet af  

 selskabsskattelovens § 1, stk. 1, nr. 6, jf. selskabsskattelovens § 1, stk. 7  

 eller stk. 8 og således i realiteten skattefri.
Et investeringsselskab er  

 skattefrit  

 i henhold til selskabsskattelovens § 3, stk. 1, nr. 19.
 Den største forskel mellem de tre typer af  

 investeringsforeninger er, at et investeringsselskab, der er hjemmehørende i  

 Danmark, skal betale en endelig udbytteskat på 15%, når de modtager udbytter  

 fra danske selskaber, jf. selskabsskattelovens § 3, stk. 1, nr. 19.  En  

 dansk udloddende eller kontoførende investeringsforening er fritaget for at  

 betale dansk udbytteskat, hvis de fremviser et frikort til det  

 udbyttebetalende  

 danske selskab, jf. § 36, stk. 2, nr. 2, i bekendtgørelse nr. 852 af 15.  

 oktober 2003 om opkrævning af indkomstskat samt kommunal og amtskommunal  

 ejendomsværdiskat for personer mv.
De nye regler betyder, at begrebet akkumulerende  

 investeringsforeninger har mistet dets betydning.
Under de tidligere gældende  

 regler ville en akkumulerende investeringsforening generelt blive beskattet  

 som  

 et selskab og som sådant pålagt udbytteskat, når den modtog udbytter fra  

 aktier  

 i danske selskaber.
En akkumulerende investeringsforening vil pr. definition  

 efter de nye regler blive betragtet som et investeringsselskab og således  

 været  

 skattefrit.
De akkumulerende investeringsforeninger, der fortsat vil blive  

 beskattet som selskaber, vil være begrænset til de typer, der ikke kan anses  

 for investeringsselskaber, fordi de har de relationer, der er nævnt i  

 aktieavancebeskatningslovens § 19, stk. 3, dvs. at det selv er et  

 moderselskab.
 De seneste ændringer af skattereglerne betyder,  

 at en udenlandsk UCITS pr. definition vil blive betragtet som et  

 investeringsselskab, medmindre den udenlandske UCITS underretter de danske  

 skattemyndigheder  

 om, at den ønsker at følge de regler, der gælder for udloddende  

 investeringsforeninger, og at den vil overholde de særlige  

 indberetningsregler,  

 der gælder for udloddende investeringsforeninger.
En sådan underretning bevirker, at den  

 udenlandske UCITS skal overholde indberetningsreglerne for at fastholde den  

 skattemæssige status som en udloddende investeringsforening.
I modsat fald  

 vil  

 en dansk investor blive beskattet som om, der var investeret i et  

 investeringsselskab for de følgende fire år, hvis den udenlandske UCITS ikke  

 rettidigt indsender oplysninger om udlodning og fordeling på bestemte  

 indkomstarter samt dokumentation for udlodningens sammenhæng med indkomsten i  

 det år, udlodningen hidrører fra.
A har som oplyst ovenfor ikke foretaget en sådan  

 underretning.
De nye regler herom er på den anden side møntet på at tilsikre  

 beskatningen på investorniveauet.
De nye regler omhandler derimod ikke,  

 hvorledes en udenlandsk UCITS skal behandles i relation til udbytteskat på  

 udbytter fra danske selskaber.
 Det fremgår således af bemærkningerne til §  

 2 a  

 (L 98 - Folketinget 2004-05 - 2. samling) - forslag til  

 lov om ændring af forskellige skattelove (investeringsselskaber og  

 hedgeforeninger)) og bemærkningerne til § 19 i Skatteudvalgets betænkning  

 (til  

 nr. 3) af 7. december 2005 til L 78 (Folketinget 2005-06) - forslag til lov  

 om  

 den skattemæssige behandling af gevinst og tab ved afståelse af aktier m.v. -  

 (aktieavancebeskatningsloven), at reglerne gælder på det danske  

 investorniveau  

 uafhængigt af, om investeringsselskabet er dansk eller udenlandsk.
Det fremgår ligeledes af bemærkningerne til § 9,  

 nr. 2 (L 98 - Folketinget 2004-05 - 2. samling) - forslag til lov om ændring  

 af  

 forskellige skattelove (investeringsselskaber og hedgeforeninger), at  

 introduktionen af en dansk endelig udbytteskat på 15% kun gælder for danske  

 investeringsselskaber.
Der anføres således følgende: "Som nævnt i de  

 almindelige  

 bemærkninger foreslås det, at et dansk investeringsselskab (herunder en  

 akkumulerende investeringsforening), som defineret i  

 aktieavancebeskatningslovens  

 §  

 2 a, skal være undtaget fra skat, men at de dog skal betale  

 en skat på 15 pct. af udbytteindtægter fra aktier i danske selskaber)".  

 Formålet med at introducere en udbytteskat på 15% er at sikre mod omgåelse af  

 udbytteskattereglerne af en udenlandsk portefølje investor ved, at denne  

 indskyder et dansk skattefrit investeringsselskab mellem sig selv og det  

 udbyttebetalende danske selskab.
Kildeskattelovens § 65, stk. 8, blev  

 introduceret samtidig med de ovennævnte bestemmelser og havde virkning for  

 udbytter deklareret i 2006 og senere år.
Denne bestemmelse angiver også  

 udtrykkeligt,  

 at udbytteskatten på 15% kun gælder for investeringsselskaber, der er  

 hjemmehørende i Danmark.
 A bør efter repræsentantens opfattelse ikke i  

 relation til udbytteskat blive betragtet som et investeringsselskab, der  

 ville  

 være omfattet af udbytteskatten på 15%. Det er således kun set ud fra en  

 dansk  

 investor's synspunkt, at A ville blive betragtet som et investeringsselskab,  

 hvis en dansk investor måtte have investeret i A.
 Et af formålene med de nye regler var at gøre  

 det lettere for udenlandske investeringsforeninger at blive anset for en  

 udloddende investeringsforening, hvis den udenlandske investeringsforening  

 ønskede  

 at markedsføre deres produkter i Danmark.
Det forekommer dog efter repræsentantens  

 opfattelse at være mærkværdigt, at en underretning eller en tilpasning af  

 vedtægterne under de tidligere gældende regler skulle være en forudsætning  

 for  

 at opnå den samme behandling som en udloddende eller kontoførende  

 investeringsforening  

 og således modtage udbytter fra danske selskaber uden udbytteskat.
I kraft af  

 den fælles UCITS' status virker A på den samme måde og under de samme EU  

 regler  

 som en dansk investeringsforening, og det beskattes efter samme principper  

 som  

 en dansk udloddende investeringsforening i hjemlandet.
 En sådan forskellig forståelse ville være  

 ensbetydende med, at en udenlandsk UCITS ville være pålagt nogle særlige  

 krav,  

 selvom dets aktier ikke blev udbudt til danske investorer.
Effekten af dette er, at skattelovgivningen  

 diskriminerer udenlandske UCITS, når der sammenholdes med en helt  

 sammenlignelig dansk udloddende investeringsforening.
En sådan diskriminering  

 vil ikke være forenelig med principperne om kapitalens fri bevægelighed i  

 Artikel 56 i Traktaten om Oprettelse af Det Europæiske Fællesskab.
Ifølge  

 denne  

 bestemmelse er alle restriktioner for kapitalbevægelser mellem  

 medlemsstaterne  

 indbyrdes og mellem medlemsstaterne og tredjelande forbudt.
 EF-Domstolens praksis viser, at modtagelse af  

 udbytter er omfattet af Artikel 56. Repræsentanten har i den forbindelse  

 henvist til sag C-35/98, Verkooijen og sag C-319/02, Manninen.
 Skulle Danmark fastholde en udbytteskat på  

 udbytter udloddet til udenlandske UCITS, ville danske investorers  

 tilskyndelse  

 til at investere i udenlandske UCITS blive begrænset, hvilket også kunne  

 blive  

 anset for at udgøre en hindring for de fri kapitalbevægelser mellem  

 medlemsstaterne.
Investeringsforeninger hjemmehørende i  

 Storbritannien er i kraft af deres UCITS' status sammenlignelige med danske  

 investeringsforeninger.
De er også sammenlignelige på grund af den måde, de  

 bliver beskattet - de er skattefri - og beskatningen sker på aktionær/medlems  

 niveau.
Set i forhold til de udbytter, som A modtager, er også disse direkte  

 sammenlignelige  

 med de udbytter, som en dansk investeringsforening ville modtage i en  

 lignende  

 situation.
Der er følgelig ingen objektive grunde, der kunne retfærdiggøre en  

 forskelligartet skattemæssig behandling.
EFTA-domstolen vurderede i Fokus  

 Bank-sagen E 1/04, at udbytter modtaget fra et lokalt selskab skattemæssigt  

 skulle behandles på samme måde for en lokal eller udenlandsk investor.
Den forskellige behandling af danske og  

 udenlandske investeringsforeninger, der virker på samme måde og under de  

 samme  

 regler, er i modstrid med EU-Traktaten, og udgør følgelig en diskriminering  

 af  

 udenlandske investeringsforeninger.
Der er ingen retfærdiggørelse for denne  

 diskriminering.
 Skatterådet bør derfor under disse  

 omstændigheder efter repræsentanten opfattelse besvare spørgsmål nr. 3 med  

 ja.
 Ad 4.
 Den tidligere regel i  

 aktieavancebeskatningslovens §  

 2 a  

 er som nævnt ovenfor blevet ophævet med virkning fra indkomståret 2004, og de  

 skatteydere, der er blevet "ramt" af bestemmelsen har mulighed for  

 at  

 få genoptaget deres skatteansættelser for indkomstårene 1996 til 2003.
Ændringerne af bestemmelserne har medført, at  

 der er blevet introduceret et helt nyt regelsæt for investeringsforeninger og  

 medlemmerne heri.
Den tidligere skattemæssige forståelse af en akkumulerende  

 investeringsforening er blevet forbeholdt nogle meget særlige tilfælde, hvor  

 der er tale om moderselskabslignende forhold.
Disse tilfælde er slet ikke  

 relevante her.
En tilsvarende forståelse af muligheden for  

 genoptagelse af A skatteansættelse i relation til udbytter burde ligeledes  

 anlægges med tilbagevirkende kraft i denne situation.
A bør efter  

 repræsentantens  

 opfattelse være berettiget til at få refunderet dansk udbytteskat betalt på  

 udbytter modtaget fra danske selskaber i 2000-2005.
 Spørgsmål nr. 4 bør derfor besvares med ja.
 Ad 5.
 Som anført ovenfor under spørgsmål 3 findes der  

 ikke at være forhold, der kunne retfærdiggøre, at A skattemæssigt skulle  

 behandles på en anden måde end en dansk udloddende investeringsforening.
 Spørgsmål nr. 5 bør derfor under disse  

 omstændigheder efter repræsentantens opfattelse besvares med ja.
SKATs  

 indstilling og begrundelse Ad 1.
 Det skatteretlige begreb udloddende  

 investeringsforening er nærmere beskrevet i ligningsloven §  

 16 C, stk. 1, der har følgende ordlyd:
"Ved en udloddende investeringsforening  

 forstås en investeringsforening, der udsteder omsættelige beviser for  

 medlemmernes indskud, og som opgør en minimumsudlodning, der beskattes i  

 overensstemmelse  

 med, at foreningen har valgt, at foreningens indkomst skal beskattes hos  

 medlemmerne efter reglerne for udloddende foreninger.
En udloddende  

 investeringsforening  

 kan dog undlade at opgøre udlodningen, hvis minimumsudlodningen er mindre end  

 1  

 pct. af investeringsbevisets pålydende.
En udloddende investeringsforening  

 kan  

 endvidere nedrunde minimumsudlodningen til nærmeste beløb, som er fuldt ud  

 deleligt med 0,25 pct. af investeringsbevisets pålydende.
Beløb, der som  

 følge  

 af nedrundingen ikke skal medtages i minimumsudlodningen, fordeles  

 forholdsmæssigt  

 mellem de indkomstarter, hvoraf minimumsudlodningen opgøres.
Beløb efter 2.  

 og  

 3. pkt., der ikke skal medtages i minimumsudlodningen, overføres i stedet til  

 minimumsudlodningen i det følgende år.
Beløbene overføres til de  

 indkomstarter,  

 som de vedrører.
En eventuel acontoudlodning opgøres altid som det faktisk  

 udloddede  

 beløb." Udloddende investeringsforeninger er omfattet af  

 selskabsskatteloven § 1, stk. 1, nr. 6, jf. stk. 7 og 8.
 Det følger af kildeskatteloven § 65, stk. 1, at  

 der i forbindelse med enhver vedtagelse eller beslutning om udbetaling eller  

 godskrivning af udbytte af aktier eller andele i selskaber eller foreninger  

 m.v. omfattet af selskabsskattelovens § 1, stk. 1, nr. 1, 2, 2 e og 4, skal  

 indeholdes 28 pct. af det samlede udbytte, medmindre andet er fastsat i  

 medfør  

 af kildeskatteloven § 65, stk. 4 eller følger af kildeskatteloven § 65, stk.  

 5-8.
 Af kildeskatteloven § 65, stk. 4, 1. pkt. følger  

 det, at skatteministeren kan fastsætte regler om, at der ikke skal indeholdes  

 udbytteskat i udbytter, der ikke skal medregnes ved opgørelsen af modtagerens  

 skattepligtige indkomst.
 Af kildeskatteloven § 65, stk. 8, 5. pkt. følger  

 det, at skatteministeren kan fastsætte regler om, at indeholdelse af  

 udbytteskat ikke skal finde sted ved udbetaling til udloddende  

 investeringsforeninger, jf. ligningslovens §  

 16 C.
Skatteministeren har udnyttet sin bemyndigelse i  

 henhold til kildeskatteloven § 65, jf. kildeskattebekendtgørelsen  

 (bekendtgørelse  

 nr. 993 af 19. oktober 2005 om opkrævning af indkomstskat samt kommunal og  

 amtskommunal ejendomsværdiskat for personer m.v.) Af kildeskattebekendtgørelsen § 29, stk. 1,  

 fremgår det, at selskaber og foreninger m.v., der udlodder udbytte, kan  

 undlade  

 at indeholde udbytteskat, når en række nærmere betingelser er opfyldt.
En af  

 disse betingelser er, at der er udstedt et frikort, jf. § 29, stk. 1, nr. 1.
 Efter § 29, stk. 2, udstedes frikort til  

 foreninger, kooperationer, stiftelser, legater og selvejende institutioner,  

 der  

 er omfattet af selskabsskattelovens § 1, stk. 1, nr. 6, samt institutioner  

 m.v., der i medfør af selskabsskattelovens § 3, stk. 1, er undtaget fra  

 skattepligt, bortset fra alle typer af selskaber, der er omfattet af  

 selskabsskattelovens § 3, stk. 1, nr. 19.
Juridiske enheder der defineres som  

 investeringsselskaber, jf. selskabsskatteloven § 3, stk. 1, nr. 19, er  

 undtaget  

 fra skattepligt.
Hvad der nærmere skal forstås ved et investeringsselskab  

 fremgår af aktieavancebeskatningsloven § 19, stk. 2. Ved et  

 investeringsselskab  

 forstås blandt andet et investeringsinstitut i henhold til Rådets direktiv  

 85/611/EØF.
 Da A efter det oplyste er omfattet af Rådets  

 direktiv 85/611/EØF, skal A betragtes som et investeringsselskab efter dansk  

 skatteret, idet A ikke har valgt skattemæssig status som udloddende  

 investeringsforening,  

 jf. ligningsloven §  

 16 C, jf. aktieavancebeskatningsloven § 19, stk. 4.
 Det er herefter SKATs opfattelse, at det ikke  

 kan bekræftes, at A svarer til en dansk udloddende investeringsforening i  

 relation til reglerne om undladelse af indeholdelse af udbytteskat, idet A må  

 betragtes som et investeringsselskab, jf. selskabsskatteloven § 3, stk. 1,  

 nr.  

 19, jf. aktieavancebeskatningsloven § 19, stk. 2, nr.  

 1. A  

 er således ikke i stand til at modtage udbytter fra  

 danske selskaber uden indeholdelse af dansk udbytteskat, da kildeskatteloven  

 og  

 kildeskattebekendtgørelsen ikke indeholder den nødvendige lovhjemmel hertil.
 På den baggrund skal SKAT indstille, at  

 spørgsmålet besvares med nej.
 Ad 2.
 Det følger af besvarelsen af spørgsmål 1, at A  

 ikke svarer til en dansk udloddende investeringsforening i relation til  

 reglerne om undladelse af indeholdelse af udbytteskat.
 Som følge heraf er det SKATs opfattelse, at det  

 ikke kan bekræftes, at A er berettiget til at få tilbagebetalt udbytteskat  

 betalt på udbytter, der er modtaget i perioden 2000-2005 på aktier i danske  

 selskaber.
 På den baggrund skal SKAT indstille, at  

 spørgsmålet besvares med nej.
 Ad 3.
Som anført af repræsentanten er  

 investeringsforeninger ud fra en skattemæssig synsvinkel enten et  

 investeringsselskab, jf. selskabsskatteloven § 3, stk. 1, nr. 19, en  

 udloddende  

 investeringsforening, jf. ligningsloven §  

 16 C  

 eller en kontoførende investeringsforening.
Dette gælder  

 uanset om investeringsforeningen er hjemmehørende her i landet eller i  

 udlandet.  

 Herudover eksisterer der stadigvæk et snævert område for akkumulerende  

 investeringsforeninger, jf. selskabsskatteloven § 1, stk. 1, nr. 5a.
 Artikel 56 i Traktat om oprettelse af Det  

 Europæiske Fællesskab har følgende ordlyd:
 "1. Inden for rammerne af bestemmelserne i  

 dette kapitel er alle restriktioner for kapitalbevægelser mellem  

 medlemsstaterne  

 indbyrdes og mellem medlemsstaterne og tredjelande forbudt.
2. Inden for rammerne af bestemmelserne i dette  

 kapitel er alle restriktioner for betalinger mellem medlemsstaterne indbyrdes  

 og mellem medlemsstaterne og tredjelande forbudt." Denne bestemmelse må fortolkes i  

 overensstemmelse med EF-Domstolens praksis.
Spørgsmålet om en medlemsstats  

 lovgivning om udbytteskat af udbytte fra et selskab hjemmehørende i et andet  

 medlemsland er forenelig med artikel 36, har været behandlet af EF-Domstolen  

 i  

 sag C-315/02, Anneliese Lenz, sag C-319/02, Petri Manninen og sag C-35/98,  

 Verkooijen.
 Det første spørgsmål som EF-Domstolen tager  

 stilling til i disse sager er, om skattelovgivningen begrænser eller udgør en  

 restriktion for de frie kapitalbevægelser som omhandlet i artikel 56.
Såfremt EF-Domstolen finder, at der er tale om  

 en hindring for de frie kapitalbevægelser undersøges det herefter, om  

 begrænsningen i de frie kapitalbevægelser kan være berettiget, idet der skal  

 sondres mellem forskelsbehandling der er tilladt, og vilkårlig  

 forskelsbehandling der er forbudt.
Det følger af retspraksis, at en national  

 skattelovgivning, der sondrer mellem kapitalindtægter, der hidrører fra  

 selskaber, der er hjemmehørende i en medlemsstat, og kapitalindtægter, der  

 hidrører fra en anden medlemsstat, kun er forenelig med traktatens  

 bestemmelser  

 om de frie kapitalbevægelser, såfremt forskelsbehandlingen vedrører  

 situationer, der ikke er objektivt sammenlignelige, eller som er begrundet i  

 tvingende almene hensyn, såsom nødvendigheden af at bevare sammenhængen i  

 beskatningsordningen,  

 bekæmpelse af skatteunddragelse og skattekontrollens effektivitet.
 Endvidere opstiller retspraksis endvidere det  

 krav, at en forskelsbehandling skal være proportional.
Det første spørgsmål der skal besvares er  

 således, om de danske regler om udbytteskat begrænser eller udgør en  

 restriktion  

 for de frie kapitalbevægelser.
Som SKAT ser det, er EU-retten ikke til hinder  

 for generelle skatteregler, der ikke er diskriminerende og ikke uberettiget  

 udgør en hindring for kapitalens frie bevægelighed.
 Efter SKATs opfattelse må A efter dansk  

 skatteret betragtes som et investeringsselskab, jf. selskabsskatteloven § 3,  

 stk. 1, nr. 19, idet A ikke har valgt at være en udloddende  

 investeringsforening,  

 jf. ligningsloven §  

 16 C.
Af de almindelige bemærkninger til lovforslag L  

 98 af 24. februar 2005 fremgår det blandt andet, at "Endvidere indføres en endelig udbytteskat  

 på 15 pct. af udbytte til investeringsselskaber.
Det er samme resultat, som  

 dobbeltbeskatningsoverenskomsterne fører til ved udbytte til udenlandske  

 investeringsselskaber.  

 Begrebet investeringsselskab omfatter navnlig de akkumulerende  

 investeringsforeninger." Reglerne i kildeskatteloven § 65, stk. 8,  

 indebærer, at der af udbytte af aktier eller andele, som betales til  

 certifikatudstedende investeringsforeninger hjemmehørende her i landet, der  

 ikke er omfattet af selskabsskattelovens § 1, stk. 1, nr.  

 5 a, skal indeholdes 15 pct. i udbytteskat.
Det vil sige, at  

 ved udbetaling af udbytte til investeringsforeninger, der er omfattet af  

 selskabsskatteloven § 3, stk. 1, nr. 19, skal der indeholdes 15 pct.  

 udbytteskat.
Ved udbetaling af udbytte til investeringsselskaber  

 hjemmehørende  

 i udlandet skal der indeholdes udbytteskat efter hovedreglen i  

 kildeskatteloven  

 § 65, stk. 1 med 28 pct.
A vil imidlertid efter den mellem Danmark og  

 Storbritannien indgåede dobbeltbeskatningsoverenskomst kunne tilbagesøge 13  

 pct. point, således at den faktiske beskatning bliver som om, at det i  

 udlandet  

 hjemmehørende investeringsselskab var et dansk investeringsselskab.
Der er  

 herefter ikke grundlag for at statuere, at der sker en forskelsbehandling  

 mellem et i Danmark hjemmehørende investeringsselskab og et i udlandet  

 hjemmehørende investeringsselskab, idet de beskattes på samme måde.
Repræsentanten er imidlertid af den opfattelse,  

 at sammenligningsgrundlaget for A ikke er et her i landet hjemmehørende  

 investeringsselskab, men derimod en udloddende investeringsforening, jf.  

 ligningsloven §  

 16 C.
SKAT er ikke enig i denne sondring.
Danske såvel som udenlandske  

 investeringsforeninger, der er omfattet af Rådets direktiv 85/611/EØF, kan  

 vælge, om de vil være omfattet af reglerne, der gælder for udloddende  

 investeringsforeninger.
Hvis en udenlandsk investeringsforening vælger at  

 være  

 omfattet af reglerne for udloddende investeringsforeninger, opnås samme  

 retsstilling  

 som hvis en dansk investeringsforening vælger at være omfattet af disse  

 regler.
Af bemærkningerne til lovforslag L 98 af 24.  

 februar 2005 fremgår det således, at "Det foreslås, at der skal indeholdes en  

 endelig udbytteskat af udbytte, som danske selskaber betaler til  

 investeringsselskaber (herunder akkumulerende investeringsforeninger), med  

 mindre  

 der er tale om udbytte i moder-/datterselskabsforhold.
Den endelige  

 udbytteskat  

 over for det danske investeringsselskab er på 15 pct.
Den foreslåede regel  

 skal  

 imødegå, at personer og selskaber i udlandet undgår den nuværende beskatning  

 af  

 udbytte fra aktier i danske selskaber ved at placere aktierne i et  

 investeringsselskab, akkumulere udbytterne skattefrit i investeringsselskabet  

 og derefter sælge aktierne uden begrænset skattepligt.
Samtidig bliver  

 reglerne  

 ens for danske og udenlandske foreninger, idet den typiske  

 dobbeltbeskatningsoverenskomst fører til, at der indeholdes 15 pct.  

 udbytteskat  

 overfor det udenlandske investeringsselskab.
Forslaget indeholder ikke nogen adgang til at  

 tilbagesøge udbytteskatten på 15 pct. for så vidt angår danske ejeres andel  

 af  

 investeringsselskabet.
Efter afsigelsen af domstolens afgørelse af 7.  

 september  

 2004 i en sag vedrørende Petri Manninen og de finske skatteregler (C-319/02)  

 må  

 en sådan tilbagesøgningsret mindst skulle udstrækkes til også at omfatte  

 danske  

 ejeres andele af udenlandske investeringsselskaber.
Afhængig af  

 dobbeltbeskatningsoverenskomst måtte man overveje, om udenlandske ejere også  

 i  

 et vist omfang skulle have en sådan tilbagesøgningsret.
Dette er formentlig  

 udelukket  

 af praktiske grunde.
Uanset den nøjere afgrænsning kan et system med  

 tilbagesøgning næppe realiseres i praksis uden at komme i strid med EU  

 rettens  

 regler om frie investeringer over grænserne." Af lovforslagets bemærkninger til bestemmelsen i  

 kildeskatteloven § 65, stk. 8 fremgår følgende:
"Som nævnt i de almindelige bemærkninger og  

 bemærkningerne til lovforslagets § 9, nr. 2, foreslås det, at et  

 investeringsselskab  

 (herunder en akkumulerende investeringsforening) skal betale 15 pct. skat af  

 udbytteindtægter fra aktier i et dansk selskab, selvom lovforslaget i øvrigt  

 medfører, at det skal være skattefri af dets overskud.
Der skal dog være  

 skattefrihed i moder-/datterselskabstilfælde.
Det foreslås at indsætte en ny regel i  

 kildeskattelovens § 65, stk. 8, hvorefter et selskab, der udlodder udbytte  

 til  

 et investeringsselskab, som defineret i den ny regel i  

 aktieavancebeskatningslovens  

 §  

 2 a, skal indeholde en udbytteskat på 15 pct. af udbyttet.  

 Forslaget gælder dog ikke udbytte til aktieselskaber eller de få  

 akkumulerende  

 investeringsforeninger, der fortsat efter forslaget vil blive beskattet som  

 aktieselskaber.
I disse tilfælde skal der af praktiske grunde fortsat  

 indeholdes  

 19,8 pct. i udbytteskat ligesom overfor andre danske aktieselskaber.  

 Investeringsselskabet kan dog tilbagesøge de 4,8 pct.
I forhold til  

 udenlandske  

 selskaber ændres ikke ved gældende regler, hvorefter der indeholdes 28 pct.,  

 modificeret i overensstemmelse med reglerne i  

 dobbeltbeskatningsoverenskomsterne.
Udbytteskat omtales i de almindelige  

 bemærkninger under 1.d.
Forslaget omtales i de almindelige bemærkninger under  

 2." Som følge af det ovenfor anførte er det SKATs  

 opfattelse, at det ikke kan bekræftes, at de danske regler om udbytteskat  

 diskriminerer A - der er en udenlandsk investeringsforening, der virker på  

 samme måde som en dansk investeringsforening - hvorved principperne i artikel  

 56 i traktaten om oprettelse af det europæiske fællesskab bliver krænket.
Der  

 er herved lagt vægt på, at en udloddende investeringsforening, hvad enten den  

 er hjemmehørende her i landet eller i udlandet, ikke er i en sammenlignelig  

 situation som et investeringsselskab som A.
Herefter er der således ikke  

 grundlag for at slutte, at der sker en diskrimination af A.
I øvrigt bliver A  

 heller ikke diskrimineret i forhold til her i landet hjemmehørende  

 investeringsselskaber, idet udbytteskatten for begge er på 15 pct.
 På den baggrund skal SKAT indstille, at  

 spørgsmålet besvares med nej.
 Ad 4.
 Som følge af besvarelsen af spørgsmål 3 er det  

 SKATs opfattelse, at A ikke er berettiget til at få refunderet den  

 udbytteskat,  

 der blev betalt på udbytter modtaget på aktier i danske selskaber i  

 2000-2005.
 På den baggrund skal SKAT indstille, at  

 spørgsmålet besvares med nej.
 Ad 5.
 Som følge af besvarelsen af spørgsmål 3 er det  

 SKATs opfattelse, at A ikke er berettiget til at modtage udbytter uden dansk  

 udbytteskat i 2006 og fremover.
 På den baggrund skal SKAT indstille, at  

 spørgsmålet besvares med nej.
 Skatterådet  

  

 tiltrådte SKATs indstilling og begrundelse.
