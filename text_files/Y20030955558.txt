Glødelampeafgift  spørgsmål  

 om beregningen af halogenpærers størrelse Told- og Skattestyrelsen har den 29. september  

 2003 holdt møde med FAFGE, El-branchens Leverandørforening i anledning af  

 udsendelsen af TSS-cirkulære  

  

 2003-05  


,  

 idet branchen gerne ville have afklaret spørgsmål om beregningen af afgift  

 for halogenpærer.
Cirkulæret er en opfølgning på en landsskatteretskendelse om halogenpærer,  

 der er fastmonteret i en parabol.
Landsskatteretten fandt, at det forhold, at  

 glødelampen er sammenbygget med en evt. sokkel og parabol alene beror på den  

 valgte konstruktion og dermed ikke  

 kan tillægges vægt ved afgørelsen.
Som det fremgår af cirkulæret medfører kendelsen,  

 at vi fremover ændrer praksis for beregningen af afgift for halogenpærer, der  

 er sammenbygget med en parabol og evt. en sokkel.
Det er alene glassets  

 (pærens) størrelse, der skal indgå i beregningen af afgift.
For langt de  

 fleste  

 halogenpærer, der er fastmonteret i parabol, er størrelsen på pæren mindre  

 end  

 35 mm.
Det har ikke været hensigten med cirkulæret, at  

 praksis skulle ændres for andre end de nævnte halogenpærer, der er  

 fastmonteret  

 i parabol.
For alle andre glødelamper er det fortsat pærens største mål dvs.  

 inklusive fatning/sokkel, der skal indgå i beregningen af største  

 længde/bredde.
Dette gælder også for løse halogenpærer, hvor soklen ofte er  

 to  

 stifter.
