Skriftlig fremsættelse (3. november 2006) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om Arbejdsmarkedets Tillægspension og forskellige andre love  

 (Ændringer som følge af gradvis forhøjelse af efterløns- og  

 folkepensionsalderen m.v.) (Lovforslag nr.
L 58).
 Lovforslaget er et led i udmøntningen af aftalen af 20. juni  

 2006 mellem regeringen (Venstre og Det Konservative Folkeparti),  

 Socialdemokraterne, Dansk Folkeparti og Det Radikale Venstre om initiativer  

 til  

 sikring af fremtidens velstand og velfærd og investeringer i fremtiden.  

 Lovforslaget er et led i udmøntningen af den del af aftalen, der vedrører  

 senere tilbagetrækning fra arbejdsmarkedet.
Lovforslaget skal ses i sammenhæng med de lovforslag, som  

 beskæftigelsesministeren fremsætter samtidigt med dette om tilbagetrækning  

 m.v., herunder forslag om ændring af lov om arbejdsløs-hedsforsikring m.v.,  

 lov  

 om en aktiv beskæftigelsesindsats, integrationsloven og lov om pålignin-gen  

 af  

 indkomstskat til staten, der bl.a. foreslår en gradvis forhøjelse af  

 efterlønsalderen til 62 år.
Lovforslaget skal endvidere ses i sammenhæng med  

 det lovforslag, som jeg fremsætter samtidigt med dette om forslag til lov om  

 ændring af lov om social pension om gradvis forhøjelse af  

 folkepensionsalderen  

 til 67 år m.v.
Med lovforslaget foreslås, at der gennemføres en række  

 konsekvensændringer i relevante love som følge af de samtidigt fremsatte  

 lovforslag om forhøjelse af folkepensionsalderen til 67 år m.v. og om  

 forhøjelse af efterlønsalderen til 62 år m.v.
Det foreslås, at der i de love,  

 hvor der i dag refereres til den konkrete folkepensionsalder (65 år) eller  

 efterlønsalder (60 år), fremover refereres til »folkepensionsalderen« eller  

 »efterlønsalderen«.
Udover forslag til konsekvensændringer foreslås, at  

 fleksydelsesmodtagere ligestilles med efter-lønsmodtagere med hensyn til at  

 anvende et sommerhus til helårsbeboelse.
Endvidere foreslås, at aldersgrænsen  

 på 65 år i lov om lån til betaling af ejendomsskatter fremover følger  

 folkepensions-alderen.
Den foreslåede reform af tilbagetrækningssystemet styrker samlet  

 set de offentlige finanser med knap 1½ pct. af BNP.
Dette forslag vil  

 isoleret  

 set medføre offentlige merudgifter til sygedagpenge (135 mio. kr. i 2027),  

 arbejdsskader (42 mio. kr. i 2027), førtidspension (5,6 mia. kr. i 2027) og  

 merudgiftsydelse (251 mio. kr. i 2027). De private arbejdsgivere vil få  

 merudgifter efter arbejdskadesikringsloven på 97,9 mio. kr. i 2027.
 Lovforslagets økonomiske konsekvenser skal forud for det  

 tidspunkt, hvor den gradvise forhøjelse af aldersgrænserne får virkning,  

 forhandles med de kommunale parter.
 Med disse bemærkninger skal jeg indstille lovforslaget til  

 Folketingets velvillige behandling.
