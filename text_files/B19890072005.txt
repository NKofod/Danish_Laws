 I medfør af §§ 39 d og 39 i i lov om folkeskolen, jf.
lovbekendtgørelse nr. 438 af 20. juni 1989, fastsættes følgende bestemmelser om valg af forældrerepræsentanter ved kommunale og amtskommunale folkeskoler:
 Tidspunktet for valgenes afholdelse m.v.
 § 1.  Det påhviler de nyvalgte  

 kommunalbestyrelser/amtsråd at sørge for, at der foretages valg af  

 forældrerepræsentanter til skolebestyrelser.
 Stk. 2.  Afstemninger afholdes den 6. marts 1990. Hvis  

 det på grund af antallet af skoler i kommunen sammenholdt med antallet af  

 kommunalbestyrelsesmedlemmer ikke er muligt at afholde samtidige afstemninger  

 ved alle kommunens skoler, fastsætter kommunalbestyrelsen datoerne for  

 afstemninger inden for uge 10 (5/3-9/3 1990).
Stk. 3.  Ved skoler, der på afstemningstidspunktet er  

 besluttet nedlagt den 1. august 1990, afholdes der ikke valg.
Forældrene  

 tillægges valgret og valgbarhed ved den skole, hvortil barnet overføres.
 § 2.  Forældrerepræsentanternes valgperiode er 4 år,  

 jf. dog § 26.
 Valgret og valgbarhed m.v.
§ 3.  Skolebestyrelsens forældrerepræsentanter vælges  

 af og blandt skolens forældrekreds samt de personer, der efter stk. 3  

 tillægges valgret og valgbarhed som forældre.
Ved en skoles forældrekreds  

 forstås de personer, der på valgets tidspunkt har forældremyndigheden over  

 børn, der er indskrevet i skolen.
 Stk. 2.  Indskrivning af et barn kan finde sted fra  

 begyndelsen af det kalenderår, i hvilket barnet fylder 5 år, jf.  

 folkeskolelovens § 36, stk. 1. Valgret og valgbarhed for forældrene er  

 betinget af, at barnets skoleplacering er fastlagt på valgets tidspunkt.
 Stk. 3.  Der tillægges følgende personer valgret og  

 valgbarhed som forældre, såfremt de fremsætter begæring herom over for  

 skolens leder:
 Begæring i henhold til nr. 1-3 skal være bilagt fornøden dokumentation  

 for, at de nævnte betingelser er opfyldt.
 Stk. 4.  Forældre til børn, der midlertidigt opholder  

 sig på en observationsskole, er valgberettigede og valgbare ved valg af  

 skolebestyrelsen ved den skole, hvorfra henvisningen til observationsskole  

 har fundet sted.
 Stk. 5.  Forældre til børn, der med virkning fra 1.  

 august 1990 er endelig indskrevet i en overbygningsskole, deltager kun i  

 valget ved børnenes nye skole.
§ 4.  Pligt til at lade sig opstille og til at modtage  

 valg som forældrerepræsentanter har personer, som har børn indskrevet i den  

 pågældende skole.
Ved kommunale folkeskoler skal den pågældende tillige have  

 bopæl i kommunen.
Stk. 2.  Personer, der er fyldt 60 år, har dog ikke  

 pligt til at lade sig opstille.
Det samme gælder personer, der har været  

 medlem af et skolenævn i 2 hele, sammenhængende valgperioder.
 Stk. 3.  Kommunalbestyrelsen/amtsrådet kan efter  

 begæring beslutte at fritage den, der på grund af sin helbredstilstand,  

 varetagelse af andet offentligt hverv, forretninger eller lignende har  

 rimelig grund til at ønske sig fritaget for opstilling.
 § 5.  Personer, der er ansat ved den pågældende skole,  

 kan ikke vælges til forældrerepræsentanter i skolebestyrelsen.
Valglisten § 6.  Skolens leder sørger for, at der udarbejdes en  

 liste over de personer, der er valgberettigede ved valg af  

 forældrerepræsentanten til skolebestyrelsen.
Listen udarbejdes på grundlag af  

 skolens protokol/kartotek.
Begæringer i henhold til § 3, stk. 3, påføres  

 valglisten.
Stk. 2.  Valglisten, der ikke må indeholde oplysning om  

 de pågældendes CPR-nr., skal være fremlagt til eftersyn på skolen senest 14  

 dage før det i § 8 nævnte møde.
Eventuelle anmodninger om opførelse på  

 valglisten eller om ændring heri fremsættes over for skolens leder senest den  

 7. dag efter tidspunktet for listens fremlæggelse til eftersyn.  

 Valgbestyrelsen afgør snarest muligt derefter og senest 2 dage før det i § 8  

 nævnte møde, om eventuelle rettidigt fremsatte anmodninger kan tages til  

 følge, og giver samtidig den eller de personer, hvem afgørelsen angår,  

 skriftlig underretning herom.
Valgbestyrelser § 7.  Den(t) nyvalgte kommunalbestyrelse/amtsråd  

 udpeger en valgbestyrelse for hver skole.
Udpegningen sker så vidt muligt på  

 det første møde efter det konstituerende møde.
Valgbestyrelsen består af  

 skolens leder, formanden for det afgående skolenævn og et  

 kommunalbestyrelses-/amtsrådsmedlem med sidstnævnte som formand.  

 Valgbestyrelsen forestår valg af forældrerepræsentanter til skolebestyrelsen.  

 Valgberettigede kan bistå som medhjælp for valgbestyrelsen.
Stk. 2.  Kommunalbestyrelsen/amtsrådet bekendtgør  

 offentligt på den sædvanligt benyttede måde Valgbestyrelsen sørger for, at der desuden gives hjemmene skriftlig  

 meddelelse herom og om de regler, der gælder for valget.
Opstillings- og orienteringsmøde § 8.  Valgbestyrelsen indkalder de valgberettigede ved  

 skolen til et møde, der skal finde sted senest 3 uger efter udpegningen af  

 valgbestyrelsen, jf. § 7, stk. 1. På mødet giver valgbestyrelsen en  

 redegørelse for de regler, der gælder for valget.
 Stk. 2.  Efter orienteringen gives der de fremmødte  

 vælgere mulighed for at afholde et opstillingsmøde.
Kandidatlister § 9.  Kandidatlister skal være indleveret til  

 formanden for valgbestyrelsen eller til en af denne angivet adresse senest  

 den 7. dag efter det i § 8 nævnte møde.
Stk. 2.  En kandidatliste kan indeholde navnene på  

 indtil det dobbelte af det antal kandidater, der skal vælges.
Den rækkefølge,  

 hvori kandidaterne opstilles, skal fremgå af listen.
Hvis kandidaterne ønskes  

 opstillet sideordnet, skal listen indeholde oplysning herom.
Hvis  

 kandidaterne på en liste med sideordnet opstilling i tilfælde af fredsvalg  

 skal anses for valgt i anden rækkefølge end den, der fremgår af listen, skal  

 listen indeholde oplysning herom.
 Stk. 3.  Hver kandidatliste skal være underskrevet af  

 mindst 5 og højst 15 valgberettigede som stillere.
Stk. 4.  Ingen kan være stiller for mere end een  

 kandidatliste eller for en liste, hvorpå den pågældende selv er opført som  

 kandidat.
Er der mangler ved affattelsen af en kandidatliste, fastsætter  

 valgbestyrelsen en rimelig frist for manglernes afhjælpning.
 § 10.  Ved skoler med en specialklasserække opstilles  

 der en særlig liste for de pågældende forældre eller der opstilles  

 repræsentanter for specialklasseforældrene på en eller flere andre lister.  

 Der skal altid opstilles mindst 2 repræsentanter for specialklasseforældrene.
 Stk. 2.  Kravet i henhold til stk. 1 vedrører skoler med  

 en eller flere sammenhængende specialklasserækker for elever på alle de  

 klassetrin, som i øvrigt undervises i den pågældende skole.  

 Kommunalbestyrelsen kan dog træffe beslutning om særlig repræsentation af den  

 nævnte forældregruppe, selv om specialklasserækken omfatter færre klassetrin  

 end skolen i øvrigt.
§ 11.  Ingen kan godkendes opstillet som kandidat på  

 mere end een liste.
Er en person opført på flere lister, skal vedkommende  

 snarest oplyse valgbestyrelsen om, hvilken liste den pågældende foretrækker  

 at være opført på.
 Stk. 2.  Tilbagetrækning i øvrigt af en kandidat fra en  

 indleveret kandidatliste kan inden udløbet af den i § 9, stk. 1, nævnte frist  

 ske med tilslutning fra alle listens stillere.
Fredsvalg § 12.  Er der ved udløbet af fristen for  

 kandidatlisters indgivelse kun indleveret een gyldig liste, bortfalder  

 afstemningen.
Det fornødne antal af de på listen opførte kandidater erklæres  

 for valgt i den rækkefølge, hvori de er opført på listen.
De ikke valgte  

 kandidater betragtes som stedfortrædere for de valgte i den rækkefølge, hvori  

 de er opført på listen.
Valgbestyrelsen giver meddelelse om valget efter  

 bestemmelserne i § 19.
Afstemning § 13.  Er der ved udløbet af den i § 9, stk. 1, nævnte  

 frist indleveret mere end een kandidatliste, skal der afholdes afstemning  

 efter reglerne i §§ 14-24.
 § 14.  Ved afstemningen, der skal være hemmelig, skal  

 der være adgang til afstemning i mindst 6 timer, og det skal iagttages, at  

 der bliver lejlighed til at afgive stemme efter sædvanlig arbejdstids ophør.  

 Afstemningen må ikke afsluttes, så længe der er valgberettigede til stede,  

 der endnu ikke har kunnet komme til at afgive stemme.
 Stk. 2.  Stemmematerialet tilvejebringes af  

 valgbestyrelsen.
§ 15.  Valgbestyrelsen tildeler hver kandidatliste et  

 nummer og efter ønske eventuelt en listebetegnelse.
En listebetegnelse skal  

 ved kandidaternes underskrift være godkendt af disse.
Stk. 2.  Stemmesedlen skal indeholde en overskrift, der  

 angiver skolens navn og hvilket valg, der er tale om, samt et felt for hver  

 kandidatliste med angivelse af dennes nummer og eventuelle listebetegnelse.
I  

 hvert felt skal under nummeret og den eventuelle listebetegnelse angives  

 navnene på samtlige listens kandidater i den rækkefølge, hvori de er anmeldt  

 af stillerne.
Stemmesedlen må ikke være påført andet end det her nævnte.
 Stk. 3.  Vælgeren kan afkræves fornøden legitimation.
 Stk. 4.  Afstemningen foretages ved, at den  

 valgberettigede mærker stemmesedlen med et kryds i feltet ud for den  

 kandidatliste, for hvilken han/hun vil afgive sin stemme. Ønsker den  

 valgberettigede en bestemt af listens kandidater valgt, sættes krydset ud for  

 denne kandidats navn.
§ 16.  Skolens leder og lærerpersonale har pligt til  

 at bistå ved udfærdigelsen af listen over de valgberettigede og ved  

 gennemførelsen af afstemningen.
Der ydes et vederlag, hvis størrelse  

 fastsættes af kommunalbestyrelsen/amtsrådet.
 § 17.  Vælgere, der er forhindret i at møde frem til  

 afstemningen, skal have adgang til at afgive stemme over for skolens leder i  

 mindst 6 foregående hverdage.
Stk. 2.  Ved stemmeafgivningen udleveres en stemmeseddel  

 med tilhørende konvolut.
Hvis de almindelige stemmesedler ikke foreligger på  

 tidspunktet for stemmeafgivningen, anvendes en særlig stemmeseddel, hvor  

 vælgeren selv påfører navnet og nummeret på den liste, som vælgeren ønsker at  

 stemme på samt evt. navnet på den ønskede kandidat.
Stk. 3.  Skolelederen registrerer på valglisten, at  

 vælgeren har afgivet stemme og anfører datoen for stemmeafgivningen.
Vælgeren  

 underskriver samtidig en erklæring herom.
Stk. 4.  Stemmesedlen opbevares i konvolutten, indtil  

 afstemningen er afsluttet.
Stemmesedlerne indgår herefter i optællingen.
§ 18.  Amtskommunen/kommunen kan med hensyn til  

 specialskoler bestemme, at afstemning sker ved, at stemmesedlerne udsendes  

 til hjemmene.
Amtskommunen/kommunen fastsætter de nærmere bestemmelser om  

 fremgangsmåden i vedtægten for styrelsen af det pågældende skolevæsen.
Opgørelsen af valget § 19.  Stemmeoptællingen foretages af valgbestyrelsen  

 straks efter afstemningens afslutning og under overværelse af eventuelle  

 tilstedeværende valgberettigede.
Valgbestyrelsen underretter de valgte  

 repræsentanter og stedfortrædere om valget.
Afstemningens resultat meddeles  

 kommunalbestyrelsen/amtsrådet, der offentliggør resultatet.
Mandaternes fordeling på kandidatlister § 20.  Det samlede stemmetal for hver kandidatliste  

 divideres med 1, 2, 3 osv., indtil der er foretaget et så stort antal  

 divisioner som det antal mandater, der højst kan ventes at tilfalde  

 kandidatlisten. 1. mandat tilfalder listen med den højeste fremkomne kvotient  

 og så fremdeles, indtil alle mandater til skolebestyrelsen er fordelt på  

 lister.
Er kvotienterne lige store, foretages lodtrækning.
 Stk. 2.  En evt. særlig kandidatliste for  

 specialklasserækker indgår i den almindelige fordeling efter stk. 1.
 Stk. 3.  Hvis fordelingen efter stk. 1 ikke giver et  

 mandat til listen for specialklasserækken, eller denne række ikke sikres  

 repræsentation via de øvrige kandidatlister, skal det 7. mandat ikke fordeles  

 efter stk. 1, men tilfalde den repræsentant for specialklasserækken, der, jf.  

 § 22, opnår flest stemmer.
 Stk. 4.  Hvis der tilfalder en liste flere mandater end  

 det samlede antal kandidater, der er opstillet, overføres det eller de  

 overskydende mandater til den kandidatliste, der efter stk. 1 er nærmest  

 berettiget til yderligere mandater.
Kandidatudvælgelsen § 21.  Er kandidaterne sideordnet opstillet, tilfalder  

 kandidatlistens mandater kandidaterne i rækkefølge efter størrelsen af deres  

 personlige stemmetal.
I tilfælde af stemmelighed foretages lodtrækning.
 § 22.  Er kandidaterne opstillet i prioriteret  

 rækkefølge, foretages opgørelsen af, hvilke kandidater, der er valgt, på  

 følgende måde:
 § 23.  De ikke valgte kandidater er stedfortrædere for  

 de valgte på samme kandidatliste i rækkefølge efter størrelsen af de  

 pågældendes stemmetal.
 § 24.  Valgets omkostninger påhviler  

 kommunen/amtskommunen.
Ændringer i valgperiodens løb § 25.  Såfremt en ny skole oprettes i løbet af en  

 valgperiode, vælges der snarest muligt forældrerepræsentanter til en  

 skolebestyrelse.
 § 26.  Kommunalbestyrelsen/amtsrådet træffer efter  

 anmodning beslutning om fritagelse fra hvervet som forældrerepræsentant i en  

 skolebestyrelse, såfremt vedkommende på grund af sin helbredstilstand,  

 varetagelse af andet offentligt hverv, forretninger eller lignende har  

 rimelig grund til at ønske sig fritaget.
 Stk. 2.  En forældrerepræsentant kan forlange at blive  

 fritaget for medlemskab af skolebestyrelsen, hvis barnet udskrives af den  

 pågældende skole.
 Stk. 3.  En forældrerepræsentant mister sin valgbarhed  

 til skolebestyrelsen, hvis den pågældende udmelder sit barn af folkeskolen  

 inden undervisningspligtens ophør og indmelder det i en friskole, en privat  

 grundskole, en gymnasieskole eller en af de i folkeskolelovens § 33, stk. 2,  

 i øvrigt nævnte private eller offentlige skoleformer og skal udtræde af  

 skolebestyrelsen.
 § 27.  Hvis et medlem udtræder af skolebestyrelsen,  

 indtræder stedfortræderen.
 Stk. 2.  Er der ved endelig udtræden af et medlem ingen  

 stedfortræder på den pågældende liste, overføres mandatet til den  

 kandidatliste, som efter reglerne i § 20, stk. 4, er nærmest berettiget til  

 yderligere mandater.
Stk. 3.  Er der ved ledighed ingen stedfortrædere for  

 skolebestyrelsens forældrerepræsentanter, afholdes suppleringsvalg efter  

 reglerne i denne bekendtgørelse snarest muligt.
Ved suppleringsvalget kan der  

 samtidig vælges suppleanter til alle de lister, der er repræsenteret i  

 skolebestyrelsen.
 Klage m.v.
 § 28.  Tvivlsspørgsmål vedrørende fremgangsmåden ved  

 valget afgøres af kommunalbestyrelsen/amtsrådet.
 Stk. 2.  Klager over valg af forældrerepræsentanter til  

 skolebestyrelser, herunder om afslag på optagelse på valglisten, må inden 8  

 dage efter valgets endelige opgørelse indgives skriftligt til  

 kommunalbestyrelsen/amtsrådet, der, efter at have indhentet valgbestyrelsens  

 erklæring, snarest muligt træffer afgørelse.
 Stk. 3.  I tilfælde af omvalg er forholdene på omvalgets  

 tidspunkt afgørende for, hvilke personer der har eller kan tillægges valgret  

 og valgbarhed.
 Ikrafttræden m.v.
 § 29.  Undervisnings- og Forskningsministeriet kan i  

 særlige tilfælde fravige bekendtgørelsens bestemmelser.
 § 30.  Bekendtgørelsen har virkning for det valg, der  

 skal finde sted efter kommunalvalget/amtsrådsvalget i november 1989.
 Stk. 2.  Bekendtgørelse nr. 406 af 3. september 1985 om  

 valg af skolekommissioner og skolenævn samt om valg af skoleråd ved  

 gymnasieskoler uden for København ophæves.
