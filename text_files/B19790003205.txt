 I henhold til § 35, § 39, § 43, § 57, § 73 og § 84 i lov nr. 681 af 23.  

 december 1975 om arbejdsmiljø fastsættes:
Område og definitioner § 1.  Bekendtgørelsen omfatter almindeligt arbejdstøj,  

 særligt arbejdstøj og personlige værnemidler.
§ 2.  Ved almindeligt arbejdstøj forstås en  

 beklædning, der anvendes hvor sikkerheds- eller sundhedsmæssige hensyn ikke  

 gør særligt arbejdstøj påkrævet.
Almindeligt arbejdstøj skal være  

 hensigtsmæssigt og afpasset arbejdets art.
Stk. 2.  Ved særligt arbejdstøj forstås en beklædning,  

 der er nødvendig for at arbejdet kan udføres sikkerheds- og sundhedsmæssigt  

 fuldt forsvarligt for den ansatte.
Denne beklædning skal have særlige  

 egenskaber og være udformet på en særlig måde.
 Stk. 3.  Ved personlige værnemidler forstås ethvert  

 apparat, udstyr og lignende, som skal beskytte brugeren mod påvirkninger af  

 såvel fysisk som kemisk art.
Arbejdsgiveren § 3.  Hvis arbejdet ikke på anden måde kan udføres  

 sikkerheds- og sundhedsmæssigt fuldt forsvarligt, må arbejdsgiveren kun lade  

 arbejdet udføre, såfremt der anvendes særligt arbejdstøj og personlige  

 værnemidler.
 Stk. 2.  Arbejdsgiveren skal forsyne den ansatte med  

 særligt arbejdstøj og personlige værnemidler.
Stk. 3.  Arbejdsgiveren skal ved skiltning angive det  

 område, inden for hvilket særligt arbejdstøj og/eller personlige værnemidler  

 skal bruges samt disses art.
Skiltene skal være af solidt materiale,  

 forsvarligt vedligeholdt, og i overensstemmelse med den aktuelle  

 arbejdssituation.
 Stk. 4.  Arbejdsgiveren skal sørge for, at der gives de  

 ansatte instruktion i brugen af særligt arbejdstøj og personlige værnemidler  

 samt oplysning om de risici, der er forbundet med at undlade benyttelsen.
Stk. 5.  Begrænset arbejdstid, pauser og særlige  

 velfærdsforanstaltninger kan være nødvendige for de ansatte, der arbejder med  

 særligt arbejdstøj og personlige værnemidler, under hensyn til den fysiske og  

 psykiske belastning, ulempe m. v., der ved de enkelte arbejdsformer er  

 forbundet med anvendelsen af sådant udstyr.
Nærmere regler fastsættes efter §  

 12 i denne bekendtgørelse.
 Stk. 6.  Personlige værnemidler og særligt arbejdstøj  

 skal yde den tilsigtede beskyttelse og må ikke medføre unødige gener eller  

 forringe eventuelle korrigerende hjælpemidler for f. eks. syn og hørelse.
 § 4.  Arbejdsgiveren skal sørge for, at særligt  

 arbejdstøj og personlige værnemidler bliver benyttet straks ved det  

 pågældende arbejdes begyndelse og under hele dets udstrækning.
 § 5.  Arbejdsgiveren afholder udgifterne til  

 anskaffelse, vedligeholdelse og renholdelse af særligt arbejdstøj og  

 personlige værnemidler og har ejendomsretten hertil.
 § 6.  Hvor brugen af særligt arbejdstøj og personlige  

 værnemidler gør omklædning nødvendig, skal arbejdsgiveren sørge for passende  

 mulighed for omklædning og opbevaring.
 Stk. 2.  Arbejdsgiveren skal tillige sørge for, at  

 forurenet særligt arbejdstøj og forurenede personlige værnemidler bliver  

 rengjort, tørret og desinficeret.
Arbejdslederen § 7.  Arbejdslederen skal påse og medvirke til, at det  

 særlige arbejdstøj og de personlige værnemidler er til stede, hvor det er  

 påkrævet, og bliver benyttet på sikkerheds- og sundhedsmæssigt fuldt  

 forsvarlig måde.
Ansatte § 8.  De ansatte skal bruge det udleverede særlige  

 arbejdstøj og personlige værnemidler straks ved arbejdets begyndelse og under  

 hele dets udstrækning, og medvirke til at udstyret virker efter hensigten,  

 herunder meddele evt. fejl og mangler til et medlem af sikkerhedsgruppen,  

 arbejdslederen eller arbejdsgiveren.
 Stk. 2.  De ansatte skal bruge arbejdstøj, der er  

 hensigtsmæssigt og afpasset efter arbejdets art.
 Leverandører m. v.
 § 9.  Leverandøren skal sørge for at særligt  

 arbejdstøj og personlige værnemidler er således udført, at det yder den  

 tilsigtede beskyttelse og ikke medfører unødige gener eller forringer  

 eventuelle korrigerende hjælpemidler for f. eks. syn og hørelse.
 Stk. 2.  Leverandøren skal sørge for, at særligt  

 arbejdstøj og personlige værnemidler bliver afprøvet, godkendt og mærket i  

 overensstemmelse med de regler, der fastsættes efter § 12 i denne  

 bekendtgørelse.
 § 10.  Leverandøren skal i en brugsanvisning på dansk  

 angive, hvorledes særligt arbejdstøj og personlige værnemidler skal  

 tilpasses, bruges, vedligeholdes og opbevares forsvarligt.
Stk. 2.  Hvis udstyrets driftssikkerhed påvirkes gennem  

 længere tids brug, skal udstyret tillige være forsynet med holdbar angivelse  

 af fabrikationsår.
Brugsanvisningen skal følge med ved leveringen.
 Rådgivere m. v.
 § 11.  Den, der leverer et projekt eller rådgiver om  

 arbejdstøj eller personlige værnemidler, skal tage hensyn til sikkerhed og  

 sundhed ved arbejdets udførelse.
Bemyndigelse og dispensationer § 12.  Direktøren for arbejdstilsynet kan efter  

 indhentet udtalelse fra arbejdsmiljørådet fastsætte nærmere regler og  

 retningslinier for anvendelse af arbejdstøj og personlige værnemidler.
 Stk. 2.  Direktøren for arbejdstilsynet kan efter  

 indhentet udtalelse fra arbejdsmiljørådet fastsætte regler og retningslinier  

 om anmeldelse, afprøvning, godkendelse og mærkning af arbejdstøj og  

 personlige værnemidler.
 § 13.  Direktøren for arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse.
 Stk. 2.  Tilsynskredsene kan efter bemyndigelse i  

 enkelttilfælde, hvor det er rimeligt og forsvarligt, tillade afvigelser fra  

 bekendtgørelsens regler om anvendelse af arbejdstøj og personlige  

 værnemidler.
Klageadgang § 14.  Efter lov om arbejdsmiljø § 81 kan  

 tilsynskredsenes afgørelse indbringes for direktøren for arbejdstilsynet  

 inden 4 uger efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
 Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
 Klage over afgørelser efter lov om arbejdsmiljø § 77, stk. 2 har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Ansvar og straf § 15.  Med bøde eller hæfte straffes den, der Stk. 2.  En arbejdsgiver kan pålægges bødeansvar for  

 overtrædelse af § 3, stk. 2, 3 og 6, § 4 og § 6, selv om overtrædelsen ikke  

 kan tilregnes ham som forsætlig eller uagtsom.
For bødeansvaret fastsættes  

 ingen forvandlingsstraf.
 Stk. 3.  For overtrædelser der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar efter lov om arbejdsmiljø § 86.
 Ikrafttrædelses- og overgangsbestemmelser  

 m. v.
 § 16.  Bekendtgørelsen træder i kraft den 1. april  

 1979.
Stk. 2.  § 5 finder ikke anvendelse på allerede  

 eksisterende overenskomster, der regulerer afholdelsen af udgifter til  

 anskaffelse, vedligeholdelse og renholdelse af særligt arbejdstøj og  

 personlige værnemidler.
Forpligtelsen efter § 3, stk. 2 berøres ikke af denne  

 bestemmelse.
 Stk. 3.  Uoverensstemmelser om arbejdsgiverens  

 fritagelse for pligten til at betale for det særlige arbejdstøj eller  

 personlige værnemidler afgøres ved fagretlig behandling, jfr. lov nr. 317 af  

 13. juni 1973 om arbejdsretten § 22. Den fagretlige behandling har ikke  

 opsættende virkning for et af arbejdstilsynet givet påbud om anskaffelse og  

 brug af særligt arbejdstøj eller personlige værnemidler.
 Stk. 4.  Samtidig ophæves følgende bestemmelser om  

 arbejdstøj og personlige værnemidler i de regler, der er opretholdt ved  

 bekendtgørelse nr. 321 af 21. juni 1977 om ikraftholdelse af regler i den  

 tidligere arbejderbeskyttelseslovgivning:
 Under § 2. Lovbestemmelser:
 Lov nr. 226 af 11. juni 1954 om almindelig arbejderbeskyttelse, som senest  

 ændret ved lov nr. 330 af 19. juni 1974, § 13, nr. 11, og § 28, stk. 1 og 2.
 Lov nr. 227 af 11. juni 1954 om arbejderbeskyttelse inden for handels- og  

 kontorvirksomhed, som senest ændret ved lov nr. 153 af 31. marts 1973, § 11,  

 stk. 1, for så vidt angår anvendelsen af almindelig lov § 28.
 Lov nr. 228 af 11. juni 1954 om arbejderbeskyttelse inden for landbrug,  

 skovbrug og gartneri, som senest ændret ved lov nr. 153 af 31. marts 1973, §  

 20, stk. 1 og 2.
Under § 3. A.
Regulativer:
 § 13, 2.  stk. i nr. 4) on stentrykkerier og andre  

 reproduktionsanstalter.
 § 13,  stk. 6 i nr. 6) om sækkefabrikker samt  

 sækkesorterings- og sækkereparationsvirksomhed.
 § 13,  stk. 8 i nr. 7) om akkumulatorfabrikker.
 § 13,  stk. 8 i nr. 8) om lervarefabrikker.
 §§ 18 og 19 i nr. 11) om tekstilfabrikker og kludesorteringsvirksomhed.
 §§ 18 og 19 i nr. 12) om træindustrielle virksomheder og  

 korkvarefabrikker.
 § 29  i nr. 13) om lastning og losning af skibe.
 §§ 18 og 19 i nr. 14) om jern- og metalindustrielle virksomheder.
 Nr. 15) om byggevirksomhed, bilagets afsnit nr. 15.
 §§ 18 og 19 i nr. 16) om tovværksfabrikker og rebslagerier.
 §§ 18 og 19 i nr. 17) om bogbinderier, papirvare- og papvarefabrikker.
 §§ 18 og 19 i nr. 18) om porcelæn og fajancefabrikker.
 §§ 18 og 19 i nr. 19) om tobaksindustrielle virksomheder.
 § 16  i nr. 20) om virksomheder inden for frisørfaget.
Under § 3 B.
Bekendtgørelser:
 § 3,  stk. 3 i nr. 6) om giftige, ætsende og lignende  

 sundhedsfarlige stoffer.
 § 7,  stk. 1 i nr. 10) om organiske opløsningsmidler  

 og produkter indeholdende sådanne.
