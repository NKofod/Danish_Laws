Cirkulæreskrivelse til folkekirkens ministerialbogsførere uden for de  

 sønderjyske landsdele Ved bekendtgørelse nr. 103 af 6. marts 1987 er der med virkning fra den 1.  

 april 1987 gennemført en ændring af bestemmelserne i bekendtgørelse nr. 503  

 af 15. september 1982 om behandling af faderskabssager m.v.
Herefter skal det statsamt, der behandler en faderskabssag, fremtidig  

 sende meddelelse til barnets fødselsregistreringsted ikke alene som hidtil,  

 når faderskabet er fastslået, men også 1. når der er meddelt moderen fritagelse for at oplyse  

 faderens navn, jf. lov om børns retsstilling § 10, stk. 2, eller 2. når faderskabssagen er henlagt som uoplyst.  

 Modtager ministerialbogsføreren på fødselsregistreringsstedet meddelelse fra  

 statsamtet med oplysninger som under 1 eller 2 anført, noteres oplysningen i  

 ministerialbogens forældrerubrik, og i anmærkningsrubrikken anføres, fra  

 hvilket statsamt meddelelsen hidhører med angivelse af skrivelsens dato og  

 journalnummer.
Er barnet døbt i et andet sogn, afgives der endvidere  

 sædvanlig tilbagemelding til dåbsstedet.
 Ved udstedelse af attest må oplysningen ikke medtages i forældrerubrikken.
Kirkeministeriet, den 31. marts 1987 P.M.V.
 E.B.
Kai Winther (* 1) Cirkulære nr. 258 af 12. december 1960 om registrering af fødselsanmeldelser m.m. uden for de sønderjyske landsdele.
