I Dansk Standard DS 2098 (april 1972) fastlægges et system til nummerering  

 af ugerne i et år efter den gregorianske kalender.
Denne standard, der på  

 visse punkter bryder med hidtidig praksis, skal fra 1.1. 1973 følges ved  

 angivelse af ugenumre på fiskevarer.
De fleste danske kalenderforlag vil  

 indføre ugenumre efter standarden fra samme tidspunkt.
 Ifølge standarden gælder følgende hovedregler for ugenummerering:
 1. Et ugenummer omfatter altid et tidsrum på 7 dage.
 2. Mandag er den første dag i ugen.
 3. Uge nr. 1 i et år er den første uge, som indeholder  

 mindst 4 dage af det nye år.
Ved årsskiftet 1972/73 henregnes ved mærkning af fiskevarer søndag den  

 31.12. 1972 til sidste uge i 1972, der altså - hvis man hidtil har regnet  

 søndag for ugens første dag - får 8 dage.
Første uge i 1973 bliver mandag  

 1.1. - søndag 7.1. Sidste uge i 1973 bliver mandag 23.12. - søndag 30.12.,  

 medens første uge i 1974 bliver mandag 31.12. 1973 - søndag 6.1. 1974.
 Fiskeriministeriets Industritilsyn, den  

 14. december 1972.
