Betænkning afgivet af Kommunaludvalget den 6. december 2012 Betænkning over Forslag til lov om ændring af lov om frikommuner og lov om naturbeskyttelse (Etablering af yderligere forsøgsmuligheder for frikommunerne) [af økonomi- og indenrigsministeren (Margrethe Vestager)]:
1. Ændringsforslag Økonomi- og indenrigsministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 14. november 2012 og var til 1. behandling den 23. november 2012. Lovforslaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 12. oktober 2012 dette udkast til udvalget, jf.
KOU alm. del  bilag 4. Den 16. november 2012 sendte økonomi- og indenrigsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Danske Handicaporganisationer. Økonomi- og indenrigsministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 1 spørgsmål til økonomi- og indenrigsministeren  og ministeren for by, bolig og landdistrikter, som disse har besvaret, og 2 spørgsmål til økonomi- og indenrigsministeren til skriftlig besvarelse, hvoraf det ene er besvaret.
Det andet forventes besvaret inden 2. behandling.
3. Indstillinger og politiske bemærkninger Et flertal i udvalget (V, S, DF, RV, SF og LA) indstiller lovforslaget til vedtagelse med de stillede ændringsforslag.
Et mindretal i udvalget (EL) vil redegøre for sin stilling til lovforslaget ved 2. behandling.
Mindretallet vil stemme for de stillede ændringsforslag.
Enhedslisten støtter, at kommunerne gives større råderum.
Vedrørende frikommuneforsøg tager Enhedslisten konkret stilling til de enkelte forsøg.
I dette lovforslag indgår både forslag, som Enhedslisten kan støtte, og forslag, som Enhedslisten er imod.
Enhedslisten ønsker derfor en opdeling af afstemningen, således at der stemmes om hvert enkelt forsøgsforslag.
Et andet mindretal i udvalget (KF) vil redegøre for sin stilling til lovforslaget ved 2. behandling.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af økonomi- og indenrigsministeren, tiltrådt af udvalget:
 1) I den under nr. 5 foreslåede § 24 b ændres »disse« til: »de pågældende bygninger«.
[Lovteknisk præcisering] 2) I den under nr. 7 foreslåede § 28 a  indsættes som stk. 2:
»Stk. 2. Hvis der ikke kan opnås enighed blandt de vedligeholdelsespligtige grundejere om de påbudte opgaver efter stk. 1, skal kommunalbestyrelsen varetage opgaven med drift og vedligeholdelse af belysning samt fordele udgifterne hertil efter § 59, stk. 2 og 3, i lov om private fællesveje.« [Ansvar for drift m.v. af vejbelysning ved tvist blandt grundejere] Bemærkninger Til nr. 1 Forslaget er alene en sproglig præcisering og medfører ingen indholdsmæssige ændringer.
Til nr. 2 Transportministeriet finder det hensigtsmæssigt, at der i den foreslåede § 28 a tages udtrykkelig stilling til, hvad der gælder, hvis de involverede, vedligeholdelsespligtige grundejere ikke kan opnå enighed om de forpligtelser, kommunalbestyrelsen i en frikommune kan pålægge dem efter stk. 1.
 Det foreslås derfor, at det i et nyt stykke til den foreslåede § 28 a udtrykkeligt fremgår, at kommunalbestyrelsen i den situation skal varetage drift og vedligeholdelse af belysningen, jf. lov om private fællesveje § 59, stk. 2 og 3.
Det bemærkes, at dette hele tiden har været forudsat i forslaget til § 28 a, idet det i bemærkningerne anføres, at bestemmelsen navnlig vil finde anvendelse ved private fællesveje, hvor en grundejerforening i forvejen varetager administrationen, eller ved private fællesveje, hvor der i en grundejerforening kan konstateres en villighed til at varetage opgaven.
Der er således alene tale om en præcisering.
Simon Kollerup (S) Annette Lind (S) Jan Johansen (S) Daniel Toft Jakobsen (S) Lennart Damsbo-Andersen (S) Mette Reissmann (S) Rasmus Prehn (S) Liv Holm Andersen (RV) Marlene Borst Hansen (RV) fmd.
Nadeem Farooq (RV) Lisbeth Bech Poulsen (SF) Pernille Vigsø Bagge (SF) Lars Dohn (EL) Rosa Lund (EL) Stine Brix (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Anni Matthiesen (V) Hans Christian Thoning (V) Morten Marinus (DF) Mikkel Dencker (DF) Dennis Flydtkjær (DF) Mette Hjermind Dencker (DF) Leif Mikkelsen (LA) Mike Legarth (KF) nfmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 60 Bilagsnr.
