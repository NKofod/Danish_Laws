Skrivelse om tilbagebetaling af  

 beboerindskudslån (Individuel boligstøtte) (Samtlige kommuner og sociale nævn m.fl.) Der har fra flere kommuner været rejst  

 spørgsmål om tilbagebetaling af beboerindskudslån inden  

 udløbet af den sædvanlige periode for rente- og afdragsfrihed,  

 der er fastsat i boligstøtteloven.
På den baggrund kan  

 Socialministeriet oplyse følgende:
Efter § 56 i lov om individuel boligstøtte  

 ydes beboerindskudslån til lejligheder til boligtagere, hvis  

 husstandsindkomst, jf. § 8, ved indflytningen ikke overstiger et  

 beløb svarende til den samlede pension for et  

 folkepensionistægtepar med tillæg af 5 pct.
Indkomstgrænsen  

 udgør i 2002 162.112 kr.
Efter § 58, stk. 1 i lov om individuel  

 boligstøtte er beboerindskudslån til en lejlighed rente- og  

 afdragsfrit i 5 år.
Herefter tilbagebetales lånet i løbet  

 af 10 år og forrentes med 4,5 pct. af den til enhver tid værende  

 restgæld.
 Hvis husstandsindkomstens størrelse eller  

 væsentligt ændrede forhold i øvrigt måtte tale  

 derfor, kan kommunalbestyrelsen forlange, at rente- og afdragsfriheden  

 ophører, eller at lånet afdrages over et kortere  

 åremål.
 På baggrund af forespørgsler fra flere  

 kommuner vedrørende boligstøttelovens § 58, stk. 4, kan  

 Socialministeriet oplyse følgende:
 Indtil 1. januar 1993 var fastsat i den dagældende  

 boligstøttelovs § 51, stk. 5, at uanset at der som udgangspunkt  

 var rente- og afdragsfrihed for beboerindskudslån i 5 år,  

 ophørte rente- og afdragsfriheden dog, når låntagerens  

 husstandsindkomst oversteg indkomstgrænsen for opnåelse af  

 beboerindskudslån med 50 pct.
 Den nævnte bestemmelsen om ophør af rente- og  

 afdragsfrihed indenfor 5-årsperioden blev ophævet ved lov nr. 376  

 af 6. juni 1991 med virkning fra 1. januar 1993 som et led i en forenkling af  

 boligstøtteloven og administrationen heraf.
 Om baggrunden for lovændringen om rente- og  

 afdragsfrihed fremgår af bemærkningerne i lovforslaget til  

 § 58:
» Hensigten med boligstøttelovens § 58, stk. 4,  

 har således ikke været, at en kommune skal kunne forlange  

 beboerindskudslån afdraget inden udløbet af  

 5-årsperioden, hvis der sker mindre ændringer i  

 støttemodtagerens indkomstforhold, herunder ændringer der  

 indebærer, at husstandsindkomsten overstiger den låneberettigende  

 indkomstgrænse fastsat i § 56.
Hensigten med lovændringen var en forenkling af  

 reglerne om tilbagebetaling af beboerindskudslån med henblik på,  

 at tilbagebetaling som hovedregel først skal påbegyndes ved  

 udløbet af den 5 års rente- og afdragsfri periode.
Der skal  

 derfor ikke foretages en løbende gennemgang af samtlige  

 beboerindskudslånesager med henblik på iværksættelse  

 af tilbagebetaling inden periodens udløb.
En kommune har imidlertid  

 mulighed for at kræve lånet hurtigere afdraget, når  

 væsentlige ændringer i husstandens forhold taler derfor.
Hvis en  

 kommune i konkrete tilfælde finder grundlag herfor, bør kommunen  

 derfor undersøge, om der er indtrådt eller forventes at  

 indtræde en indkomstfremgang, der kan betinge, at betaling af renter og  

 afdrag skal påbegyndes før udløbet af  

 5-årsperioden.
Der henvises i øvrigt til vejledning om  

 individuel boligstøtte pkt. 15.3.4.
 For så vidt angår beboerindskudslån  

 ydet før 1. januar 1993 gælder efter  

 boligstøttelovens § 82 a fortsat de regler om forrentning af og  

 afdrag på beboerindskudslån, der var gældende indtil  

 udgangen af 1992.
 Særligt for pensionister, der modtager boligydelse,  

 og som har optaget beboerindskudslån før 1. januar 1993,  

 gælder herunder, at beboerindskudslån til en lejlighed er rente-  

 og afdragsfri også udover den nævnte 5-årsperiode,  

 så længe husstandsindkomsten ikke overstiger den  

 indkomstgrænse, der var fastsat i den dagældende  

 boligstøttelovs § 18. Indkomstgrænsen udgør for 2002  

 164.200 kr., jf. vejledning nr. 176 af 12. oktober 2001.
 For en boligydelsesmodtager, der har opnået  

 beboerindskudslån til en lejlighed før 1. januar 1993, skal  

 beboerindskudslånet således påbegyndes forrentet og  

 afdraget over 10 år efter den dagældende boligstøttelovs  

 § 51, hvis husstandsindkomsten forøges, så den overstiger  

 den nævnte grænse.
