En boligstøttemodtager, der løbende opnåede vikariater, underrettede  

 socialforvaltningen om indkomstændringer.
Efter forvaltningens råd var der  

 ikke grund til omberegning.
Der var iøvrigt udbetalt boligstøtte en måned  

 efter fraflytning.
Da underretning herom først kom frem efter at beløbet var  

 anvist tilbagebetalingskrav blev fastholdt af amtsankenævnet.
 Ved brev af 26. september 1990, modtaget i amtsankenævnets sekretariatet  

 den 1. oktober 1990 via Dragsholm kommune, har De klaget over, at kommunen  

 har krævet tilbagebetaling af for meget udbetalt boligstøtte for perioden 1.  

 januar til 31. august 1988, af kommunen opgjort til 6.248 kr.
 Kommunen har ved skrivelse af 28. september 1990 fremsendt en udtalelse  

 bilagt sagens akter.
På grundlag af samlede oplysninger og gældende bestemmelser på området har  

 amtsankenævnet i sit møde den 22. marts 1991 truffet følgende A F G Ø R E L S E Amtsankenævnet finder ikke grundlag for at tilsidesætte afgørelsen,  

 hvorefter De er afkrævet tilbagebetaling af for meget udbetalt boligstøtte  

 for 1988.
 Det forudsættes at tilbagebetalingskravet er opgjort efter den for Dem  

 gunstigste beregning.
 Amtsankenævnet har ved sin afgørelse lagt vægt på, at De ikke i  

 tilstrækkeligt omfang har godtgjort, at De har givet Dragsholm kommune  

 meddelelse om de indkomstændringer, der har dannet grundlag for kommunens  

 tilbagebetalingskrav når henses til, at De ikke har givet oplysning om Deres  

 3-måneders vikariat fra 1. marts 1988 eller dettes forlængelse før ved Deres  

 henvendelse til kommunen i slutningen af juli måned 1988.
Amtsankenævnets afgørelse kan ikke indbringes for anden administrativ  

 myndighed.
Boligministeren kan dog optage sagen til behandling, hvis det  

 skønnes, at sagen er af principiel betydning.
Anmodning til boligministeren  

 om behandling af sagen indgives inden 4 uger efter modtagelsen af denne  

 skrivelse til amtsankenævnet, der herefter videresender klagen med sagens  

 akter til Boligstyrelsen, Stormgade 10, 1470 København K.
 P.A.V.
 E.B.
 Vedlagt sagsfremstilling og lovgrundlag.
 Kopi af denne skrivelse er sendt til Dragsholm kommune og til  

 Boligministeriet.
AMTSANKENÆVNET I VESTSJÆLLANDS AMT Sekretariatet Sagsfremstilling:
 Ved brev af 26. september 1990 har N.N. klaget over, at Dragsholm kommune  

 har krævet tilbagebetaling af for meget udbetalt boligsikring for perioden 1.  

 januar til 31. august 1988 med 6.248 kr.
 Ankefristen er overskredet, men amtsankenævnets formand har dispenseret  

 fra overskridelse af fristen på 4 uger.
 I skrivelsen har N.N. oplyst, at hun er forundret over  

 tilbagebetalingskravet og oplyser her, at hendes lejemål ophørte ikke den 31.  

 august 1988, men den 30. september 1988.
Hun har videre oplyst, at hun i 1988 var ansat som løs vikar BUPL  

 Vestsjælland.
Den 1. marts 1988 fik hun et 3-måneders vikariat samme sted.  

 Dette meddelte hun ikke boligstøttekontoret, da hun kunne se, at  

 boligkontoret i forvejen havde sat hendes årsindkomst for højt.
 Hun har endvidere oplyst, at hendes 3-måneders vikariat den 1. juni 1988  

 bliver forlænget yderligere med 3 måneder.
 I slutningen af juli måned kontakter hun derfor boligstøttekontoret og  

 forklarer sit problem, idet hun er bange for at komme til at tjene for meget.  

 Hun mente derfor, at boligstøtten skulle ophøre.
 Boligstøttekontoret laver en ny beregning på grundlag af den nye indkomst,  

 men kontorets råd er at fortsætte med at få boligstøtte, da det i sidste ende  

 vil gå lige op.
 Det er yderligere oplyst, at hun 1. september 1988 får tilbudt endnu en  

 forlængelse af sit vikariat denne gang for 4 måneder, som skal gå over i en  

 fastansættelse fra 1. januar 1989.
Hun ringer derfor til boligstøttekontoret og beder dem standse  

 boligstøtten straks.
Dette kan ikke lade sig gøre for september måned, da  

 boligstøtten var anvist.
Denne er dog tilbagebetalt.
 Yderligere redegør hun i skrivelsen for sine boligproblemer, som endte  

 med, at hun måtte købe hus.
Hun har endelig oplyst, at hun synes, der har været en forfærdelig rodet  

 periode, som hun ikke selv har kunnet forudse.
Hun kan derfor heller ikke  

 forstå eller acceptere tilbagebetalingskravet, da hun mener at have modtaget  

 boligstøtten efter kommunens anbefaling og samtidig regnet sig for  

 helgarderet i og med at have gjort kommunen opmærksom på sine umulige  

 ansættelses- og indtjeningsforhold.
 Dragsholm kommune har fremsendt klagen ved skrivelse af 28. september  

 1990, hvor det er oplyst, at sagen har været gennemgået endnu en gang, og der  

 findes ingen grund til at ændre afgørelsen om tilbagebetaling, idet  

 oplysningspligten ikke er overholdt.
Det er videre oplyst, at kommunen 12. august 1987 modtager ansøgning,  

 hvorefter husstandsindkomsten er meddelt at være 103.000 kr.
Ved beregning 1.  

 januar 1988 benyttes hovedreglen med en indtægt på 121.000 kr.
Det er endvidere meddelt, at N.N. 21. juli 1988 meddeler, at hun siden 1.  

 marts 1988 har haft arbejde.
Den nye forventede årlige indkomst udgør 202.000  

 kr.
Ansættelsen forventes at vare 6 måneder, d.v.s. til udgangen af august  

 måned 1988.
 I første omgang troede hun selv, at ansættelsen ville vare i 3 måneder,  

 men da der nu er lovet yderligere 3 måneders ansættelse - ialt 6 måneder - er  

 hun bange for at få for meget i boligsikring.
Det er yderligere oplyst, at forvaltningen den 1. august 1988 i brev til  

 N.N. anbefaler, at hun fortsætter med boligsikring året ud, idet hun bliver  

 arbejdsløs 1. september 1988. Når året er gået, skulle de arbejdsløse  

 perioder gå op med de perioder, hvor der var arbejde.
Der tages dog forbehold  

 om, at det først kan gøres endeligt op, når selvangivelsen for 1988 er  

 lignet.
Den 1. september 1988 modtages brev fra N.N., hvori hun beder, om at  

 udbetaling af boligstøtte standses fra 1. september 1988. Hun tilskrives om  

 at tilbagebetale september måneds boligstøtte, idet beløbet er gået ind på  

 hendes bankkonto dagen før.
Beløbet er tilbagebetalt.
 Med skrivelsen fulgte kopi af sagsakter, hvoraf bl.a. fremgår, at  

 årsopgørelsen for 1988 efter den samlede husstandsindkomst var beregnet til  

 171.000 kr.
Amtsankenævnet har den 31. oktober 1990 på anmodning tilsendt N.N. kopi af  

 sagens akter.
Der er ikke herefter fremsat bemærkninger til sagen.
Anvendte lovbestemmelser vedlægges i fotokopi Boligstøttelovens § 38 og § 41, stk. 1 og 3.
