 GENERALAKT.
 Kapitel 1. - Forlig.
 Artikel 1.
 Tvistigheder af enhver art mellem to eller flere parter, der har tiltrådt  

 nærværende generalakt, og som ikke har kunnet løses ad diplomatisk vej, skal  

 - bortset fra de i artikel 39 omtalte eventuelle forbehold - henskydes til  

 forligsbehandling efter de i nærværende kapitel fastsatte regler.
 Artikel 2.
 De i den foregående artikel omhandlede tvistigheder skal forelægges enten  

 et stående eller et af de pågældende parter for det særlige tilfælde oprettet  

 forligsnævn.
 Artikel 3.
 Efter derom rettet henvendelse fra en af de kontraherende parter til en af  

 de andre parter skal der indenfor en frist af seks måneder oprettes et  

 stående forligsnævn.
 Artikel 4.
 Medmindre de interesserede parter træffer anden bestemmelse, skal  

 forligsnævnet oprettes på følgende måde:
1. Nævnet består af fem medlemmer.
Heraf udnævner  

 parterne hver et nævnsmedlem, der kan vælges blandt deres respektive  

 statsborgere.
De tre andre nævnsmedlemmer vælges efter fælles overenskomst  

 blandt statsborgere i andre stater.
Disse tre nævnsmedlemmer skal være af  

 forskellig nationalitet, må ikke have deres faste bopæl på de interesserede  

 parters territorium eller være i deres tjeneste.
Blandt disse udpeger  

 parterne nævnets formand.
2. Nævnsmedlemmerne skal udnævnes for tre år.
De er  

 genvælgelige.
De efter fælles overenskomst udnævnte medlemmer kan ombyttes  

 under deres funktionstid ved overenskomst mellem parterne.
Hver af parterne  

 kan imidlertid til enhver tid ombytte det af den selv valgte medlem.
Uanset  

 ombytningen forbliver nævnsmedlemmerne i funktion, indtil de har fuldført  

 deres løbende arbejder.
 3. I tilfælde af ledighed, der måtte opstå som følge  

 af dødsfald, udtrædelse eller enhver forhindring, træffes der hurtigst muligt  

 foranstaltninger efter samme fremgangsmåde, som er fastsat for de oprindelige  

 udnævnelser.
 Artikel 5.
Hvis der, når en tvistighed opstår, ikke forefindes et stående  

 forligsnævn, oprettet af de stridende parter, skal der indenfor en frist af  

 tre måneder at regne fra den ene parts henvendelse til den anden, oprettes et  

 særligt nævn til undersøgelse af tvistigheden.
Medmindre parterne træffer  

 anden afgørelse, finder udnævnelserne sted efter samme fremgangsmåde, som er  

 fastsat i den foregående artikel.
 Artikel 6.
 1. I tilfælde af at udnævnelsen af de medlemmer, der  

 skal udpeges efter fælles overenskomst, ikke finder sted indenfor de i  

 artiklerne 3 og 5 fastsatte frister, skal det overdrages en tredie magt,  

 valgt af parterne efter fælles overenskomst, eller, hvis parterne ønsker det,  

 formanden for De Forenede Nationers plenarforsamling eller, hvis denne ikke  

 er samlet, den sidste formand, at foretage de nødvendige udnævnelser.
 2. Hvis der ikke opnås enighed om nogen af disse  

 fremgangsmåder, udpeger hver part sin magt, og udnævnelserne foretages da i  

 fællesskab af de således valgte magter.
3. Hvis disse to magter ikke bliver enige indenfor en  

 frist af tre måneder, skal enhver af dem foreslå et antal kandidater,  

 svarende til det antal medlemmer, der skal udpeges.
Det afgøres derefter ved  

 lodtrækning, hvem af de således foreslåede kandidater, der skal udnævnes.
 Artikel 7.
 1. Tvistigheder skal indbringes for forligsnævnet ved  

 en anmodning, som er rettet til dets formand af de to parter i følge fælles  

 overenskomst, eller, hvis en sådan ikke foreligger, af den ene eller den  

 anden af parterne.
 2. Anmodningen skal foruden en kort angivelse af  

 stridens genstand indeholde en opfordring til nævnet om at træffe alle  

 foranstaltninger, som er egnede til at hidføre et forlig.
 3. Hvis anmodningen udgår alene fra en af parterne,  

 skal den af samme ufortøvet meddeles den anden part.
 Artikel 8.
 1. Indenfor en frist af femten dage at regne fra den  

 dag, da en af parterne har forelagt en tvistighed for et stående forligsnævn,  

 skal hver af parterne ved behandlingen af denne tvist kunne ombytte sit  

 nævnsmedlem med en person, som har særlig sagkundskab i det foreliggende  

 spørgsmål.
 2. Den part, der benytter sig af denne ret, skal  

 uopholdelig gøre den anden part bekendt hermed; denne skal i så fald have ret  

 til indenfor en frist af femten dage at regne fra dagen, på hvilken  

 underretningen er modtaget, at handle på samme måde.
 Artikel 9.
 1. Forligsnævnet skal i mangel af anden overenskomst  

 mellem parterne træde sammen ved De Forenede Nationers sæde eller på ethvert  

 andet sted, som bestemmes af formanden.
 2. Nævnet kan til enhver tid anmode De Forenede  

 Nationers generalsekretær om at yde det sin bistand.
 Artikel 10.
 Forligsnævnets virksomhed skal kun foregå offentligt, såfremt nævnet  

 beslutter dette med parternes samtykke.
 Artikel 11.
1. I mangel af anden aftale mellem parterne,  

 fastsætter forligsnævnet selv den behandlingsmåde, der skal anvendes, og som  

 i alle tilfælde skal være kontradiktorisk.
Med hensyn til undersøgelser skal  

 nævnet, hvis det ikke enstemmigt træffer anden beslutning, følge  

 forskrifterne i III. afdeling i Haagerkonventionen af 18. oktober 1907 om  

 fredelig bilæggelse af mellemfolkelige stridigheder.
 2. Parterne møder for forligsnævnet ved forhandlere,  

 hvis opgave det er at tjene som mellemled mellem dem og nævnet; parterne kan  

 endvidere lade sig bistå af rådgivere og sagkyndige, som udnævnes af dem i  

 denne anledning, og forlange afhøring af alle personer, hvis vidnesbyrd  

 forekommer dem nyttigt.
 3. Nævnet har på sin side ret til at kræve mundtlige  

 forklaringer af de parters forhandlere, rådgivere og sagkyndige såvelsom af  

 alle personer, som det måtte skønne nyttigt at lade give møde med deres  

 regerings samtykke.
 Artikel 12.
 Hvor der ikke er truffet anden aftale mellem parterne, skal forligsnævnets  

 beslutninger træffes med stemmeflerhed, og nævnet kan kun udtale sig om  

 stridens realitet, hvis samtlige medlemmer er tilstede.
 Artikel 13.
 Parterne forpligter sig til at lette forligsnævnets virksomhed og især til  

 i videst mulig udstrækning at forsyne det med alle nyttige aktstykker og  

 oplysninger såvel som til at anvende de midler, der står til deres rådighed,  

 for at give det adgang til på deres territorium og i henhold til deres  

 lovgivning at foretage stævning og afhøring af vidner eller sagkyndige og  

 foretage undersøgelser på stedet.
Artikel 14 1. Sålænge nævnsmedlemmernes virksomhed finder sted,  

 modtager hver af disse en godtgørelse, hvis størrelse fastsættes ved fælles  

 overenskomst mellem parterne, som hver bærer en lige del deraf.
 2. De almindelige omkostninger, som nævnets virksomhed  

 medfører, fordeles på samme måde.
 Artikel 15.
1. Forligsnævnets opgave skal være at klarlægge de  

 spørgsmål, der er genstand for strid, til dette formål at indhente alle  

 nyttige oplysninger ved hjælp af en undersøgelse eller på anden måde og at  

 bestræbe sig for at forlige parterne.
Det kan, efter at sagen er undersøgt,  

 overfor parterne fremsætte de nærmere vilkår for den ordning, der forekommer  

 det passende, og fastsætte en frist, indenfor hvilken de skal udtale sig  

 derom.
2. Ved afslutningen af sin virksomhed skal nævnet  

 oprette en protokol, der fastslår efter omstændighederne, enten at parterne  

 har truffet en ordning og i påkommende tilfælde de nærmere vilkår for  

 ordningen, eller at parterne ikke har kunnet forliges.
Protokollen skal ikke  

 indeholde nogen oplysning om, hvorvidt nævnets beslutninger er vedtaget  

 enstemmigt eller med stemmeflerhed.
 3. Nævnets virksomhed skal, medmindre parterne træffer  

 anden bestemmelse, være afsluttet indenfor en frist af seks måneder at regne  

 fra den dag, på hvilken striden blev forelagt nævnet.
 Artikel 16.
Nævnets protokol bringes ufortøvet til parternes kundskab.
Det tilkommer  

 parterne at afgøre, hvorvidt den skal offentliggøres.
Kapitel II.
Retlig afgørelse.
 Artikel 17.
Alle tvistigheder, hvis genstand er en ret, parterne gensidig bestrider,  

 skal, bortset fra de eventuelle forhold, der omhandles i artikel 39, henvises  

 til afgørelse af den mellemfolkelige domstol, medmindre parterne i henhold  

 til de nedenfor stående bestemmelser bliver enige om at forelægge sagen for  

 en voldgiftsret.
Det er underforstået, at de ovenfor nævnte tvistigheder  

 særlig omfatter de i artikel 36 i statuten for den i mellemfolkelige domstol  

 nævnte.
Artikel 18 Hvis parterne er enige om at forelægge de i den foregående artikel  

 omhandlede tvistigheder for en voldgiftsret, skal de oprette en  

 voldgiftsaftale, i hvilken de nærmere fastsætter stridens genstand, valget af  

 dommere og den behandlingsmåde, der skal følges.
I mangel af tilstrækkelige  

 bestemmelser og angivelser i voldgiftsaftalen anvendes i fornødent omfang  

 bestemmelserne i Haagerkonventionen af 18. oktober 1907 om fredelig  

 bilæggelse af mellemfolkelige stridigheder.
 Omtaler voldgiftsaftalen ikke de regler, dommerne skal anvende angående  

 sagens realitet, skal retten anvende de regler, som findes i artikel 38 i  

 statuten for den mellemfolkelige domstol.
 Artikel 19.
 Opnås der ikke enighed mellem parterne om den i den foregående artikel  

 omhandlede voldgiftsaftale eller om udpegelse af dommere, har hver af  

 parterne, efter at de tre måneder i forvejen har givet varsel derom, ret til  

 direkte gennem en anmodning at forelægge tvistigheden for den mellemfolkelige  

 domstol.
 Artikel 20.
 1. Uanset bestemmelserne i artikel 1 skal de  

 uoverensstemmelser, der omhandles i artikel 17, og som opstår imellem parter,  

 der har tiltrådt de i nærværende kapitel indeholdte forpligtelser, kun  

 underkastes forligsbehandling efter parternes fælles aftale.
 2. Den tvungne forligsbehandling skal vedblivende  

 anvendes på de tvistigheder, som ved anvendelse af de i artikel 39 omhandlede  

 forbehold alene er udelukkede fra retlig afgørelse.
 3. Når forligsbehandling er anvendt og sluttet uden  

 resultat, skal ingen af parterne kunne forelægge striden for den  

 mellemfolkelige domstol, eller forlange nedsættelsen af den i art. 18  

 omhandlede voldgiftsret forinden en måned efter, at forligsnævnet har  

 afsluttet sin virksomhed.
 Kapitel III. - Voldgift.
 Artikel 21.
 Alle andre end de i artikel 17 omhandlede tvistigheder, angående hvilke  

 der ikke er opnået enighed mellem parterne inden en måned efter afslutningen  

 af det i kapitel I omhandlede forligsnævns virksomhed bortset fra de i  

 artikel 39 omhandlede eventuelle forhold, forelægges for en voldgiftsret,  

 der, medmindre parterne måtte have truffet anden bestemmelse, skal oprettes  

 på den nedenfor angivne måde.
 Artikel 22.
Voldgiftsretten består af fem medlemmer.
Heraf udnævner parterne hver et  

 medlem, der kan vælges blandt deres respektive statsborgere.
De to andre  

 dommere og formanden vælges efter fælles overenskomst blandt statsborgere i  

 andre stater.
Disse sidste skal være af forskellig nationalitet, må ikke have  

 deres faste bopæl på de interesserede parters territorium eller være i deres  

 tjeneste.
 Artikel 23.
 1. Hvis udnævnelsen af rettens medlemmer ikke finder  

 sted indenfor en frist af tre måneder at regne fra anmodningen fra den ene af  

 parterne til den anden om at oprette en voldgiftsret, skal det overdrages en  

 af parterne efter fælles overenskomst valgt tredie magt at foretage de  

 fornødne udnævnelser.
 2. Hvis der ikke opnås enighed herom, udpeger hver  

 part sin magt, og udnævnelserne foretages da i fællesskab af de således  

 valgte magter.
3. Hvis der ikke indenfor tre måneder opnås enighed  

 mellem de således udpegede magter, skal de nødvendige udnævnelser foretages  

 af formanden for den mellemfolkelige domstol.
Hvis denne er forhindret, eller  

 er en af parternes statsborger, skal udnævnelserne foretages af  

 næstformanden.
Hvis denne er forhindret eller er en af parternes statsborger,  

 skal udnævnelserne foretages af domstolens ældste medlem, der ikke er nogen  

 af parternes statsborger.
 Artikel 24.
 I tilfælde af ledighed, der måtte opstå som følge af dødsfald, udtrædelse  

 eller af enhver anden forhindring, træffes der hurtigst muligt  

 foranstaltninger efter samme fremgangsmåde, som er fastsat for de oprindelige  

 udnævnelser.
 Artikel 25.
 Parterne skal oprette en voldgiftsaftale, hvori stridens genstand og den  

 fremgangsmåde, der skal følges, nærmere angives.
 Artikel 26.
 I mangel af tilstrækkelige bestemmelser og angivelser i voldgiftsaftalen  

 vedrørende de i den foregående artikel omhandlede punkter skal i fornøden  

 udstrækning bestemmelserne i Haagerkonventionen af 18. oktober 1907  

 vedrørende fredelig bilæggelse af mellemfolkelige stridigheder finde  

 anvendelse.
 Artikel 27.
 Hvis en voldgiftsaftale ikke kommer i stand inden tre måneder efter  

 rettens oprettelse, kan den ene eller den anden af parterne gennem en  

 anmodning forelægge tvistigheden for retten.
 Artikel 28.
Hvis voldgiftsaftalen enten ikke fastsætter noget eller ikke er kommet i  

 stand, skal retten med hensyn til sagens realitet anvende de regler, der  

 opregnes i artikel 38 i statuten for den mellemfolkelige domstol.
Forsåvidt  

 der ikke findes sådanne regler, der er anvendelige på den foreliggende  

 tvistighed, skal retten træffe afgørelse i sagen efter ret og billighed.
 Kapitel IV. - Almindelige bestemmelser.
 Artikel 29.
 1. Tvistigheder, for hvis løsning der gælder særlige  

 regler, fastsatte i andre imellem de stridende parter bestående  

 overenskomster, afgøres i overensstemmelse med de i disse overenskomster  

 indeholdte bestemmelser.
 2. Nærværende generalakt berører ikke bestående  

 overenskomster, der fastsætter en forligsbehandling mellem de kontraherende  

 parter, eller hvad angår voldgift eller retlig afgørelse fastsætter sådanne  

 forpligtelser, der sikrer en løsning af stridigheden. hvis imidlertid disse  

 overenskomster kun fastsætter forligsbehandling, så kommer, efter at denne  

 har været resultatløs,nærværende generalakts bestemmelser vedrørende retlig  

 afgørelse eller voldgift til anvendelse i den udstrækning, i hvilken de  

 pågældende parter måtte have tiltrådt samme.
 Artikel 30.
Hvis en af parterne for forligsnævnet forebringer en tvistighed, som den  

 anden part i henhold til bestående overenskomster mellem parterne har  

 forelagt for den mellemfolkelige domstol eller for en voldgiftsret, opsætter  

 nævnet undersøgelsen af tvistigheden, indtil domstolen eller retten har  

 truffet afgørelse vedrørende kompetencespørgsmålet.
Der forholdes på samme  

 måde, hvis sagen forelægges domstolen eller retten af en af parterne under  

 forligsbehandlingen.
 Artikel 31.
 1. Hvis tvistigheden angår en genstand, der i henhold  

 til en af parternes indre lovgivning henhører under de dømmende eller  

 administrative myndigheders kompetence, kan denne part modsætte sig, at den  

 pågældende tvistighed underkastes de forskellige behandlingsmåder, der  

 omhandles i nærværende generalakt, indtil en endelig afgørelse indenfor en  

 rimelig frist er truffet af den pågældende kompetente myndighed.
 2. Den part, der i dette tilfælde ønsker at benytte  

 sig af de i nærværende overenskomst fastsatte behandlingsmåder, skal give den  

 anden part underretning om sin hensigt indenfor en frist af et år at regne  

 fra datoen for nævnte afgørelse.
 Artikel 32.
 Hvis en retlig afgørelse eller en voldgiftskendelse bestemmer, at en  

 afgørelse eller foranstaltning truffet af en af de stridende parters dømmende  

 myndighed eller en hvilken som helst anden myndighed enten helt eller delvis  

 er i modstrid med folkeretten, og hvis ifølge den pågældende parts  

 statsforfatning følgen af denne afgørelse eller foranstaltning ikke eller kun  

 ufuldstændigt afhjælpes, er parterne enige om, at den retlige afgørelse eller  

 voldgiftskendelsen skal tilkende den forurettede part en passende  

 godtgørelse.
 Artikel 33.
1. I alle tilfælde hvor tvistigheden er genstand for  

 voldgift eller retlig afgørelse, særlig, hvis det spørgsmål, angående hvilket  

 parterne er uenige, fremkommer som følge af allerede foretagne handlinger  

 eller handlinger, der er ved at blive foretaget, skal den mellemfolkelige  

 domstol i overensstemmelse med artikel 41 i dens statut eller voldgiftsretten  

 indenfor den kortest mulige frist angive hvilke foreløbige forholdsregler,  

 der skal træffes.
De stridende parter er forpligtede til at rette sig  

 herefter.
 2. Hvis tvistigheden bringes for et forligsnævn, kan  

 dette anbefale parterne sådanne foreløbige forholdsregler, som det måtte  

 skønne nyttige.
 3. Parterne forpligter sig til at afholde sig fra  

 ethvert skridt, der kan have foregribende virkning med hensyn til udførelsen  

 af den retlige afgørelse eller voldgiftskendelsen eller af den af  

 forligsnævnet foreslåede ordning og til i almindelighed ikke at foretage  

 nogen handling, af hvad art det måtte være, som er egnet til at skærpe eller  

 udvide striden.
 Artikel 34.
 Opstår en tvistighed mellem flere end to parter, der har tiltrådt  

 nærværende generalakt, skal følgende regler iagttages ved anvendelsen af de i  

 de foregående bestemmelser foreskrevne behandlingsmåder:
a.
Ved forligsbehandling skal der altid oprettes et særligt nævn.
Dettes  

 sammensætning retter sig efter, om parterne alle har særlige interesser,  

 eller to eller flere af dem optræder sammen.
 I første tilfælde udnævner hver af parterne et medlem og udpeger efter  

 fælles overenskomst medlemmer, der er statsborgere i lande, der ikke er  

 parter i striden, og hvis antal altid skal overstige det antal medlemmer, der  

 er udnævnt af parterne hver for sig, med et medlem.
 I det andet tilfælde skal de parter, der optræder sammen, enes om i  

 fællesskab at udnævne deres eget medlem, og de skal sammen med den anden  

 eller de andre parter udpege de medlemmer, der skal vælges blandt  

 udenforstående staters borgere.
 I begge tilfælde skal parterne, medmindre de derom måtte træffe anden  

 afgørelse, gå frem efter artikel 5 og følgende artikler i nærværende akt i  

 den udstrækning, hvor de er forenelige med bestemmelserne i denne artikel.
b.
I tilfælde af retlig behandling skal statuten for den mellemfolkelige  

 domstol komme til anvendelse.
c.
I tilfælde af voldgift skal enhver af parterne i mangel af overenskomst  

 mellem parterne angående rettens sammensætning, hvis det drejer sig om de i  

 artikel 17 omhandlede tvistigheder, have ret til gennem en anmodning direkte  

 at forelægge tvistigheden for den mellemfolkelige domstol; hvis det drejer  

 sig om de i artikel 21 omhandlede tvistigheder, skal ovennævnte artikel 22 og  

 følgende artikler komme til anvendelse, men hver af parterne, der har  

 særinteresser, udnævner en dommer, og antallet af dommere, udnævnt af  

 parterne særskilt, skal altid være een mindre end antallet af de øvrige  

 dommere.
 Artikel 35.
 1. Nærværende generalakt skal anvendes mellem de  

 parter, der har tiltrådt den, selv om en tredie magt, hvad enten den har  

 tiltrådt akten eller ej, har en interesse i tvistigheden.
 2. Under forligsbehandlingen kan parterne efter fælles  

 overenskomst opfordre en sådan tredie magt til at intervenere.
 Artikel 36.
 1. Hvis en tredie magt under rets- eller  

 voldgiftsbehandlingen er af den anskuelse, at den i en tvistighed har en  

 interesse af juridisk art, som vil kunne blive berørt af afgørelsen i sagen,  

 kan den henvende sig til den mellemfolkelige domstol eller til  

 voldgiftsretten med anmodning om at måtte intervenere i sagen.
 2. Domstolen eller retten træffer afgørelsen.
 Artikel 37.
 1. Hvor der er spørgsmål om fortolkning af en  

 overenskomst, hvor andre end de i sagen deltagende stater er parter, skal  

 retsskriverkontoret for den mellemfolkelige domstol eller voldgiftsretten  

 uopholdelig give disse meddelelse.
 2. Enhver af dem har ret til at intervenere, og hvis  

 en stat benytter sig at denne ret, er den fortolkning, der udtrykkes i  

 kendelsen, bindende for dem.
 Artikel 38.
 Tiltrædelsen af nærværende generalakt kan omfatte:
A.
Enten akten i sin helhed (kap.
I, II, III og IV).
B.
Eller blot bestemmelserne vedrørende forligsbehandling og retlig  

 afgørelse (kap.
I og II) og de almindelige bestemmelser vedrørende  

 fremgangsmåden ved disse (kap.
IV).
C.
Eller blot bestemmelserne vedrørende forligsbehandling (kap.
I) og de  

 almindelige bestemmelser vedrørende fremgangsmåden ved denne (kap.
IV).
 De kontraherende parter kan kun påberåbe sig andre parters tiltrædelse i  

 det omfang, hvori de selv har påtaget sig de samme forpligtelser.
Artikel 39 1. Uafhængig af den i den foregående artikel  

 omhandlede beføjelse kan en part, idet den tiltræder nærværende generalakt,  

 gøre sin antagelse betinget af forbehold, der er udtømmende opregnet i det  

 følgende stykke.
Disse forbehold skal angives samtidig med tiltrædelsen.
 2. Disse forbehold kan formuleres således, at der fra  

 de i nærværende akt omhandlede behandlingsmåder udelukkes:
a.
Tvistigheder, der stammer fra forhold, der ligger forud dels for den  

 parts tiltræden, som tager forbeholdet, dels for en anden parts tiltræden,  

 med hvilken den første måtte have en tvistighed.
b.
Tvistigheder vedrørende spørgsmål, som folkeretten overlader til  

 staternes udelukkende myndighedsområde.
 c Tvistigheder, der angår særlige sager eller særlige bestemt angivne  

 forhold, såsom territoriet, eller som indgår under klart angivne kategorier.
 3. Hvis en af de stridende parter har taget et  

 forbehold, kan de andre parter påberåbe sig det samme forbehold overfor denne  

 part.
 4. For de parters vedkommende, der har tiltrådt  

 bestemmelserne i nærværende akt vedrørende retlig afgørelse eller voldgift,  

 skal de af dem tagne forbehold, forsåvidt det ikke udtrykkelig nævnes, være  

 at betragte som ikke omfattende forligsbehandling.
 Artikel 40.
 Enhver part, hvis tiltrædelse kun er sket delvis eller med kan når som  

 helst blot ved en erklæring enten udstrække rækkevidden af tiltrædelsen eller  

 helt eller delvis give afkald på sine forbehold.
 Artikel 41.
 Tvistigheder vedrørende fortolkningen eller anvendelsen af nærværende  

 generalakt, derunder også tvistigheder vedrørende stridighedernes  

 klassificering og vedrørende rækkevidden af eventuelle forbehold, skal  

 forelægges for den mellemfolkelige domstol.
 Artikel 42.
 Nærværende generalakt er dateret den 28. april 1949.
 Artikel 43.
 1. Nærværende generalakt skal stå åben for tiltrædelse  

 af De Forenede Nationers medlemmer, af de ikke-medlemsstater, der er blevet  

 deltagere i den mellemfolkelige domstols statut, eller hvem De Forenede  

 Nationers plenarforsamling har tilstillet et eksemplar deraf i denne hensigt.
 2. Tiltrædelsesinstrumenterne såvelsom de i artikel 40  

 omhandlede tillægserklæringer skal tilstilles De Forenede Nationers  

 generalsekretær, som giver samtlige medlemmer af De Forenede Nationer og de i  

 foregående stykke nævnte stater, der ikke er medlemmer, meddelelse om  

 modtagelsen.
3. Generalsekretæren drager omsorg for, at der  

 udfærdiges tre lister, betegnede respektivt med bogstaverne A, B og C,  

 svarende til de tre former for tiltrædelse, der omhandles i nærværende akts  

 artikel 38, hvorpå de kontraherende parters tiltrædelser og  

 tillægserklæringer skal opføres.
Disse lister, der stadig holdes a jour, skal  

 offentliggøres i den årsberetning, der tilstilles plenarforsamlingen af  

 generalsekretæren.
 Artikel 44.
 1. Nærværende generalakt skal træde i kraft den  

 halvfemsindstyvende dag, som følger efter, at De Forenede Nationers  

 generalsekretær har modtaget i det mindste to kontraherende parters  

 tiltrædelse.
2. Enhver tiltrædelse, der finder sted efter  

 nærværende akts ikrafttræden i overensstemmelse med det foregående stykke,  

 skal træde i kraft den halvfemsindstyvende dag, som følger efter, at De  

 Forenede Nationers generalsekretær har modtaget den.
Den samme regel gælder  

 for de i artikel 40 omhandlede tillægserklæringer.
 Artikel 45.
 1. Nærværende generalakt skal have en varighed af fem  

 år at regne fra dens ikrafttræden.
 2. Den skal forblive i kraft for et nyt tidsrum af fem  

 år og således videre imellem de kontraherende parter, som ikke har opsagt den  

 mindst seks måneder før fristens udløb.
 3. Opsigelsen skal finde sted ved skriftlig meddelelse  

 til generalsekretæren for De Forenede Nationer, som skal underrette alle  

 medlemmer af De Forenede Nationer og de i artikel 43 nævnte stater som ikke  

 er medlemmer, herom.
 4. Opsigelsen kan være delvis eller bestå i meddelelse  

 om nye forbehold.
 5. Uanset opsigelse fra en af de kontraherende parter,  

 der er indviklet i en tvistighed, skal enhver behandling, der er svævende ved  

 udløbet af det løbende tidsrum for generalaktens gyldighed, gennemføres til  

 sin normale afslutning.
 Artikel 46.
Et eksemplar af nærværende generalakt, undertegnet af formanden for  

 plenarforsamlingen og af De Forenede Nationers generalsekretær, skal  

 deponeres i sekretariatets arkiver.
En bekræftet genpart skal af  

 generalsekretæren tilstilles ethvert medlem af De Forenede Nationer og de  

 ikke-medlemsstater, der er blevet deltagere i den mellemfolkelige domstols  

 statut, eller som udpeges af De Forenede Nationers plenarforsamling.
 Artikel 47.
 Nærværende generalakt skal indregistreres af De Forenede Nationers  

 generalsekretær på dagen for dens ikrafttræden.
Følgende lande har til dato endvidere deponeret deres ratifikationer af  

 den reviderede generalakt: Belgien, Norge og Sverige.
Generalakten i den nye  

 formulering er trådt i kraft den 20. september 1950 og vil for Danmarks  

 vedkommende få gyldighed fra den 23. juni 1952.
 Generalakten af 26. september 1928, der blev offentliggjort ved  

 udenrigsministeriets bekendtgørelse af 19. juni 1930, finder stadig  

 anvendelse for de staters vedkommende, der kun har tiltrådt denne.
 Hvilket herved bringes til almindelig kundskab.
 Udenrigsministeriet, 22. april 1952.
 Ole Bjørn Kraft.
