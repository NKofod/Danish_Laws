 En virksomhed rejste spørgsmål om, hvorvidt den til den indgående afgift  

 kunne medregne et afgiftsbeløb, der var beregnet i forbindelse med køb af et  

 antal traktorer fra et maskincenter.
Virksomheder havde købt maskincentrets samlede lager af brugte traktorer i  

 forbindelse med, at centret ophørte som autoriseret forhandler.  

 Maskincentrets direktør blev på samme tidspunkt ansat som salgskonsulent hos  

 virksomheden.
Maskincentret blev nogle måneder efter erklæret konkurs.
 Virksomheden havde haft indsigt i maskincentrets regnskaber gennem  

 tilsendte årsregnskaber, og på tidspunktet for købet var der diskonteret  

 kontrakter hos virksomheden for et anseligt beløb.
 Ministeriet for skatter og afgifter meddelte, at overdragelsen var  

 omfattet af lovens § 12, stk 5, da der var sket et samlet salg af væsentlige  

 dele af maskincentrets driftsmidler til virksomheden, og da afhændelsen skete  

 i forbindelse med indskrænkning/ophør af maskincentrets virksomhed.  

 Ministeriet fandt det ikke godtgjort, at virksomheden i begrundet god tro  

 havde anset handelen for at kunne ske med afgiftsberegning under hensyn til  

 omfanget af denne og virksomhedens kendskab til maskincentrets økonomiske  

 situation.
