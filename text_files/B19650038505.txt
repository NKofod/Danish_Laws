 I medfør af lov nr. 156 af 14. april 1920 om smitsomme sygdomme hos  

 husdyrene, lov nr. 188 af 1. maj 1923 om tillæg til nævnte lov og lov nr. 131  

 af 13. april 1954 om udførsel og indførsel af levende dyr m.v. fastsættes  

 herved følgende bestemmelser.
§ 1 I bekendtgørelse nr. 11 af 15. januar 1930 om foranstaltninger til  

 bekæmpelse af mund og klovesyge som ændret ved bekendtgørelse nr. 99 af 26.  

 marts 1952, foretages følgende ændringer:
 1. § 3, stk. 1, affattes således:
» § 3.  Samtidig med lokalafspærringen skal  

 politimesteren efter forhandling med veterinærdirektoratet eller  

 kredsdyrlægen påbyde et iagttagelsesdistrikt og ved indrykning en enkelt gang  

 i de lokale blade bekendtgøre iagttagelsesdistriktets grænser, der skal  

 omfatte et område af mindst 10 km til alle sider fra den smittede ejendom.  

 Grænserne skal fastsættes således, at en landsby, der delvis ligger inden for  

 nævnte afstand fra den smittede ejendom, altid inddrages fuldt ud under  

 afspærringen, og således, at naturlige grænser i terrænet så vidt muligt  

 følges.
Såfremt landbrugsministeriet afspærrer et større område, skal der  

 desuagtet påbydes iagttagelsesdistrikter inden for dette område.« 2. § 12, stk. 3, affattes således:
»Stk. 3.  Iagttagelsesdistriktet skal ophæves, når  

 der forløbet 30 dage efter desinfektionen af den pågældende ejendom.  

 Politimesteren skal samtidig med ophævelsen fjerne de i anledning af  

 afspærringen opsatte tavler, jfr. § 4, stk. 2.« § 2 Denne bekendtgørelse træder i kraft den 1. november 1965.
 Landbrugsministeriet, den 21. oktober  

 1965.
Chr.
Thomsen./ J.
Jensen.
