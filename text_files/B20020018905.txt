Bekendtgørelse om Danmarks Gasmateriel  

 Prøvnings bemyndigelse af kontrolinstanser til at udføre den  

 særlige tilsynsordning på vand- og afløbsområdet I medfør af § 9, stk. 3, samt § 20, stk. 2, i  

 lov nr. 206 af 27. marts 2000 om gasinstallationer og installationer i  

 forbindelse med vand- og afløbsledninger fastsættes:
Kapitel 1 Bemyndigelser § 1. Danmarks Gasmateriel Prøvning kan  

 efter ansøgning bemyndige kontrolinstanser til på vegne af  

 Danmarks Gasmateriel Prøvning at varetage den særlige  

 tilsynsordning for arbejder på vand- og afløbsområdet,  

 udført af autoriserede virksomheder, jf. § 9 i lov nr. 206 af 27.  

 marts 2000 om gasinstallationer og installationer i forbindelse med vand- og  

 afløbsledninger (i det følgende benævnt loven).
Kapitel 2 Bestemmelser for kontrolinstanser § 2. Kontrolinstanser skal arbejde efter uvildige  

 politikker og procedurer.
 Stk. 2. En kontrolinstans skal basere sine bedømmelser  

 af udførte kontroller alene ud fra lovens bestemmelser for  

 udøvelse af virksomhed for henholdsvis autoriserede  

 VVS-installatører og kloakmestre.
 Stk. 3. De kriterier, der skal lægges til grund for  

 bedømmelsen af udførte vand- og afløbsinstallationer,  

 skal være objektive og baseret på faglig kvalitet i  

 kontrolarbejdet.
 § 3. Kontrolinstansernes organisation skal  

 være således, at den giver tillid til instansernes kontrolarbejde  

 og de foretagne bedømmelser.
 Stk. 2. Kontrolinstansen skal:
1)	være upartisk og uafhængig, 2)	være ansvarlig for sine beslutninger i forbindelse med  

 gennemførelse af kontroller samt bedømmelse af resultatet af  

 udførte kontrolarbejder, 3)	have en ansvarlig leder for udførelse af den særlige  

 tilsynsordning, 4)	have dokumentation for, at kontrolinstansen er en selvstændig  

 juridisk person, 5)	have dokumentation for, at arbejdet gennemføres på et  

 uvildigt og upartisk grundlag, 6)	beskæftige personer, der har den fornødne uddannelse og  

 erfaring, 7)	anvende fornødent kalibreret måle- og  

 prøveudstyr, 8)	sikre, at enhver beslutning om bedømmelse af resultatet af  

 kontrollen efterprøves af én eller flere personer, der ikke har  

 udført inspektionen og bedømmelsen, 9)	have et kvalitetsstyringssystem, som beskrevet i § 8, 10)	sikre, at andre opgaver i kontrolinstansen ikke påvirker  

 fortrolighed, objektivitet og upartiskhed ved de foretagne  

 bedømmelser, og 11)	udarbejde procedurer, der sikrer et løbende samarbejde med  

 Danmarks Gasmateriel Prøvning i overensstemmelse med de vilkår,  

 der er fastsat i forbindelse med Danmarks Gasmateriel Prøvnings  

 godkendelse af kontrolinstansen.
 Stk. 3. Kontrolinstansen kan vælge at uddelegere  

 kontroller på forbrugernes installationer til andre virksomheder under  

 forudsætning af Danmarks Gasmateriel Prøvnings godkendelse.  

 Kontrolinstansen opretholder dog sit fulde ansvar for udførelse af alt  

 kontrolarbejde og bedømmelse af resultatet heraf.
Kapitel 3 Udførelse af opgaver § 4. Kontrolinstansers arbejde, jf. denne  

 bekendtgørelse, omfatter:
1)	registrering af virksomhedens data og bedømmelse af, om den  

 af virksomheden anvendte kvalitetsdokumentation modsvarer virksomhedens  

 forretningsgrundlag, 2)	kontrol hos virksomheden af anvendt kvalitetsdokumentation for  

 arbejdet, 3)	udtagning af konkrete installationer til kontrol, 4)	gennemførelse af kontrol på udført installation,  

 og 5)	bedømmelse af den samlede gennemførte  

 kontrol.
 Stk. 2. Kontrolinstansen skal i forbindelse med registrering  

 af ansøgning fra en virksomhed sikre sig, at der forefindes en  

 specifik beskrivelse af virksomhedens forretningsgrundlag, som danner rammen  

 for de efterfølgende kontroller.
 Stk. 3. Kontrolinstansen skal inden for 12 måneder efter  

 ansøgning verificere, at virksomheden anvender det omfang af  

 kvalitetsdokumentation, der kræves i henhold til de særlige  

 bekendtgørelser om henholdsvis udførelse af VVS-virksomhed og  

 kloakvirksomhed.
 Stk. 4. Kontrolinstansen udpeger én installation til  

 installationskontrol på stedet på grundlag af opgørelser  

 fra virksomheden over installationsarbejder, herunder igangværende,  

 ikke færdigmeldte arbejder.
Stk. 5. Inden for en periode på 12 måneder efter  

 ansøgning skal kontrolinstansen gennemføre mindst ét  

 kontrolbesøg i virksomheden og gennemføre mindst én  

 kontrol på et udvalgt installationsarbejde, udført af  

 virksomheden.
Kontrolbesøget i virksomheden skal ved stikprøver  

 verificere, om virksomhedens kvalitetsdokumentation er tilstrækkelig og  

 generelt afspejler korrekt udført arbejde.
Installationskontrollen  

 skal omfatte kvalitetsdokumentation for den udvalgte installation og en  

 inspektion på stedet, hvor det verificeres, om arbejdet er  

 udført i overensstemmelse med gældende love og bestemmelser,  

 herunder bestemmelser og normer, der indeholdes i eller henvises til i  

 Bygningsreglementet, og bestemmelser udstedt i medfør af lov om  

 vandforsyning eller lov om miljøbeskyttelse.
Såfremt  

 installationskontrollen afslører væsentlige fejl og mangler,  

 udtages endnu en installation til kontrol.
 Stk. 6. Kontrolinstansen skal efter den første  

 udførte kontrol i virksomheden udføre samme kontrol som  

 anført i stk. 5 med intervaller, der ikke overstiger 24  

 måneder.
 Stk. 7. Resultatet af kontrolinstansens kontrol samles i en  

 inspektionsrapport, der forsynes med påtegning af kontrolinstansen som  

 godkendt eller ikke godkendt.
 § 5. Kontrolinstanser skal udføre deres  

 opgaver i overensstemmelse med det af Danmarks Gasmateriel Prøvning  

 godkendte kvalitetsstyringssystem, jf. § 8.
 § 6. Kontrolinstanser skal etablere og  

 vedligeholde et registreringssystem, der viser de udførte opgaver,  

 resultatet heraf, og at kontrolinstansens kvalitetsstyringssystem er blevet  

 fulgt.
 Stk. 2. Inspektionsrapporter skal efter anmodning stilles til  

 rådighed for Danmarks Gasmateriel Prøvning.
 § 7. Kontrolinstanser skal løbende give  

 Danmarks Gasmateriel Prøvning oplysninger om resultatet af den  

 gennemførte kontrol.
 Stk. 2. Såfremt kontrolinstansen ikke kan godkende  

 resultatet af den udførte kontrol, kan Danmarks Gasmateriel  

 Prøvning beslutte, at der skal gennemføres flere kontroller af  

 den berørte virksomhed.
Kapitel 4 Kvalitetsstyringssystemet § 8. Kontrolinstanser skal have opbygget et  

 kvalitetsstyringssystem, der skal sikre kvaliteten af arbejdet og  

 kontrolinstansernes korrekte varetagelse af de opgaver, Danmarks Gasmateriel  

 Prøvning har bemyndiget kontrolinstanserne til at varetage.
Stk. 2. Kvalitetsstyringssystemet skal dokumenteres i form af  

 en manual eller en samling af dokumenter, der på systematisk og  

 overskuelig måde redegør for forholdsregler, procedurer og  

 instruktioner.
Kvalitetsstyringssystemet skal primært indeholde en  

 fyldestgørende beskrivelse af:
 1)	Kvalitetsmålsætninger og organisationsstruktur samt  

 ledelsesansvar og -beføjelser med hensyn til kvaliteten af  

 kontrolinstansens aktiviteter.
 2)	Procedurer og instruktioner vedrørende alle aktiviteter,  

 teknikker og acceptkriterier vedrørende kontrolarbejder, der blandt  

 andet omfatter:
a)	bedømmelse af om virksomhedens kvalitetsdokumentation  

 modsvarer virksomhedens forretningsgrundlag, b)	gennemførelse af kontrol i virksomheden, c)	udtagning af stikprøve til installationskontrol, d)	gennemførelse af installationskontrol på stedet, e)	bedømmelse af resultatet af de udførte  

 kontroller.
 3)	Kvalitetsplanlægning, herunder beskrivelse af de metoder og  

 bedømmelser, der skal udføres som led i de konkrete procedurer  

 og instruktioner.
 4)	Procedurer for indkøb, kalibrering og anvendelse af  

 måle- og prøveudstyr.
 5)	Procedurer til sikring af medarbejdernes kvalifikationer.
 6)	Procedure til sikring af kvaliteten af eventuelle  

 underleverandørers ydelser.
 7)	Kvalitetsregistre, herunder inspektionsrapporter samt register over  

 gældende myndighedskrav og over personalets kvalifikationer.
 8)	Procedure for behandling af afvigelser og korrigerende  

 handlinger.
 9)	Hvordan det efterprøves, at kvalitetsstyringssystemet  

 fungerer effektivt.
 10)	Procedure for behandling af klagesager.
Kapitel 5 Bemyndigelse (godkendelse) af kontrolinstanser § 9. Danmarks Gasmateriel Prøvnings  

 bemyndigelser efter § 1 sker i form af en godkendelse af  

 kontrolinstansen på baggrund af en vurdering af kontrolinstansens  

 opfyldelse af bestemmelserne i denne bekendtgørelse.
 Stk. 2. Godkendelse af kontrolinstansers  

 kvalitetsstyringssystemer kan helt eller delvist bygge på et godkendt  

 kvalitetsstyringssystem fra et anerkendt certificeringsorgan eller en  

 akkrediteret virksomhed som certificeringsorgan for  

 kvalitetsstyringssystemer.
 Stk. 3. Danmarks Gasmateriel Prøvning udsteder et  

 godkendelsesbevis til kontrolinstanserne, der anfører omfanget af  

 kontrolinstansernes arbejde og vilkårene herfor.
 § 10. Danmarks Gasmateriel Prøvning  

 foretager periodevise efterprøvninger af kontrolinstansernes  

 arbejde.
 § 11. Såfremt en kontrolinstans ikke  

 opfylder forpligtelserne i henhold til godkendelsesvilkårene og denne  

 bekendtgørelse, kan Danmarks Gasmateriel Prøvning trække  

 bemyndigelsen (godkendelsen) som kontrolinstans tilbage.
Kapitel 6 Forskellige bestemmelser og ikrafttrædelse § 12. Kontrolinstanser er berettiget til at  

 kræve betaling for deres arbejde af de ansøgende  

 virksomheder.
 § 13. Danmarks Gasmateriel Prøvning kan  

 kræve betaling for afholdte omkostninger i forbindelse med godkendelse  

 og efterprøvning af kontrolinstanser.
 § 14. Denne bekendtgørelse træder i kraft den 13.  

 april 2002.
