I forbindelse med overtagelse af en landbrugsejendom var overtageren  

 indtrådt i rettigheder og forpligtelser over for et andelsmejeri.
Ved  

 mejeriets likvidation knap 3 år senere blev til andelshaverne udbetalt et  

 provenu, baseret på 10 års medlemsskab.
Overtageren af ejendommen blev alene  

 anset for skattepligtig af 3/10 af provenuet, selv om han ikke havde været  

 medlem i 3 år.
 Gårdejer A klagede over, at de stedlige skattemyndigheder havde forhøjet  

 hans selvangivne indkomst for 1984 med 14.042 kr.
Det var oplyst, at klageren i august 1981 havde overtaget en  

 landbrugsejendom efter sin fader og som led heri var indtrådt i faderens  

 rettigheder og forpligtelser over for andelsselskabet X Andelsmejeri.
Ved  

 mejeriets likvidation i juli 1984 havde klageren modtaget et  

 likvidationsprovenu på 14.042 kr., baseret på i alt 10 års medlemsskab.
Heraf  

 lå knap 3 år inden for klagerens tid som ejer af ejendommen, resten i  

 faderens tid.
 Den påklagede ansættelse beroede på, at de stedlige skattemyndigheder i  

 medfør af bestemmelsen i aktieavancebeskatningslovens § 1, stk. 3, jf. § 2,  

 havde anset klageren for skattepligtig af dette likvidationsprovenu.  

 Myndighederne havde til støtte herfor henvist til, at klageren ikke havde  

 været ejer af ejendommen og dermed heller ikke personligt havde været medlem  

 af andelsselskabet i mindst 3 år, da udlodningen af likvidationsprovenuet  

 fandt sted.
 Klagerens revisor påstod principalt, at klageren ikke var skattepligtig af  

 provenuet, subsidiært at han alene kunne beskattes af 3/10 af beløbet,  

 svarende til den del af den samlede medlemsperiode, hvori klageren havde  

 været ejer af ejendommen.
To retsmedlemmer fandt, at klageren med købesummen for ejendommen måtte  

 anses for også at have ydet et vederlag for retten til at oppebære et  

 eventuelt likvidationsprovenu fra rnejeriet, svarende til, hvad denne ret  

 måtte antages at have været værd på overtagelsestidspunktet.
I mangel af  

 anden opgørelsesform kunne dette passende sættes til 7/10 af udlodningen ved  

 likvidationen.
Disse medlemmer voterede følgelig for alene at anse klageren  

 for skattepligtig af 3/10 af udlodningen, eller 4.213 kr., hvilket ville føre  

 til en nedsættelse af ansættelsen med 9.829 kr.
Et retsmedlem (retsformanden) fandt, at klageren måtte være skattepligtig  

 af det fulde provenu i medfør af den af myndighederne anførte lovbestemmelse,  

 idet der ikke ved hans overtagelse af ejendommen var fastsat noget særskilt  

 vederlag for hans indtræden i faderens stilling.
Hans anskaffelsessum for  

 retten til at blive lodtagen ved likvidation var derfor 0, og hele beløbet  

 måtte derfor komme til beskatning hos ham.
Dette retsmedlem voterede således  

 for at stadfæste ansættelsen.
 Der blev truffet afgørelse efter flertallet, og den påklagede ansættelse  

 blev følgelig nedsat med 9.829 kr.
 LV 1987, K 3.1.
