 1. Ved lov nr. 235 af 8. juni 1979 om midlertidig  

 offentlig støtte til almennyttigt boligbyggeri og statsstøttede kollegier er  

 i kapitel 3, §§ 13-16, givet regler om støtte til nedbringelse af lejen i  

 enkeltværelser i almennyttigt boligbyggeri, som forbeholdes unge under  

 uddannelse og andre unge med særligt behov derfor, og som udlejes efter  

 retningslinier, der tager hensyn til de boligsøgendes uddannelsesmæssige,  

 økonomiske og sociale forhold.
 Kommunalbestyrelsen kan fastsætte regler om udlejningen, jfr. § 13, stk.  

 2.
 Loven er optaget som bilag 1 til dette cirkulære (side 6).
Hovedpunkter om driftssikring 2. Hovedindholdet i de nye regler er følgende:
a.
Der kan ydes et årligt tilskud - driftssikring - til nedbringelse af  

 lejen i visse enkeltværelser i almennyttigt boligbyggeri.
Driftssikring til  

 enkeltværelser fastsættes med udgangspunkt i den rimelige årlige leje og de  

 årlige driftsudgifter i 1979. Kun enkeltværelser taget i brug før 1. januar  

 1980 kan komme i betragtning ved tildeling af driftssikring.
Beregning af  

 første års driftssikring og udbetalingens påbegyndelse kan ske indtil  

 udgangen af 1980 og første gang med virkning fra 1. januar 1980.
 Driftssikring til enkeltværelser i almennyttigt boligbyggeri kan kun ydes  

 til værelser, der er forbeholdt unge under uddannelse eller andre unge med  

 særligt behov herfor.
b.
Driftssikringen aftrappes hvert år pr. 1. januar, første gang med  

 virkning for 1981, således at lejestigningen som følge heraf ikke bliver mere  

 end 75 pct. af stigningerne i det almindelige prisniveau eller af  

 stigningerne - såfremt disse måtte være lavere - i den maksimale  

 stipendieydelse fra Statens Uddannelsesstøtte.
c.
Driftssikringen ydes og administreres af de kommuner, hvor  

 enkeltværelserne er beliggende.
Af kommunernes udgifter til driftssikring til  

 enkeltværelser refunderer staten 2/3.
d.
For kommuner i hovedstadsområdet fordeles halvdelen af kommunernes  

 udgifter til driftssikring til enkeltværelser efter reglerne i § 21, stk. 3,  

 i lov om boligsikring.
Hvilke værelser? 3. Udvælgelsen af de værelser, der kan komme i  

 betragtning til driftssikring, sker i første omgang i et samarbejde mellem  

 vedkommende boligselskab og kommunen.
 Boligselskabet må her ved en gennemgang af værelserne nå frem til en  

 indstilling til kommunalbestyrelsen, dels om antallet af værelser, der ønskes  

 støttet med driftssikring, dels om driftssikringens størrelse.
 Ved udvælgelsen af værelserne må følgende forhold tages i betragtning:
a.
Kun egentlige enkeltværelser kan opnå støtte.
Et-værelses lejligheder  

 med selvstændigt køkken eller kogeniche, hvor der er mulighed for  

 boligsikring, kan ikke få driftssikring.
b.
Værelser, der er del af en lejlighed og fremudlejes af lejeren af  

 denne, kan ikke komme i betragtning.
Kun værelser, der er godkendt indrettet  

 med selvstændig udleje for øje, har mulighed for at få del i støtten.
c.
Værelser, der udlejes gennem Landsforeningen Ungbo og andre  

 institutioner med sociale eller almennyttige formål, som fremlejer sådanne  

 værelser, kan kun få driftssikring, såfremt institutionen underkastes tilsyn  

 med driften af disse værelser fra den pågældende kommune efter reglerne for  

 almennyttige boligselskaber.
Der gælder her særlige regler for  

 driftssikringens beregning og udbetaling, jfr. punkt 4 og 5.
d.
Det er ifølge lovens § 13, stk. 2, en betingelse, at værelset alene kan  

 udlejes til unge under uddannelse og andre unge med et særligt behov derfor.  

 Værelset skal endvidere udlejes efter retningslinier, der tager hensyn til de  

 boligsøgendes uddannelsesmæssige, økonomiske og sociale forhold.
Ifølge loven  

 kan kommunalbestyrelsen fastsætte nærmere regler herom.
Dette svarer til,  

 hvad der gælder for udlejningen af de kollegieboliger, der er opført med  

 statsstøtte siden 1963. Om udlejningen af disse kollegieboliger og  

 tilrettelæggelse af en eventuel særlig indstillingsvirksomhed for boliger,  

 der forbeholdes uddannelsessøgende m. v., er hovedretningslinierne givet i  

 boligministeriets cirkulære af 2. februar 1978 om statsstøttede kollegier.
De  

 afsnit af dette cirkulære, der også finder anvendelse for de her omhandlede  

 enkeltværelser, er optaget som bilag 2 til nærværende cirkulære (side 10).
Værelserne kan også udlejes til andre unge med et særligt behov derfor.  

 Ved afgørelsen af, om et sådant behov er til stede, må den pågældendes  

 sociale og økonomiske forhold vurderes under eet.
Også her vil i  

 almindelighed kunne anvendes de kriterier af social og økonomisk karakter,  

 som gælder for uddannelsessøgende.
Der kan dog i det enkelte tilfælde være  

 behov for, at kommunen foretager en mere indgående vurdering af, i hvilket  

 omfang den unges problemer kan afhjælpes ved at få bolig i et værelse som her  

 omhandlet, eller om anden social bistand kan sættes ind med bedre virkning.
 Hvor kommunalbestyrelsen udnytter sin adgang til at fastsætte nærmere  

 retningslinier for udlejningen af værelserne, må de ovenfor anførte  

 retningslinier være udgangspunktet.
 Selve udlejningen af værelserne foretages som hidtil af boligselskabet,  

 afdelingen eller institutioner som nævnt under c.
e.
Også i almennyttigt byggeri, der får tildelt driftssikring efter  

 reglerne i kapitel 2 i loven om midlertidig offentlig støtte til almennyttigt  

 boligbyggeri og statsstøttede kollegier, vil der kunne forekomme  

 enkeltværelser, som det er rimeligt at forbeholde særskilt for unge under  

 uddannelse og andre unge med et særligt behov for sådanne værelser.
Her  

 forudsættes det imidlertid, at denne kapitel enkeltværelser i afdelingen  

 tilgode i forhold til lokaliteternes indbyrdes værdi.
Såfremt der herudover  

 er behov for driftssikring efter kapitel 3 til særligt forbeholdte værelser,  

 fastsættes denne støtte efter reglerne herom i dette cirkulære.
 Såfremt der således skønnes at være behov for, at værelserne eller nogle  

 af disse forbeholdes for uddannelsessøgende m. fl., skal udvælgelsen af disse  

 særligt forbeholdte værelser ske efter samme retningslinier, som gælder for  

 det øvrige almennyttige byggeri, jfr. punkt d ovenfor og bilag 2.
 Også disse værelser udvælges således i samarbejde mellem boligselskabet og  

 kommunen, som afgiver indstilling til boligstyrelsen om værelsernes antal og  

 leje samt kapitel grundlag heraf afgørelse om størrelsen af denne særlige  

 driftssikring.
Beregning og ydelse af driftssikring 4. Ansøgning om driftssikring udarbejdes på særlig  

 blanket af et almennyttigt boligselskab eller en almennyttig institution,  

 jfr. punkt 3 c, og bilægges årsregnskab for den senest forløbne  

 regnskabsperiode for afdelingen eller gruppen af enkeltværelser samt  

 afdelingens eller værelsesgruppens driftsbudget for 1979 og 1980. Budget  

 udarbejdes efter retningslinierne i boligministeriets cirkulære af 24. juni  

 1975 om de almennyttige boligselskabers økonomi m. v. med speciel angivelse  

 af eventuelle udgifter til sociale formål og lignende, f. eks. løn til  

 socialmedarbejder og udgifter til fritidsarrangementer.
Fordelingen af  

 afdelingens driftsudgifter på disse værelser og de øvrige beboelseslejemål må  

 ikke fravige princippet i punkt 4 i cirkulæret af 24. juni 1975, hvorefter  

 fordelingen af lejen skal ske under hensyn til boligernes indbyrdes værdi.  

 Her skal altså den forholdsmæssige fordeling af driftsudgifterne på de  

 forskellige typer af lejemål, som er lagt til grund i tidligere budgetter og  

 regnskaber, fortsat anvendes.
Materialet tillige med oplysninger om lejens  

 størrelse - herunder varslede lejeforhøjelser - indsendes til kommunen senest  

 den 1. maj 1980.
 5. Kommunen foretager til brug for afgørelsen af, om  

 de pågældende enkeltværelser fra 1. januar 1980 har behov for driftssikring,  

 en vurdering af den rimelige leje i 1979 under hensyn til værelsernes  

 beliggenhed, størrelse, udstyr og øvrige kvaliteter, udlejningssituationen og  

 lejeniveauet for tilsvarende værelser i det pågældende område.
 I boligstyrelsens cirkulære af 26. juni 1979 om midlertidig offentlig  

 støtte til visse kollegier (dækning af underskud og driftssikring) er det i  

 punkt 11 anført, at driftssikring til kollegieværelser ikke kan ventes ydet,  

 såfremt den nødvendige leje i 1979 for at opnå balance på driften  

 (balancelejen) ikke vil overstige 470-490 kr. månedlig for et kollegieværelse  

 uden for hovedstadsområdet og 480-505 kr. i hovedstadsområdet.
Disse lejebeløb refererer til nyere kollegieværelser, som normalt har et  

 nettoareal på 12 m2, hvortil kommer eget toilet med håndvask og bad samt en  

 forstue med garderobeskab.
Der er fælles spisekøkken for ca. 15 værelser, og  

 det samlede bruttoareal for en kollegieenhed incl. andel i spisekøkken,  

 fællesrum til fritid m. v., rengøringsrum, gangdepot, telefonboks og andet  

 fællesareal ligger normalt på 28 m2. I huslejen er includeret betaling for  

 el, varme og møblering.
Ved skønnet over den i 1979 rimelige leje i de særligt forbeholdte  

 enkeltværelser i det almennyttige byggeri må disse retningslinier for  

 kollegieværelser, der giver et vist fingerpeg om lejen pr. m2  

 bruttoetageareal, tages som udgangspunkt, således at der foretages de  

 fornødne justeringer som følge af forskelle i f. eks. rumstørrelser og  

 faciliteter.
Den »rimelige 1979-leje« kan ikke omfatte betaling for  

 sociale ydelser i forbindelse med lejemålet.
Som grundlag for indstillingen til boligstyrelsen om driftssikring til  

 visse enkeltværelser foretages ligeledes en vurdering af hver enkelt  

 afdelings eller værelsesgruppes driftsudgifter for 1979, herunder - ud fra en  

 konkret vurdering - passende henlæggelser til hovedistandsættelse og  

 fornyelse af tekniske installationer, jfr. § 10 i boligministeriets  

 bekendtgørelse af 24. april 1975 om almennyttig boligvirksomhed.
Stigninger i  

 udgifterne til energiforsyning siden varmesæsonen 1978/79 kan dog ikke  

 medtages i beregningerne.
Såfremt enkeltværelserne i en afdeling - eller en del heraf - udlejes  

 samlet til en almennyttig institution som f. eks.
Landsforeningen Ungbo, der  

 forestår videreudlejningen af de enkelte værelser, skal den samlede leje  

 herfor vurderes i forhold til pågældende afdelings samlede lejeindtægter og  

 gennemsnitlige leje pr. m2 bruttoetageareal sammenholdt med afdelingens  

 udgifter.
Det samme gælder afdelinger, der får driftssikring efter lovens  

 kapitel 2, jfr. punkt 3 e.
 Driftssikringen udgør forskellen i 1979 mellem den rimelige leje og  

 driftsudgifterne for enkeltværelserne - bortset fra ekstraordinære udgifter  

 til energiforsyning, udgifter til sociale formål og lignende.
6. Ansøgningsmaterialet sendes inden den 1. juli 1980  

 til boligstyrelsen.
Boligstyrelsen træffer på grundlag af en forhandling med  

 Boligselskabernes Landsbyggefond afgørelse om en fastlæggelse af den samlede  

 endelige ramme for udgiften til driftssikring efter dette cirkulære samt den  

 rimelige leje og dermed det endelige driftssikringsbeløb for 1980, senest den  

 1. november 1980.
 7. Det understreges, at fortsat modtagelse af  

 driftssikring selvsagt har til forudsætning, at kommunen som tilsynsmyndighed  

 påser, at de fremtidige lejeforhøjelser vil være tilstrækkelige til at sikre  

 en forsvarlig drift.
8. Såfremt et enkeltværelse, der er forbeholdt for  

 unge under uddannelse eller andre unge med et særligt behov herfor, ikke  

 længere udlejes til dette formål, påhviler det boligselskabet omgående at  

 indberette dette til kommunen.
Der kan ikke længere ydes driftssikring til  

 værelset, og kommunen må sørge for, at udbetaling heraf bringes til ophør.
 9. Såfremt driftssikring ydes til en del af i øvrigt  

 ens enkeltværelser, f. eks. 5 værelser ud af 10, hvor lejen - før  

 driftssikring - er den samme, er udlejning til uddannelsessøgende m. fl. med  

 ret til driftssikring ikke nødvendigvis bundet til de samme 5 værelser, men  

 kan skifte til andre af de 10 værelser, blot det samlede antal ikke  

 overstiger 5.
Aftrapning af driftssikring 10. Driftssikringen aftrappes hvert år pr. 1. januar,  

 første gang 1. januar 1981. Grundbeløbet (basisbeløbet), hvoraf aftrapningen  

 beregnes, er nettoudgiften i 1979 til prioritetsydelser, d. v. s.  

 prioritetsydelserne i 1979 beregnet forholdsmæssigt efter m2 bruttoetageareal  

 fratrukket den med basis i 1979 og for 1980 bevilgede driftssikring.  

 Reguleringsfaktoren, er den procentsats, der skal lægges til grund ved  

 aftrapningen.
 Aftrapningen fastsættes til 3/4 af den procentvise stigning i  

 juli-reguleringspristallet, jfr. lov om beregning af reguleringspristallet,  

 eller stigning i den maksimale stipendieydelse fra Statens Uddannelsesstøtte,  

 idet den mindste procentvise stigning anvendes.
Så snart reguleringspristallet for juli foreligger, kan driftssikringen  

 for nærmest efterfølgende år fastsættes.
Såfremt stigningen heri er mindre  

 end i den ovenfor anførte stipendiestøtte, der hvert år i februar kan  

 beregnes på grundlag af undervisningsministeriets oplysninger om det kommende  

 undervisningsårs stipendiesatser, fastsættes reguleringsfaktoren på grundlag  

 heraf.
Reguleringsfaktoren og aftrapningen af driftssikringer pr. hvert års  

 1. januar beregnes af Kongeriget Danmarks Hypotekbank og Finansforvaltning.  

 Resultatet af beregningen skal meddeles kommunerne og boligselskaberne eller  

 institutionerne inden 15. september forud for den pågældende januar.
For 1981  

 fastsættes reguleringsfaktoren og beregnes aftrapningen dog af boligstyrelsen  

 i forbindelse med fastsættelsen og udbetalingen af driftssikring for 1980.
 11. For enkeltværelser, der modtager driftssikring  

 efter lovens § 14, vil aftrapning af rentesikring ske som for den øvrige  

 afdeling i boligselskabet.
Udbetaling af driftssikring 12. Driftssikring udbetales af den kommune, hvori  

 enkeltværelserne er beliggende, kvartalsvis bagud pr. 31. marts, 30. juni,  

 30. september og 31. december.
Første udbetaling foretages ved det kvartals  

 udløb, hvori ansøgningen er færdigbehandlet.
13. Af kommunernes udgift til driftssikring refunderer  

 staten 2/3. Udbetalingen til kommunerne foretages af Kongeriget Danmarks  

 Hypotekbank og Finansforvaltning a conto kvartalsvis bagud.
Endelig afregning  

 sker på grundlag af en opgørelse af den enkelte kommunes udgift.
Opgørelsen  

 indsendes med underskrift af borgmesteren og den ansvarlige leder af  

 kommunens revision til Kongeriget Danmarks Hypotekbank og Finansforvaltning,  

 Landgreven 4, 1301 København K, inden den 15. januar efter udløbet af  

 udbetalingsåret.
 14. Efter lovens § 1, stk. 4, skal halvdelen af lån  

 eller tilskud, som kommunerne i hovedstadsområdet yder, fordeles efter  

 reglerne i § 21, stk. 3, i lov nr. 241 af 8. juni 1979 om boligsikring.  

 Herefter fastsættes den enkelte kommunes andel i forhold til kommunens andel  

 i hovedstadsområdekommunernes skattepligtige indkomster for personer, således  

 som disse indkomster er opgjort i henhold til lovgivningen om kommunal  

 udligning i indkomståret forud for det finansår, fordelingen vedrører.
Fordelingen foretages af Kongeriget Danmarks Hypotekbank og  

 Finansforvaltning, der samtidig tilvejebringer de nødvendige oplysninger om  

 de skattepligtige indkomster i de enkelte kommuner.
Resultatet af fordelingen  

 indgår så vidt muligt i den endelige afregning med den enkelte kommune.
15. Driftssikring kan ikke bevilges, og udbetaling  

 heraf vil blive standset, såfremt særlige forhold i enkeltværelsesgruppen  

 giver anledning hertil, f. eks. i tilfælde af huslejeboykot eller anden  

 beboervægring imod huslejebetaling.
Det påhviler boligselskabet eller den  

 institution, som forestår videreudlejningen, straks at afgive indberetning  

 til kommunen, såfremt sådanne forhold konstateres.
 16. Driftssikring kan nedsættes eller bortfalde efter  

 boligstyrelsens nærmere bestemmelse, såfremt afdelingens eller  

 værelsesgruppens økonomi forbedres, eller ændrede forhold i øvrigt taler  

 herfor, herunder at der indtræder en stigning i det almindelige lejeniveau.
Boligstyrelsen, den 7. december 1979 AXEL G.
POULSEN /Jørgen Volsing Bilag 1 Lov nr. 235 af 8. juni 1979 om midlertidig offentlig støtte til  

 almennyttigt boligbyggeri og statsstøttede kollegier Midlertidig driftsstøtte til almennyttigt  

 boligbyggeri § 1.  Boligselskabernes Landsbyggefond kan efter  

 reglerne i dette kapitel yde lån til almennyttige boligselskaber til  

 afhjælpning af væsentlige udlejningsvanskeligheder til almennyttigt  

 boligbyggeri i de første år efter ibrugtagelsen.
 Stk. 2.  En kommune kan efter reglerne i dette kapitel  

 yde lån til enten låndsbyggefonden til videre udlån til almennyttige  

 boligselskaber inden for kommunernes område eller til boligselskaberne.
 Stk. 3.  Kommunalbestyrelsen kan tillade, at de gældende  

 regler for udlejning af lejligheder i almennyttigt boligbyggeri midlertidigt  

 fraviges for at imødegå væsentlige udlejningsvanskeligheder.
 Stk. 4.  Halvdelen af lån eller tilskud, som kommmunerne  

 i hovedstadsområdet yder i medfør af denne lov, fordeles efter reglerne i §  

 21, stk. 3, i lov om boligsikring.
 Stk. 5.  Boligministeren kan i hvert af finansårene 1980  

 og 1981 yde statslån på indtil 8 mill. kr. til landsbyggefonden til videre  

 udlån efter stk. 1.
§ 2.  Lån kan ydes til byggeri, der er taget i brug,  

 og hvor der efter landsbyggefondens skøn er konstateret væsentlige  

 udlejningsvanskeligheder.
Fonden kan endvidere med boligministeren tilladelse  

 yde lån i særlige tilfælde, hvor der efter fondens skøn må forudses alvorlige  

 udlejningsvanskeligheder.
Stk. 2.  Lån kan ydes til § 3.  Lån kan kun ydes til byggeri, hvortil der er  

 bevilget rentesikring.
 Stk. 2.  Lån efter § 2, skt. 2, nr. 1, kan endvidere kun  

 ydes i forhold til antallet af lejligheder med 3 eller flere beboelsesrum og  

 kun med så stort beløb or for så langt et tidsrum, som det skønnes nødvendigt  

 til at imødegå udlejningsvanskelighederne.
 § 4.  Lån efter § 2, stk. 2, sikres ved pantebrev, der  

 tinglyses på ejendommen senest ved udbetaling af sidste lånerate.
 Stk. 2.  Lånet kan henstå afdragsfrit i 10 år fra sidste  

 lånerates udbetaling, hvorefter det tilbagebetales i løbet af højst 10 år.  

 Såfremt den heraf følgende lejestigning bringer lejren i den pågældende  

 byggeri i misforhold til lejeniveauet i nybyggeriet, kan disse tidsfrister  

 efter boligministerens bestemmelse forlænges i det omfang, det skønnes  

 fornøden til imødegåelse heraf.
Stk. 3.  Lånet forrentes med 5 1/2 pct. p.a. fra  

 tidspunktet for tilbagebetalingens påbegyndelse.
Långiver kan bestemme, at  

 rentebetalingen først sker, når lånet er tilbagebetalt.
 Stk. 4.  Långiver skal over for låntageren betinge sig,  

 at der med mindst 1/2 års varsel skal påbegyndes tilbagebetaling tidligere  

 end forudsat i stk. 2, såfremt ejendommens økonomi forbedres eller kan  

 forbedres ved omprioritering, eller ændrede forhold for byggeriet taler  

 derfor, herunder at der indtræder en stigning i lejeniveauet i nybyggeriet.  

 Långiver skal endvidere betinge sig adgang til, såfremt forholdene gør det  

 rimeligt, at stille krav om rentetilskrivning rimeligt, skal långiver første  

 gang optage til overvejelse senest 5 år efter sidste lånerates udbetaling.
Stk. 5.  Uanset stk. 2-4 kan lån efter § 2, stk. 2, nr.  

 2, henstå rente- og afdragsfrit uden tidsbegrænsning.
Lånet skal dog kunne  

 forlanges forrentet og afdraget efter långivers nærmere bestemmelse under de  

 i § 4, stk. 4, 1. pkt., nævnte vilkår.
Driftssikring til visse almennyttige  

 byggerier § 5.  Boligselskabernes Landsbyggefond kan med  

 boligministerens tilladelse i særlige tilfælde yde driftssikring til  

 almennyttigt byggeri, som har modtaget støtte til almennyttigt boligbyggeri.  

 Driftssikring kan ydes med virkning fra den 1. januar 1980 som et årligt  

 tilskud til nedbringelse af ejensommens kapitaludgifter.
 Stk. 2.  Udbetaling af driftssikring sker kvartalsvis  

 bagud pr. 31. marts, 30. juni, 30. september og 31. december.
§ 6.  Driftssikringen beregnes på grundlag af et  

 driftsbudget for ejendommen for 1980. På budgettet medtages alle påregnede  

 rimelige driftsudgifter, herunder passende henlæggelser til  

 hovedistandsættelse og fornyelse af tekniske installationer.
Driftssikringen  

 kan højstudgøre forskellen mellem de samlede påregnede nødvendige  

 driftsudgifter for 1980 og den rimelige lejeindtægt, således som denne  

 fastsættes under hensyn til ejendommens beliggenhed, kvalitet,  

 udlejningssituation m.v.
 Stk. 2.  Driftssikringen aftrappes hvert år pr. 1.  

 januar, første gang i 1981. Det årlige aftrapningsbeløb beregnes efter  

 reglerne om aftrapning af rentesikring i §§ 46-46 b i lov om boligbyggeri.
 Stk. 3.  Aftrapningen af rentesikring stilles i bero, så  

 længe der ydes driftssikring.
Stk. 4.  I det sidste år, hvor der ydes driftssikring,  

 anvendes den del af aftrapningsbeløbet, som ikke medgår til endelig afvikling  

 af driftssikringen, til nedsættelse af rentesikringen.
Rentesikringen  

 aftrappes herefter hvert år pr. 1. januar efter reglerne i §§ 46-46 b i lov  

 om boligbyggeri.
Aftrapningen sker med udgangspunkt i basisrenten for  

 byggeriet, således som denne er fremskrevet ved den seneste aftrapning af  

 driftssikringen.
 Stk. 5.  Landsbyggefonden beregner den årlige aftrapning  

 af driftssikringen efter nærmere af boligministeren fastsatte regler.
§ 7.  Staten dækker halvdelen af landsbyggefondens  

 udgifter til driftssikring.
Den anden halvdel udredes af kommunen og  

 landsbyggefonden, hver med en fjerdedel.
 § 8.  Driftssikringen kan nedsættes eller bortfalde  

 efter boligministerens nærmere bestemmelse, såfremt byggeriets økonomi  

 forbedres eller ændrede forhold for byggeriet i øvrigt taler derfor, herunder  

 at der indtræder en stigning i det almindelige lejeniveau.
Særlig offentlig støtte til visse kollegier  

 og enkeltværelser i § 9.  Statsstøtte efter dette kapitel kan ydes til  

 kollegier, der er opført efter 1. april 1946 med statsstøtte efter  

 byggestøtte-, kollegiestøtte- eller boligbyggerilovgivningen.
 Stk. 2.  I finansåret 1979 afholdes statens udgifter af  

 bevillingen til lån til tilvejebringelse af kollegier og boliger for unge  

 under uddannelse m.fl.
 § 10.  Boligministeren kan i finansåret 1979 yde  

 statslån til kollegier til hel eller delvis afvikling af væsentlige opsamlede  

 underskud, opgjort efter reglerne i § 11.
 Stk. 2.  En kommune kan i forbindelse med statslån efter  

 stk. 1 yde lån til kollegier i kommunen.
Stk. 3.  Realkreditinstitutter kan i forbindelse med  

 statslån efter stk. 1 af instituttets reserver yde tilskud eller lån mod pant  

 i kollegiers ejendom, såfremt kollegiet som følge af opsamlede  

 driftsunderskud kan befrygtes at blive nødlidende.
Det er en forudsætning, at  

 instituttets støtte sammen med støtte efter stk. 1 og 2 skønnes at kunne  

 skire kolleriets videreførelse som boliger for unge, herunder fortrinsvis  

 unge under uddannelse.
Stk. 4.  Lån efter stk. 1 og 2 er rente- og afdragsfrie.  

 De forfalder til indfrielse ved ejerskifte eller ejendommens overgang til  

 anden anvendelse.
Lån efter stk. 3 ydes som annuitetslån.
De er rente og  

 afdragsfrie i højst 10 år; derefter forrentes de med 6 pct. p.a. og afvikles  

 med halvårlige ydelser over højst 15 år.
 § 11.  Hvor støtte ønskes efter § 11, udarbejder  

 kollegieinstitutionens bestyrelse en statusopgørelse, der viser, om der ved  

 udgangen af 1978 er opsamlet driftsunderskud, og som tillige indeholder  

 rimelige, fornødne beløb til opretning af institutionens økonomi bl.a. med  

 hensyn til henlæggelser til hovedistandsættelse m.v., afhjælpning af  

 bygningsmangler o.lign.
 Stk. 2.  Såfremt lejen i kollegiet først efter 1. januar  

 1979 når op på den rimelige leje efter § 13, medtages i statusopgørelsen det  

 underskudsbeløb, som skønnes at ville følge heraf i 1979.
 Stk. 3.  Boligministeren fastsætter de nærmere  

 retningslinjer for opgørelse af kapitalbehovene efter stk. 1 og 2.
 § 12.  Til kollegier, der er opført med støtte som  

 nævnt i § 9, stk. 1, yder den kommune og amtskommune, hvori kollegiet er  

 beliggende, hvert år et tilskud, der svarer til størrelsen af den kommunale  

 og amtskommunale grundskyld, som kollegiet betaler.
§ 13.  For hvert kollegium fastsættes en rimelig leje  

 for kollegiets boliger under hensyn til disses beliggenhed, størrelse,  

 kvalitet, indretning og udstyr samt i forhold til de uddannelsessøgendes  

 gennemsnitlige betalingsevne.
Den gældende leje for kollegiet bringes i  

 overensstemmelse hermed i 1979.
Stk. 2.  På samme måde kan der efter boligministerens  

 nærmere bestemmelse fastsættes en rimelig leje for enkeltværelser i  

 almennyttigt boligbyggeri, som forbeholdes for unge under uddannelse og andre  

 unge med et særligt behov derfor, og som udlejes efter retningslinjer, der  

 tager hensyn til de boligsøgendes uddannelsesmæssige, økonomiske og sociale  

 forhold.
Kommunalbestyrelsen kan fastsætte regler om udlejningen.
 § 14.  Forskellen i 1979 mellem den rimelige årlige  

 lejeindtægt, jfr. § 13, og de samlede årlige driftsudgifter, herunder beløb  

 til henlæggelser og prioritetsydelser, dækkges efter retningslinjer, der  

 fastsættes af kommunalbestyrelsen kvartalsvis bagud, første gang den 1.  

 oktober 1979 for januar, april og juli kvartaler.
Stk. 2.  Driftssikring efter stk. 1 kan også ydes til de  

 i § 13, stk. 2, nævnte enkeltværelser.
Denne driftssikring skal pågyndes  

 inden udgangen af 1980.
 Stk. 3.  Af kommunens udgifter efter stk. 1 refunderer  

 staten 2/3.
 § 15.  Den rimelige årlige leje reguleres hvert år med  

 virkning fra 1. januar, således at der af kollegiets indtægter, herunder  

 driftssikring, til stadighed kan afholdes samtlige de udgifter, der er  

 forbundet med driften, herunder henlæggelser til vedligeholdelse,  

 hovedinstandsættelse og fornyelse af tekniske installationer, inventar  

 o.lign. samt prioritetsydelser.
§ 16.  Driftssikringen aftrappes hvert år pr. 1.  

 januar, første gang 1. januar 1980, med en procentandel af netteudgiften i  

 1979 til prioritetsydelser.
Procentandelen fastsættes til 75 pct. af den  

 procentvise årlige stigning i priserne, udregnet på grundlag af  

 reguleringspristallet for juli, jfr. lov om beregning af reguleringspristal.
 Stk. 2.  Overstiger den procentvise stigning i  

 reguleringspristallet stigeningen i den maksimale stipendieydelse fra Statens  

 Uddannelsesstøtte, lægges stigningen i stipendieydelsen til grund ved  

 beregning af aftrapningen af driftssikringen.
 § 17.  Driftssikringen efter § 14 kan nedsættes eller  

 bortfalde efter boligministerens nærmere bestemmelse, såfremt kollegiets  

 økonomi forbedres eller ændrede forhold i øvrigt taler derfor, herunder at  

 der indtræder en stigning i det almindelige lejeniveau.
 § 18.  Statsstøtte efter reglerne i dette kapitel kan  

 først ydes, når kollegiets bestyrelse er sammensat i overensstemmelse med §  

 67 i lov om boligbyggeri.
 Forvaltnings- og  

 ikrafttrædelsesbestemmelser m.v.
§ 19.  Den kasse- og regnskabsmæssige forvaltning  

 vedrørende den i henhold til loven ydede statsstøtte udgøres af Kongerigets  

 Danmarks Hypoteksbank og Finansforvaltning.
Nærmere regler herom kan  

 fastsættes af finansministeren efter indstilling af benkens bestyrelse og  

 efter forhandling med boligministeren.
 § 20.  Boligministeren kan bemyndige en styrelse under  

 ministeriet til at udøve de beføjelser, der i denne lov er tillagt  

 ministeren.
 Stk. 2.  Boligministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelserne ikke skal kunne indbringes for  

 ministeren.
§ 21.  Loven træder i kraft ved bekendtgørelse i  

 Lovtidende.
Dog træder kapitel 1, § 1, stk. 1-3, og §§ 2-4 samt kapitel 2  

 først i kraft den 1. januar 1980.
 Stk. 2.  Lov nr. 87 af 29. marts 1972 om midlertidig  

 offentlig støtte til almennyttigt boligbyggeri ophæves den 1. januar 1980.
§ 22.  Loven gælder ikke for Færøerne og Grønland.  

 Bilag 2 Uddrag af boligministeriets cirkulære af 2. februar 1978 om statsstøttede  

 kollegier Kriterierne for udlejning af kollegieboliger 47. Som hidtil skal kollegier opført med støtte efter  

 lov om boligbyggeri og de tidligere kollegielove af 1963 og 1966 være åbne  

 for alle unge under uddannelse.
Dette hovedprincip kan kun fraviges i det  

 omfang, hvor det også hidtil har været tilladt, f. eks. hvor det er stillet  

 som betingelse for større donationer til kollegiets opførelse eller drift, at  

 det forbeholdes bestemte uddannelsesretninger.
Der må i alle tilfælde foretages en vurdering af, hvilke krav der skal  

 stilles til uddannelsen.
Som udgangspunkt kan tages de uddannelser, der  

 berettiger til Statens Uddannelsesstøtte (SU), jfr. lov nr. 113 af 9. april  

 1975 og undervisningsministeriets bekendtgørelse nr. 344 af 22. juni 1976.  

 Det bør ikke kræves, at der rent faktisk oppebæres SU.
Dette skyldes bl. a.,  

 at SU først kan opnås fra det fyldte 18. år og således ikke af f. eks. alle  

 lærlinge og EFG-elever, som også skal kunne bo på kollegium.
Endvidere vil en  

 del uddannelsessøgende have et boligbehov, som bør kunne dækkes på et  

 kollegium, uanset at deres egne eller forældrenes økonomiske forhold  

 udelukker dem fra at få SU.
Der henvises i øvrigt til pkt. 51.
I visse tilfælde vil der kunne opstå behov for - af hensyn til kollegiets  

 økonomi - at udleje boliger til andre end uddannelsessøgende.
Der henvises  

 herom til afsnit 3, pkt. 31.
48. Lovene om støtte til kollegiebyggeri har stedse  

 forudsat, at kollegianerne er unge uddannelsessøgende.
Der bør dog ikke  

 fastsættes egentlige aldersgrænser for retten til kollegiebolig, men der må  

 være mulighed for i alle tilfælde at foretage en samlet vurdering af den  

 boligsøgendes uddannelsesmæssige, økonomiske og sociale forhold, uden at  

 alderen behøver at spille afgørende ind.
49. Ofte vil antallet af boligsøgende overstige  

 antallet af ledige kollegieboliger.
Ved udlejningen må de boligsøgende derfor  

 på grundlag af visse kriterier opstilles i regionale indstillingsudvalg, som  

 blev nedsat efter den tidligere lovgivning, har til brug herfor anvendt  

 pointskalaer, ofte med en meget betydelig differentiering.
Også en mere enkel  

 fremgangsmåde skulle imidlertis kunne give den fornødne sikkerhed for, at  

 boligsøgende med størst behov tilgodeses først.
50. Et væsentligt forhold er ansøgerens aktuelle  

 boligsituation.
Der kan her tages hensyn til den nuværende boligs afstand til  

 uddannelsessted, husleje samt dens areal, sanitære forhold, køkkenfaciliteter  

 og opvarmning.
Er ansøgeren uforskyldt blevet boligløs eller opsagt i sin  

 nuværende bolig, må der lægges afgørende vægt herpå.
51. Også ansøgerens økonomiske forhold må tages i  

 betragtning, således at den økonomisk svagest stillede, alt andet lige, har  

 fortrinsret.
Der bør dog ikke fastsættes nogen egentlig øvre indtægtsgrænse  

 for retten til at bo på kollegium.
Hvor der er ledige boliger, kan i øvrigt  

 kvalificerede ansøgere således ikke afvises med den begrundelse, at de tjener  

 for meget.
52. Ved vurderingen af boligbehovet må der også tages  

 hensyn til ansøgerens sociale forhold.
Der bør således især lægges vægt på  

 fysiske eller psykiske handicaps, som skønnes at kunne lettes ved et  

 kollegieophold.
Også andre sociale forhold, der f. eks. har relation til den  

 nuværende boligsituation, kan tillægges betydning. . . .
 Indstilling til kollegieboligerne.
54. Navnlig i kommuner med flere kollegier kan det  

 være praktisk at etablere en fælles indstilling af ansøgere til  

 kollegieboliger.
Herved gøres det muligt at vurdere alle ansøgere ud fra  

 samme retningslinier og dermed at fordele samtlige boliger mere  

 hensigtsmæssigt.
Endvidere vil der være tale om en service for de  

 uddannelsessøgende, som på et sted og med en ansøgning kan komme i  

 betragtning ved tildelingen af bolig flere steder.
Endelig vil der samtidig  

 være tale om en administrativ lettelse for de enkelte kollegiebestyrelser.
55. Det er overladt til den enkelte kommunalbestyrelse  

 at bestemme, om der skal oprettes en fælles indstillingsvirksomhed til  

 kollegieboliger i kommunen.
Det er ligeledes kommunalbestyrelsen, der  

 bestemmer, hvorledes en eventuel indstillingsvirksomhed skal lægges til  

 rette.
Ved boligbyggeriloven af 1971 gennemførtes hjemmel til nedsættelse af  

 såkaldte regionale indstillingsudvalg.
Sådanne udvalg er nedsat for  

 hovedstadsområdet, Århus kommune, Aalborg kommune, Fyns amt, Sønderborg og  

 Skive.
Kommunalbestyrelserne kan beslutte, at indstillingen fortsat skal  

 foretages på denne måde.
Såfremt der indføres andre ordninger, må man være  

 opmærksom på, at indstillingsudvalgene kan have bindende aftaler med  

 kollegierne, og at en nyordning derfor først kan få virkning efter sådanne  

 aftalers udløb, om fornødent efter opsigelse fra kollegiernes side.
 Gennemføres der ordninger til afløsning af indstillingsudvalgene, bør  

 kommunalbestyrelserne i alle tilfælde sørge for, at der skabes lempelige  

 overgangsordninger for udvalgenes personale.
56. Det vil være hensigtsmæssigt, om  

 kommunalbestyrelserne forhandler nærmere med kollegiebestyrelserne om den  

 fremtidige tilrettelæggelse af indstillingen.
Kommunalbestyrelsen bør  

 herunder - som tilsynsmyndighed - snarest give kollegiebestyrelserne pålæg om  

 ikke at indgå aftaler om indstilling uden først at forelægge disse for  

 kommunalbestyrelsen til godkendelse.
57. Indstillingsvirksomheden kan oprettes fælles for  

 flere kommuner.
Dette vil navnlig være praktisk i områder, hvor kollegier i  

 flere kommuner betjener et fælles opland, især hvor  

 uddannelsesinstitutionerne er lands- eller regiondækkende.
58. En indstillingsvirksomhed vil umiddelbart omfatte  

 de kollegier, hvis vedtægter indeholder en særlig bestemmelse herom.
Dette  

 gælder kollegieinstitutioner, hvis vedtægter er godkendt fra april 1969 og  

 fremefter.
I andre kollegier må kommunalbestyrelsen sørge for den nødvendige  

 ændring af vedtægterne.
Der henvises til normalvedtægterne (bilag 3).
59. I visse områder kan der være behov for en  

 samordnet indsats, der tager sigte på såvel indstilling til kollegieboliger  

 som på anvisning af fremlejede værelser i privat og almennyttigt boligbyggeri  

 samt eventuelt også indstilling til enkeltværlser i det almennyttige byggeri,  

 hvortil uddannelsessøgende og andre unge med særlige behov har fortrinsret.  

 Også en sådan samordnet virksomhed åbner lovens § 71, stk. 2, mulighed for at  

 iværksætte.
Men det er ligeledes her overladt til den enkelte  

 kommunalbestyrelse - eller flere i fællesskab - at tilrettelægge en sådan  

 virksomhed.
60. Kommunalbestyrelsen kan bestemme, hvordan en  

 indstillingsvirksomhed skal finansieres.
Efter den nu bortfaldne  

 bekendtgørelse nr. 98 af 16. februar 1973 om indstilling til kollegieboliger  

 kan udvalgene for deres virksomhed opkræve et gebyr hos  

 kollegieinstitutionerne på indtil 1/2 pct. af den samlede lejeindtægt.  

 Derimod har der ikke været tale om opkrævning af gebyr fra ansøgerne.
Kommunalbestyrelserne må ved gennemførelsen af indstillingsordninger være  

 opmærksomme på, at de enkelte kollegiers betaling herfor - der jo skal  

 modsvares i kollegiets lejeindtægt - holdes på rimeligt niveau.
I denne  

 henseende kan den tidligere maksimumsgrænse på 1/2 pct. af lejeindtægten være  

 vejledende.
Samtidig må kommunalbestyrelsen påse, at der sker en nedsættelse  

 af eventuelle forretningsførerhonorarer, svarende til den lettelse i disses  

 arbejde, indstillingsvirksomheden medfører.
 Hvor der etableres en fælles egentlig anvisnings- eller  

 udlejningsvirksomhed, henledes opmærksomheden på kapitel XVII: »Om  

 mellemmænd ved udlejning« i lov om leje (lovbekendtgørelse nr. 296 af 1.  

 juni 1976) samt boligministerets bekendtgørelse nr. 86 af 21. marts 1975 om  

 autoriserede mellemmænd ved udlejning.
