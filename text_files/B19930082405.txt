 Efter § 37 a, stk. 3, i lov om social bistand, jf. lovbekendtgørelse nr.  

 829 af 1. oktober 1992, som ændret bl.a. ved lov nr. 496 af 30. juni 1993 og  

 senest ved lov nr. 501 af 30. juni 1993 fastsættes følgende:
I.
Personkreds § 1.  Der ydes støtte til personer, som har været ude  

 for en ændring af deres forhold, og som er særligt vanskeligt stillede på  

 grund af høje boligudgifter eller stor forsørgerbyrde.
Støtten ydes særskilt  

 eller som supplement til udbetaling af kontanthjælp efter § 37 i lov om  

 social bistand.
 § 2.  Støtte kan ikke ydes til unge, der får hjælp  

 efter bistandslovens § 37, stk. 3, til personer, der modtager orlovsydelse  

 efter lov om orlov, eller til personer, der efter §§ 32 eller 34, stk. 2, i  

 lov om en aktiv arbejdsmarkedspolitik har afstået fra tilbud efter denne lovs  

 kapitel 5-10 eller § 28 i et år.
II.
Grænsebeløb for den boligudgift, der berettiger til støtte § 3.  Der kan ydes støtte, når nettoboligudgiften, som  

 opgjort efter § 4,:
 Stk. 2.  For personer, der har forsørgelsespligt over  

 for mere end et barn, fradrages i grænsebeløbet efter stk. 1, nr. 2, 500 kr.  

 pr. måned. pr. hjemmeboende barn ud over det første barn, og 400 kr. pr.  

 måned. pr. udeboende barn ud over det første barn.
 Stk. 3.  Grænsebeløbet efter stk. 1, nr 1, udgør indtil  

 1. januar 1995 1.200 kr. pr. måned.
 Stk. 4.  Reduktionen i grænsebeløbet efter stk. 2  

 foretages for et barn, der opholder sig i udlandet, kun, såfremt det kan  

 dokumenteres, at den forsørgelsespligtige yder bidrag til barnets  

 forsørgelse.
 § 4.  Til nettoboligudgiften medregnes for lejere  

 huslejeudgiften efter fradrag af tilskud efter boliglovgivningen og for ejere  

 beskatningen af overskuddet af egen bolig samt terminsudgiften fratrukket  

 værdien af skattefradraget.
 Stk. 2.  Endvidere medregnes udgiften til vand, varme,  

 gas, elektricitet, ydelser vedrørende boligindskudslån og andre løbende  

 udgifter, der er knyttet til boligen, idet udgifter til fællesantenneanlæg  

 m.v. dog kun medregnes i det omfang, der til boligen er knyttet en  

 ufravigelig pligt til at afholde sådanne udgifter.
 Stk. 3.  Indtægter fra sælgerpantebreve, der som led i  

 et fast arrangement er brugt til at nedbringe boligudgiften, samt fremleje og  

 lejeindtægter fradrages i nettoboligudgiften.
 Stk. 4.  For ejerboliger beregnes de månedlige  

 terminsudgifter og de skattemæssige virkninger på baggrund af den senest  

 forudgående terminsbetaling.
Stk. 5.  De beregnede månedlige udgifter efter stk. 4  

 benyttes ved beregning af den særlige støtte efter § 5 for den resterende del  

 af kalenderåret.
Ved begyndelsen af et nyt kalenderår foretages en ny  

 beregning efter stk. 4. Såfremt et lån bliver færdigbetalt i løbet af et  

 kalenderår, foretages en ny beregning efter stk. 4 gældende fra måneden  

 efter, at lånet er færdigbetalt.
Stk. 6.  For personer, der har fælles husførelse med  

 andre, beregnes nettoboligudgiften som udgangspunkt med lige andele til hver  

 af parterne.
For beboere i kollektive bofællesskaber, jf. kapitel 12 a i lov  

 om boligbyggeri, beregnes boligudgiften dog som den enkelte beboers faktiske  

 andel af den samlede boligudgift.
III.
Beregning af den særlige støtte § 5.  Støtten ydes som et skattefrit beløb, jf.  

 ligningslovens § 7 j, og svarer som udgangspunkt til det beløb, hvormed den  

 pågældendes nettoboligudgift overstiger det grænsebeløb, der kan fastsættes  

 efter § 3, jf. dog § 6.
 Stk. 2.  Hvis der kan skaffes en rimelig, billigere  

 bolig, jf. bistandslovens § 37 a, stk. 2, er det nettoudgiften til denne, der  

 lægges til grund ved beregning af støtten efter stk. 1.
 Stk. 3.  Hvis en støtteberettiget, der har en rimelig  

 bolig, på eget initiativ forøger sine boligudgifter, f.eks. ved at flytte til  

 en anden bolig, medtages den forøgede boligudgift ikke ved beregning af  

 støtten efter stk. 1.
 Stk. 4.  For personer, der ikke får udbetalt  

 kontanthjælp efter bistandslovens § 37, reduceres støtten efter stk. 1-3 med  

 det beløb, hvormed den pågældendes indtægter efter skat overstiger den hjælp  

 efter skat, den pågældende ville kunne få, såfremt der alene blev ydet hjælp  

 efter reglerne i bistandslovens § 37. For et ægtepar reduceres støtten med  

 det beløb, hvormed ægteparrets samlede indtægter efter skat overstiger den  

 hjælp efter skat, ægteparret ville kunne opnå efter reglerne i bistandslovens  

 § 37. Ved opgørelse af indtægterne finder reglerne i bistandslovens § 38  

 tilsvarende anvendelse.
§ 6.  Den beregnede støtte efter § 5 nedsættes, i det  

 omfang støtten sammenlagt med den pågældendes øvrige indtægter, herunder  

 kontanthjælp efter bistandslovens § 37, efter skat overstiger 90 pct. af den  

 hidtidige indtægt efter skat.
Ved den hidtidige indtægt forstås indtægten i  

 den seneste kalendermåned, før den ændring, der førte til behov for hjælp,  

 indtrådte.
Hvis dette beløb ikke i det enkelte tilfælde er et rimeligt udtryk  

 for ansøgerens indtjeningsevne, anvendes i stedet den gennemsnitlige indtægt  

 i de seneste tre kalendermåneder.
 Stk. 2.  For ægtepar foretages nedsættelsen af støtten  

 efter stk. 1 ved at sammenholde summen af de samlede indtægter efter skat og  

 den samlede udmålte støtte til ægteparret med 90 pct. af ægteparrets  

 hidtidige indtægter efter skat.
Stk. 3.  Personer, der ikke har forsørgelsespligt over  

 for børn, er dog uafhængig af tidligere indtægt berettiget til at modtage den  

 støtte, der kan beregnes efter § 5, i det omfang denne støtte indtil 1.  

 januar 1995 ikke overstiger forskellen efter skat mellem 80 pct. og 50 pct.  

 af højeste dagpengebeløb og efter 1. januar 1995 ikke overstiger forskellen  

 efter skat mellem 80 pct. og 60 pct. af højeste dagpengebeløb.
Højeste  

 dagpengebeløb opgøres efter § 47 i lov om arbejdsløshedsforsikring m.v.
 Stk. 4.  Forskellen efter skat i stk. 3 beregnes som  

 forskellen mellem bruttobeløbene fratrukket en beskatning heraf med den  

 laveste skatteprocent i pågældende kommune.
IV.
Fælles bestemmelser § 7.  Ved beregning af skattevirkningen i § 4 og af  

 ansøgerens og denne ægtefælles aktuelle indtægter efter skat i § 5, stk. 4 og  

 § 6, stk. 1-2, anvendes de fradrag og trækprocenter, som fremgår af  

 ansøgerens og ægtefællens skattekort.
V.
Ikrafttrædelse § 8.  Bekendtgørelsen træder i kraft den 1. januar  

 1994.
