Forord Håndbårne motorkædesave er omfattet af Arbejdsministeriets bekendtgørelse  

 nr. 43 af 22. janaur 1981 om tekniske hjælpemidlers indretning og anvendelse,  

 og af bekendtgørelse nr. 529 af 11. november 1983 om motorkædesave.
I  

 sidstnævnte bekendtgørelse er der fastsat supplerende regler om godkendelse  

 og mærkning af håndbårne motorkædesave, samt om aldersgrænse og personlige  

 værnemidler ved arbejde med håndbårne motorkædesave.
I denne anvisning gives nærmere retningslinier for håndbårne  

 motorkædesaves indretning og godkendelse.
Retningslinier for anvendelse er  

 givet i direktoratets anvisning, At-meddelelse nr. 2.07.2 om brugen af  

 motorkædesave, herunder anvendelsen af personlige værnemidler.
For arbejde  

 med fældning og skovning findes retningslinier i direktoratets anvisning,  

 At-meddelelse nr. 4.04.1 om fælde- og skovningsarbejde.
 Anvisningen er udarbejdet af Direktoratet for Arbejdstilsynet og har været  

 forelagt Arbejdsmiljørådet.
1. Indledning 1.1 Denne anvisning omfatter håndbårne motorkædesaves indretning  

 og godkendelse.
1.2 Motorkædesave skal indrettes (dvs. konstrueres, udføres,  

 udstyres og udformes) i overensstemmelse med bekendtgørelse nr. 43 af 22.  

 januar 1981 om tekniske hjælpemidlers indretning og anvendelse.
Der henvises  

 navnlig til bekendtgørelsens §§ 5-10, § 12 og §§ 16-19. Med leveringen skal  

 følge en brugsanvisning, der opfylder bekendtgørelsens § 22.
 Motorkædesave skal desuden godkendes og mærkes efter de særlige  

 bestemmelser herom i bekendtgørelse nr. 529 af 11. november 1983 om  

 motorkædesave (optrykt som bilag).
Kravet om godkendelse gælder fra den 1. april 1984 for motorkædesave med  

 forbrændingsmotor og fra den 1. januar 1986 for andre motorkædesave, således  

 at motorkædesave, der sælges eller på anden måde overdrages eller udlejes  

 eller udlånes efter nævnte datoer, skal være typegodkendt af Direktoratet for  

 Arbejdstilsynet.
Dog kan motorkædesave med forbrændingsmotor, som er tages i  

 brug inden den 1. april 1984, sælges, på anden måde overdrages, udlejes eller  

 udlånes uden at være godkendt indtil den 1. januar 1986.
 1.3 For at opnå typegodkendelse skal den pågældende savtype være  

 indrettet i overensstemmelse med denne anvisning eller på anden måde, som er  

 lige så forsvarlig i sikkerheds- og sundhedsmæssig henseende, samt afprøvet  

 efter pkt. 2.4 med tilfredsstillende resultat.
 1.4. Motorkædesave, der er taget i brug af de pågældende ejere  

 inden de i pkt. 1.2. nævnte datoer, kræves ikke godkendt, men deres  

 indretning skal være sikkerheds- og sundhedsmæssig fuldt forsvarlig.
2. Godkendelse og afprøvning 2.1 Ansøgning om typegodkendelse skal indeholde:
 - ansøgerens navn, adresse og telefonnr.
- fabrikant og importør - savens typebetegnelse - fabrikationsnr.
 2.2 Med ansøgning skal følge brugsanvisning, samt rapport fra en  

 anerkendt institution om afprøvning af den pågældende motorkædesav.
 2.3 Direktøren for Arbejdstilsynet vil desuden normalt kræve et  

 eksemplar af den pågældende savtype indsendt til besigtigelse.
 2.4 Afprøvning skal omfatte alle bestemmelserne i anvisningens  

 pkt. 3 og skal foretages efter prøvningsmetoder, der er fastsat eller  

 anerkendt af direktøren for Arbejdstilsynet.
 2.5 Direktøren for Arbejdstilsynet giver oplysning om, hvilke  

 prøveinstitutioner der vil kunne foretage den nødvendige afprøvning.
 2.6 Godkendelse sker på grundlag af prøvningsrapporten og en  

 eventuel besigtigelse.
 2.7 Typegodkendelsen gælder for save, som med hensyn til  

 betegnelse, konstruktion, udstyr og udførelse stemmer overens med det  

 afprøvede eksemplar.
3. Indretning (Konstruktion, udførelse, udstyr og udformning).
 3.1 Håndtag og betjeningsgreb.
 3.1.1 Motorkædesave skal have to håndtag.
 3.1.2 Når saven bæres i forreste håndtag midt over saven, må  

 savens hældning såvel sideværts som langs sværdets midterlinie ikke  

 overstiger 15 grader.
 3.1.3 Afstanden fra forreste håndtags midterlinie og til bagkanten  

 af gasreguleringsgrebet ved bageste håndtag skal være mindst 225 mm eller 30  

 % grader af savens totallængde (afstand A og længde B på fig. 1).
+++ FIGUR 1 +++ Fig. 1. Afstand A, totallængden B samt frie plads ved forreste  

 håndtag C.
 3.1.4 Den frie plads omkring håndtaget C og gasreguleringen  

 (dødmandsgrebet) skal være mindst 35 mm (fig. 1 og fig. 2.b. nedenfor).
 3.1.5 Det bageste håndtag med gasreguleringen skal have plads til  

 en hånd med handske bag gasreguleringen (dødmandsgrebet) (fig. 2.a.).
Cirkeldiameter 25 mm Fig. 2.a.
Måling af plads i bageste håndtag.
 3.1.6 Gasreguleringsgrebet (dødmandsgrebet) skal udformes, så det  

 giver et sikkert anlæg for en behandsket finger (fig. 2.b.).
Fig. 2.b.
Måling af plads i bageste håndtag 3.2 Sikring af kæde og sværd KÆDEFANGER M.V.
 3.2.1 Saven skal udformes, så brugeren normalt ikke kan rammes af  

 kæden eller løse dele af kæden, hvis denne knækker eller afsporer.
 3.2.2 Under kæden så langt fremme på saven som praktisk muligt  

 skal findes en bolt eller lignende, som kan fange kæden ved brud eller  

 afsporing.
 KÆDESTRAMMER.
 3.2.3 Motorkædesave skal have justerbar kædestrammer.
 SIDESKJOLD.
3.2.4 Kædedrivhjul og kobling skal dækkes af et sideskjold, som  

 kan tilbageholde løsrevne kæde- og koblingsdele.
Sideskjoldet skal udformes,  

 så træsplinter og savspån ikke kastes mod brugerens ansigt.
 SVÆRDBESKYTTELSE.
 3.2.5 Motorkædesave skal have sværdbeskytter til dækning af kæde  

 og sværd under transport.
 3.2.6 Sværdbeskytteren skal fremstilles af materiale, der kan  

 modstå klimapåvirkninger og slag.
 KÆDE- OG SVÆRDFORMER.
 3.2.7 Savkæder og savsværd skal udformes, så saven får lavest  

 mulig kastetilbøjelighed.
 3.2.8 Kæden skal have dybderyttere med afrundet forkant og så vidt  

 muligt også ophøjede mellemled (»sikkerhedskæde«).
3.3 Barkstød 3.3.1 Motorkædesave skal have aftageligt barkstød.
3.4 Parerbøjle 3.4.1 Foran savens forreste håndtag skal være en parerbøjle, som skal  

 hindre forreste hånd i at ramme savkæden ved motorsavkast.
3.4.2 Før udløsning af kædebremsen skal parerbøjlens overkant  

 ligge mindst 20 mm højere end forreste håndtags overside (målet »A«  

 fig. 3.a.) ved en belastning på 10 N fremad/nedad.
Målet skal holdes på en  

 effektiv længde på mindst 100 mm (»B« fig. 3.b.).
 3.4.3 Parerbøjlen må ikke have en åbning, som er højere end 55 mm  

 (»C« fig. 3.b.).
 3.4.4 Mellem parerbøjlens nederste del og savkroppen må der i  

 ingen stilling være større afstand end 55 mm (»D« fig. 3.b.).
 3.4.5 Før udløsning af kædebremsen skal afstanden mellem forreste  

 håndtags overflade og parerbøjlen være mellem 40 og 70 mm (»E« fig.  

 3.c.), efter udløsning skal samme mål højst være 100 mm (»F« fig.  

 3.c.). Målene skal holdes på en effektiv længde på 100 mm langs parerbøjlen  

 (»B« fig. 3.b.).
 Fig. 3.a.
 Fig. 3.b.
 Fig. 3.c.
Fig. 3.a-c.
Parerbøjlens udformning og mål i forhold til forreste håndtag  

 og savkrop.
3.4.6 Parerbøjlen skal ved belastning holde sig parallel med  

 øverste del af forreste håndtag.
Ved statisk belastning fremad/nedad yderst i  

 parerbøjlen må den største udbøjning ikke overstige 20 grader før  

 kædebremsens udløsning.
3.4.7 Parerbøjlen skal kunne holde til de påvirkninger, der kan  

 forekomme ved slag.
Efter en slagprøve skal afstandskravene i 3.4.5 være  

 opfyldt.
3.5 Kædebremse 3.5.1 Motorkædesave skal have kædebremse, som skal kunne udløses ved et  

 tryk mod parerbøjlen.
Efter at bremsen er udløst, skal bremsningen fortsætte  

 uden tryk mod parerbøjlen.
 3.5.2 Kædebremsen skal kunne standse kæden højst 0,10 sek. efter  

 påvirkning af parerbøjlen.
 3.5.3 Ved statisk belastning på parerbøjlen i en retning 45 grader  

 fremad/nedad i et punkt midt på stykket »B« fig. 3.b. skal  

 udløsningskraften for kædebremsen ligge mellem 30 og 70 N.
3.6 Særlige bestemmelser for motorkædesave med forbrændingsmotor STOPKNAP-/TÆNDINGSAFBRYDER.
3.6.1 Forbrændingsmotorer på motorkædesave skal have en stopknap,  

 som kan blive stående i stopstilling.
Denne stilling skal mærkes med  

 »stop« eller symbolerne 0 for stop og I for start.
Stopknappen skal  

 kunne betjenes, uden at det er nødvendigt at slippe grebet om noget af  

 håndtagene.
INDKOBLINGS- OG TOMGANGSOMDREJNINGSTAL.
 3.6.2 Motorkædesave med forbrændingsmotor skal have en kobling,  

 som automatisk frikobler kæden, når motorens omdrejningstal kommer under et  

 vist niveau.
 3.6.3 Forholdet mellem indkoblings- og tomgangsomdrejningstallet  

 skal være mindst 1,25:1. (Tomgangsomdrejningstallet er det laveste  

 omdrejningstal, hvor en ubelastet motor går jævnt og roligt).
 GASREGULERINGEN.
 3.6.4 Gasreguleringen og dens overførselsmekanismer skal  

 indrettes, så deres funktion er mest muligt beskyttet mod ydre påvirkninger,  

 såsom is, smuds og fugtighed.
 3.6.5 På motorkædesave, hvor motordel og håndtag kan bevæge sig i  

 forhold til hinanden, må bevægelserne mellem disse dele ikke påvirke motorens  

 omdrejningstal, så dette når indkoblingsomdrejningstallet, når  

 gasreguleringsgrebet er sluppet.
 GASSPÆRRE.
3.6.6 Motorkædesave skal have gasspærre mod utilsigtet indkobling  

 af kæden under flytning.
Når gasreguleringsgrebet slippes, skal det  

 automatisk gå tilbage til og spærres i tomgangsstilling, hvor kæden ikke kan  

 trækkes af motoren.
 STARTGASLÅS.
 3.6.7 En låsning af gasreguleringsgrebet i særlig startstilling  

 kan dog tillades, såfremt gasreguleringslåsen udformes således, at den kan  

 slås til manuelt og således, at gasreguleringsgrebet automatisk frigøres ved  

 berøring.
 START.
 3.6.8 Motorkædesave med forbrændingsmotor skal udformes således,  

 at de kan holdes og startes uden fare for brugeren.
UDSTØDNING 3.6.9 Forbrændingsmotorer på motorkædesave skal opbygges således,  

 at der forekommer mindst mulige mængder farlige stoffer i udstødningsgassen.
3.6.10 Udstødningsrøret skal udformes således, at  

 udstødningsgassen bortledes til mindst mulig gene for brugeren.
I  

 almindelighed vil der opstå mindst gene, når udstødningen rettes  

 fremad/nedad.
 3.6.11 Varme dele af udstødningssystemet skal placeres eller  

 afskærmes hensigtsmæssigt mod utilsigtet berøring.
 3.6.12 Varme dele af udstødningssystemet skal placeres, hvor de  

 ikke tilstænkes af olie fra kædesmøringen.
3.7 Særlige bestemmelser for elektriske og trykdrevne  

 motorkædesave AFBRYDER - HASTIGHEDSREGULERING.
 3.7.1 På elektriske og trykdrevne motorkædesave skal motoren  

 aktiveres med et dødmandsgreb, der automatisk går tilbage til stopstilling,  

 når grebet slippes.
 STARTSPÆRRE.
 3.7.2 Dødmandsgrebet skal have en spærre i stopstilling mod  

 utilsigtet start under flytning.
 3.7.3 Dødmandsgrebet skal laves, så dets funktioner ikke påvirkes  

 af ydre forhold som is, smuds, fugtighed og bevægelser mellem motordel og  

 håndtag.
 3.7.4 Dødmandsgrebet må ikke kunne låses i driftstilling.
3.8 Støj 3.8.1 Motorkædesave skal have så lavt et støjniveau som muligt.
 3.8.2 Følgende værdier må ikke være overskredet:
 1. Fuld belastning, lydtrykniveau 103 dB (A).
 2. Fuld gas ubelastet, lydtrykniveau 105 dB (A).
 3.8.3 For save med forbrændingsmotor med en maksimaleffekt over 4  

 kW eller et slagvolumen over 80 kubikcentimeter gælder dog følgende værdier  

 indtil den 1. januar 1986:
 1. Fuld belastning, kydtrykniveau 108 dB (A).
 2. Fuld gas ubelastet, lydtrykniveau 108 dB (A).
3.9 Vibrationer 3.9.1 Motorkædesave skal have så lavt vibrationsniveau som muligt.
 3.9.2 Vibrationsniveauet må ikke overstige enten 20 m/s2 eller  

 indtil videre 40 N.
