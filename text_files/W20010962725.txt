 Sag om ophør ved tvangsauktion.
 Ankenævnet anså medlemmet for ophørt fra den dato, hvor  

 kreditforeningen indgav begæring om tvangsauktion over den kro,  

 medlemmet havde drevet.  

 Der var lagt vægt på, at medlemmet var fraflyttet ejendommen  

 forinden og havde afleveret nøglerne til kreditforeningen, at  

 virksomheden slet ikke blev drevet, og at kroen måtte anses for  

 overtaget til administration af panthaver, kreditforeningen, som efter  

 fraflytningen anmodede en ejendomsmægler om at foretage de  

 nødvendige sikringer af ejendommen, såvel vintersikring som  

 løbende tilsyn indtil tvangsauktionen.
  

 Betingelserne i arbejdsløshedsforsikringslovens § 57, stk. 3, om  

 ophør med det personlige arbejde i virksomheden og i Direktoratet for  

 Arbejdsløshedsforsikringens bekendtgørelse nr. 294 om  

 ophør med udøvelse af selvstændig virksomhed som  

 hovedbeskæftigelse § 3, stk. 3, om ophør ved tvangsauktion blev  

 anset for opfyldt.
Ophør ved tvangsauktion Deres sag om tidspunkt for endeligt ophør med  

 selvstændig virksomhed har været behandlet på  

 ankenævnets møde den 5. april 2001.
Der blev truffet følgende A F G Ø R E L S E De opfylder betingelserne for at blive anset for  

 ophørt mere end midlertidigt med drift af selvstændig virksomhed  

 fra den 30. november 1999.
 Derfor har De ret til dagpenge en uge efter dette  

 tidspunkt under forudsætning af, at de øvrige betingelser er  

 opfyldt.
 Ankenævnet har lagt til grund:
-	at der blev indgivet begæring om tvangsauktion den 30. november  

 1999, -	 at virksomheden ikke blev drevet med bistand fra Dem, Deres  

 ægtefælle, samlever eller umyndige børn, og -	at De var fraflyttet ejendommen den 6. oktober 1999.
 Ankenævnet finder, at kroen må anses for  

 overtaget til administration af panthaver, da kreditforeningen den 25.  

 oktober 1999 anmodede en ejendomsmægler om at foretage de  

 nødvendige sikringer af ejendommen, såvel vintersikring som  

 løbende tilsyn indtil tvangsauktionen.
 Ankenævnet finder dette godtgjort ved brev af 25.  

 oktober 1999 fra Advokataktieselskabet XXX til EDC Mæglerne i XXX som  

 uddybet i advokataktieselskabets brev af 7. februar 2000 til kassen.
 Derfor anser ankenævnet ophørsbetingelserne  

 for opfyldt ved indgivelse af begæring om tvangsauktion den 30.  

 november 1999. Betingelserne i ophørsbekendtgørelsens § 3, stk.  

 3, er:
der skal være indgivet begæring om tvangsauktion, virksomheden skal være overtaget til brugeligt pant eller  

 administration af panthaver, virksomheden drives uden bistand fra medlemmet,  

 ægtefællen, samleveren eller umyndige børn, og medlemmet skal være fraflyttet ejendommen, hvis medlemmets  

 bopæl har været beliggende på samme adresse som  

 virksomheden.
 De gældende regler findes i  

 arbejdsløshedsforsikringslovens § 57, stk. 3, og i Direktoratet for  

 Arbejdsløshedsforsikringens bekendtgørelse nr. 294 af 19. maj  

 1998 om ophør med udøvelse af selvstændig virksomhed som  

 hovedbeskæftigelse § 3, stk. 3.
 Ankenævnet ændrer således direktoratets  

 afgørelse af 24. november 2000.
 På de følgende sider kan De læse om det  

 faktiske grundlag og retsgrundlaget, som sagen er afgjort efter.
 Kopi til:
XXX XXX 1. Sagsforløb "Direktoratets sagsfremstilling:
 Det fremgår af sagen, at De sammen med Deres ægtefælle  

 har drevet selvstændig krovirksomhed i perioden 15. juni 1998 til 28.  

 september 1999, og at kroen blev solgt på tvangsauktion den 28. marts  

 2000.
 På Deres ledighedserklæring af 11. oktober 1999 oplyste De, at  

 De i perioden 15. juni 1998 til 28. september 1999 har drevet  

 selvstændig krovirksomhed som Deres hovedbeskæftigelse, at  

 virksomhedens lokaler og driftsmidler endnu ikke er afviklet, og at De har  

 tilmeldt Dem arbejdsformidlingen pr. 30. september 1999.
 Af afmeldelsesblanket til Told og Skat fremgår, at De har  

 momsafmeldt virksomheden pr. 28. september 1999, og at De ligeledes har  

 afmeldt Dem fra kildeskatteloven, lov om arbejdsmarkedsfonde og  

 ATP-loven.
 Det fremgår af Deres og Deres ægtefælles salgsaftale med  

 ejendomsmægler XXX, at De selv satte kroen til salg pr. 23. august  

 1999.
 I avisudklip af 6. oktober 1999 fra lokalavisen XXX fremgår, at  

 Deres kro er lukket.
 I erklæring af 27. oktober 1999 bekræftede Deres revisor, at  

 De og Deres kone har lukket driften af kroen pr. 28. september 1999, og at  

 nøglerne til kroen efterfølgende er afleveret til  

 kreditforeningen med henblik på tvangsauktion.
 Advokataktieselskabet XXX begærede ved skrivelse af 30. november  

 1999 til fogedretten i XXX Deres kro solgt på tvangsauktion.
 I meddelelse om berammelse af tvangsauktion fra Retten i XXX den 14.  

 december 1999 fremgår, at tvangsauktion afholdes den 15. februar  

 2000.
 Ved brev af 4. februar 2000 gav a-kassen Dem afslag på dagpenge fra  

 den 29. september 1999 med den begrundelse, at De endnu ikke kunne anses for  

 at være endeligt ophørt med driften af Deres selvstændige  

 virksomhed.
 Ved skrivelse af 22. oktober 1999 kvitterede Kreditforeningen for  

 modtagelsen af 2 stk. nøgler.
 Ved skrivelse af 5. januar 2000 meddelte Kreditforeningen, at et lokalt  

 EDC-mæglerkontor har konstateret, at driftsmidler og driftsmateriel  

 forefindes på ejendommen og er intakt.
 Af bopælsattest udskrevet af XXX Kommune den 21. januar 2000  

 fremgår, at De siden 6. oktober 1999 har været tilmeldt adressen  

 XXX.
 Af skrivelse fra Kreditforeningens advokat, Advokataktieselskabet XXX, den  

 7. februar 2000 fremgår, at advokaten den 25. oktober 1999 bad det  

 lokale EDC-mæglerkontor foretage de nødvendige sikringer af  

 ejendommen, herunder at føre tilsyn indtil tvangsauktionen.
 Af udskrift fra auktionsbogen for Retten i XXX fremgår, at endelig  

 auktion over kroen blev foretaget den 28. marts 2000.
 Ved skrivelse af 5. maj 2000 meddelte a-kassen, at De er berettiget til  

 dagpenge fra den 4. april 2000, en uge efter datoen for tvangsauktionen.
 I Deres klageskrivelse af 16. maj 2000 anførte De, at De den 28.  

 september 1999 tog kontakt til Deres advokat grundet økonomiske  

 vanskeligheder, og at De sammen med advokaten besluttede at overdrage  

 nøglerne til kroen til Kreditforeningen samt fraflytte kroen den 6.  

 oktober 1999.
 Det fremgår videre, at De umiddelbart efter fraflytningen af kroen  

 anmodede a-kassen om dagpenge under henvisning til, at De havde afleveret  

 nøglerne til Kreditforeningen.
Det fremgår videre, at Deres kro blev endeligt solgt på  

 tvangsauktion den 28. marts 2000, og at De umiddelbart herefter fik bevilget  

 dagpenge fra a-kassen.
De anfører, at a-kassen ikke ville udbetale  

 dagpenge før dette tidspunkt, idet De ikke havde fremskaffet  

 dokumentation for, at panthaver havde overtaget kroen til brugelig pant.
 Det fremgår videre, at De intet har haft med kroen at gøre  

 siden den 6. oktober 1999, hvor De fraflyttede kroen og afleverede  

 nøglerne til panthaver, at panthaver har foranlediget olie  

 påfyldt og oliefyr repareret, og at panthaver har udbedret  

 stormskaderne fra den 3. december 1999. De anfører hertil, at  

 Kreditforeningen i realiteten har overtaget tilsynet med kroen, og at advokat  

 XXX fra Advokataktieselskabet XXX kan bekræfte dette.
 Det fremgår endelig, at De finder det urimeligt, at De ikke kan  

 få dagpenge før det tidspunkt, hvor panthaver fik solgt  

 ejendommen til anden side, og at De har været uden indtægt i 6  

 måneder.
 Til dokumentation for, at Kreditforeningen har ført tilsyn med  

 kroen i perioden op til tvangsauktionen, fremhæver De dokumenterne  

 64-68 i salgsopstillingen.
 Af dokument 64 fremgår, at Kuwait Petroleum den 10. november 1999  

 har leveret fyringsolie til kroen med EDC Ejendomsmæglerfirmaet som  

 ordremodtager og XXX/Kreditforeningen som ordrereference.
 Af dokument 65 fremgår, at Kuwait Petroleum den 20. december 1999  

 har leveret fyringsolie til kroen med EDC Ejendomsmæglerfirmaet som  

 ordremodtager.
 Af dokument 67 fremgår, at regning for start af oliefyr på  

 kroen er sendt til XXX, XXX.
Af dokument 68 fremgår, at elregning for perioden 24. november 1999  

 til 31. januar 2000 er sendt til Kreditforeningen, XXX." 2. Direktoratets afgørelse 24. november 2000 "Deres selvstændige virksomhed anses for endeligt  

 ophørt den 28. marts 2000.
 De har derfor ret til dagpenge fra den 4. april 2000 efter en venteperiode  

 på 1 uge.
Begrundelse Afgørelsen om, at De ikke er berettiget til dagpenge før en  

 uge efter, at kroen den 28. marts 2000 blev endeligt solgt på  

 tvangsauktion, er truffet i henhold til arbejdsløshedsforsikringsloven  

 ' 57, stk. 3, jf. stk. 1, og bekendtgørelse nr. 294 af 19. maj 1998 om  

 ophør med udøvelse af selvstændig virksomhed som  

 hovedbeskæftigelse, § 3, stk. 1-3.
 Hovedreglen ved ophør med udøvelse af selvstændig  

 virksomhed som hovedbeskæftigelse er, at virksomheden skal være  

 endeligt overdraget eller lukket, jf. lovens § 57, stk. 3, og  

 bekendtgørelsens § 3, stk. 1.
 I Deres tilfælde blev kroen først overdraget den 28. marts  

 2000, hvor den blev endeligt solgt på tvangsauktion.
 Der kan dog gøres undtagelse fra denne hovedregel, såfremt  

 det dokumenteres, at De har været afskåret fra at drive  

 virksomheden inden virksomhedens salg på tvangsauktion, jf.  

 bekendtgørelsens § 3, stk. 2. Direktoratet finder imidlertid, at denne  

 dokumentation ikke foreligger.
 Direktoratet har lagt vægt på, at De frem til tvangsauktionen  

 var den juridiske ejer af kroen samt tilhørende driftsmateriel/  

 driftsmidler, at De frem til tvangsauktionen selv havde mulighed for at  

 sælge kroen, hvis De kunne finde en køber, og at De frem til  

 tvangsauktionen ikke var afskåret fra eventuelt at indfri Deres  

 gæld med henblik på at drive kroen videre.
 Det forhold, at De frivilligt afleverede nøglerne til kroen til  

 Kreditforeningen allerede den 6. oktober 1999, at De sammen med Deres  

 ægtefælle fraflyttede kroen samme dag, og at De ikke siden denne  

 dato har haft noget at gøre med kroen, er ikke tilstrækkelig  

 grund til, at De kan anses for at være afskåret fra at drive  

 kroen.
 I tilfælde af tvangsauktion kan der ifølge  

 bekendtgørelsens § 3, stk. 3, gøres yderligere en undtagelse  

 fra hovedreglen om, at virksomheden skal være endeligt overdraget eller  

 lukket, hvis følgende betingelser er opfyldt:
der er indgivet begæring om tvangsauktion, virksomheden er overtaget til brugeligt pant eller administration af  

 panthaver, virksomheden drives uden bistand fra medlemmet,  

 ægtefællen, samleveren eller umyndige børn, og medlemmet er fraflyttet ejendommen, hvis medlemmets bopæl har  

 været beliggende på samme adresse som virksomheden.
 De opfylder ikke betingelserne under nummer 1 og 2, da begæring om  

 tvangsauktion først er indgivet den 30. november 1999, og virksomheden  

 ikke er overtaget til brugeligt pant eller administration af panthaver.
 Direktoratet har lagt vægt på, at der ikke foreligger en  

 skriftlig erklæring fra Kreditforeningen om, at kroen er overtaget til  

 brugeligt pant eller administration.
 Det forhold, at Kreditforeningen via et EDC-mæglerkontor har holdt  

 kroen under opsyn indtil tvangsauktionen ved at sørge for  

 påfyldning af fyringsolie, start af oliefyr og nødvendig  

 reparation af stormskade, kan efter direktoratets vurdering ikke sidestilles  

 med, at kroen er overtaget til administration.
 Spørgsmålet om at være udtrådt af en virksomhed  

 afgøres således ikke alene på grundlag af, om De rent  

 faktisk ikke længere beskæftiger Dem med virksomhedens drift, men  

 også på grundlag af, om de formelle betingelser i lovens § 57,  

 stk. 3, og bekendtgørelsens § 3, stk. 1-3 er opfyldt.
Direktoratet henviser i øvrigt til lovens § 63, stk. 3, nr. 3,  

 hvorefter Deres venteperiode er begrænset til 1 uge." 3. Klagen til ankenævnet De skrev den 20. december 2000:
 "Sagen ankes vedrørende afslag på XXXs anmodning om  

 dagpenge pr. 05-10-1999.
 Citat fra begrundelsen af jeres afgørelse af XXXs anmodning om  

 dagpenge.
 I tilfælde af tvangsauktion kan der ifølge  

 bekendtgørelsens § 3, stk. 3, gøres yderligere undtagelse fra  

 hovedreglen om, at virksomheden skal være endeligt overdraget eller  

 lukket, hvis følgende betingelser er opfyldt:
der er indgivet begæring om tvangsauktion, virksomheden er overtaget til brugeligt pant eller administration af  

 panthaver, virksomheden drives uden bistand fra medlemmet,  

 ægtefællen, samleveren eller umyndige børn, og medlemmet er fraflyttet ejendommen, hvis medlemmets bopæl har  

 været beliggende på samme adresse som virksomheden.
 Citat slut.
 De opfylder ikke betingelserne under nummer 1 og 2, da begæring om  

 tvangsauktion først er indgivet den 30. november 1999, og virksomheden  

 ikke er overtaget til brugeligt pant eller administration af panthaver.
 Da der først er indgivet begæring om tvangsauktion den  

 30-11-1999, dette må kunne ændre betingelse nr. 1, idet der  

 på det nye ansøgningstidspunkt er indgivet begæring om  

 tvangsauktion.
Da XXX endnu engang prøver at kontakte Kreditforeningen om at  

 få en bekræftelse på hans ret til dagpenge pr. 30-11-1999,  

 snakker han først med en XXX, som ikke så noget problem i at  

 få en sådan, ca. 2 timer efter ringer XXX fra Kreditforeningen og  

 siger, det ikke kan lade sig gøre.
Derefter ringer XXX til  

 Kreditforeningens advokat XXX fra advokatfirmaet XXX i XXX, som heller ikke  

 ser noget problem i at få bekræftet, at XXX Kro var fra den  

 30-11-1999 overtaget til administration, han ville gerne skrive XXX en  

 bekræftelse på Kreditforeningens vegne, men skulle først  

 have bekræftet af XXX fra Kreditforeningen, om han måtte  

 gøre det.
Advokaten XXX ringer tilbage dagen efter og beklager, at det  

 ikke kunne lade sig gøre.
 Da sagen om XXXs dagpenge er en vurderingssag, vil han nu appellere til  

 den menneskelige vurdering af sagen, det kan ikke passe, at noget som dette  

 skal have lov til at ødelægge en familie med to små  

 børn.
Da det fremgår, at det ikke er noget problem for XXX at opfylde  

 betingelserne nummer 3 og 4, ser han frem til en positiv  

 tilbagemelding." 4. Direktoratets bemærkninger til klagen Direktoratet fastholdt den 22. december 2000 sin afgørelse,  

 idet betingelserne for at ophøre efter  

 ophørsbekendtgørelsens  3, stk. 3, ikke alle var opfyldt.
De  

 kunne derfor ikke anses for berettiget til dagpenge, før virksomheden  

 blev endeligt solgt på tvangsauktion, jf. hovedreglen i  

 bekendtgørelsens  3, stk. 1.
