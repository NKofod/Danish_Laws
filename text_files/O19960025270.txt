 Resumé  


  

 En forening klagede over at Trafikministeriet i to sager vedrørende  

 Hillerød-motorvejens forlængelse ikke havde tillagt foreningen status som  

 part  

 i forvaltningslovens forstand.
I den ene sag fastlagde Trafikministeriet efter hvilke regler de  

 egentlige ekspropriationsforrretninger skulle finde sted.
Denne beslutning  

 var  

 af processuel karakter og ikke en afgørelse i forvaltningslovens forstand.  

 Ombudsmanden kunne allerede af den grund ikke kritisere at ministeriet ikke  

 havde tillagt foreningen partsstatus i sagen.
I den anden sag havde Trafikministeriet udstedt en  

 ekspropriationsbemyndigelse.
En sådan beslutning er en afgørelse i  

 forvaltningslovens forstand.
Det gav dog ikke ombudsmanden anledning til  

 kritik  

 at ministeriet ikke havde anset foreningen for part i forvaltningslovens  

 forstand i denne sag.
Ombudsmanden henviste dels til at foreningen i sine  

 henvendelser til ministeriet fremstod som repræsentant for medlemmernes  

 almindelige og generelle modstand mod projektet til Hillerød-motorvejens  

 forlængelse, dels til at ministeriet ikke i forbindelse med sin afgørelse  

 skulle foretage en nærmere prøvelse af projektgrundlaget i forhold til de  

 foreningsmedlemmer som var individuelt berørt af projektet. (J.nr.  

 1995-674-501).
Partsstatus.
Afgørelsesbegrebet i sag om forlængelse af  

 Hillerød-motorvejen Den 11. marts 1993 godkendte  

 Amtsrådet i Frederiksborg Amt et forslag til regionplantillæg hvis formål var  

 at gennemføre en forlængelse af Hillerød-motorvejen.
Forslaget blev i henhold  

 til reglerne i planloven fremlagt til offentlig høring i perioden 3. april  

 til  

 29. maj 1993. I høringsperioden modtog amtets tekniske forvaltning en række  

 høringssvar fra myndigheder, foreninger og enkeltpersoner.
Bl.a. modtog amtet  

 en indsigelse fra foreningen A.
A's indsigelse gik bl.a. ud på at den  

 VVM-redegørelse der var udarbejdet i forbindelse med regionplantillægget, på  

 flere punkter var mangelfuld.
Den 6. maj 1993 skrev  

 Frederiksborg Amt til Vejdirektoratet at vejprojektet omfattede både et  

 hovedvejsanlæg  

 (med staten som vejbestyrelse) og et landevejsanlæg (med Frederiksborg Amt  

 som  

 vejbestyrelse). Af hensyn til en ensartet erstatningsfastsættelse i  

 forbindelse  

 med ekspropriation til vejanlægget bad amtet Vejdirektoratet om at  

 foranledige at Kommissarius ved Statens Ekspropriationer på Øerne foretog  

 besigtigelse og ekspropriation for det samlede vejanlæg.
Vejdirektoratet  

 anbefalede herefter den 14. maj 1993 denne løsning over for  

 Trafikministeriet.
I breve af 17. og 26. maj  

 1996 klagede foreningen A til Miljøministeriet over at VVM-redegørelsen i  

 forbindelse med regionplantillægget var mangelfuld.
A bad ministeriet om at  

 sætte anlægsprojektet i stå indtil der var udarbejdet den fornødne  

 VVM-redegørelse.
Miljøministeriet videresendte klagerne til behandling hos  

 Naturklagenævnet.
 Den 10. juni 1993 skrev  

 Trafikministeriet bl.a. følgende til Frederiksborg Amt:
 "...
 Ministeriet er enig med  

 Vejdirektoratet og amtet i, at det er hensigtsmæssigt, at kommissarius  

 forestår  

 besigtigelse og ekspropriation for det samlede anlæg, hvorfor den ønskede  

 tilladelse hermed gives.
 Anmodning om ekspropriation  

 til det samlede anlæg bedes til sin tid, når det fornødne projektgrundlag er  

 til stede, fremsendt hertil, hvorefter ekspropriationsbegæringen vil blive  

 henvist til behandling ved ekspropriationskommissionen.
 Ministeriet forudsætter, at  

 behandlingen af indkomne klager over det af Frederiksborg Amt udarbejdede  

 forslag til regionplantillæg, herunder klagen til ministeren fra (B), jf.  

 amtets brev af 24. maj 1993 (j.nr. 8-50-1-3-92), forinden er afsluttet, og at  

 regionplantillægget med eventuelle ændringer endeligt er vedtaget af  

 amtsrådet.
 Ministeriet forventer at høre  

 nærmere fra amtet og Vejdirektoratet, når der er taget stilling til, om nogle  

 af de indkomne alternative forslag skal undersøges nærmere.
..." Den 25. august 1993 skrev A  

 til Trafikministeriet at man i forbindelse med en aktindsigtsbegæring var  

 blevet bekendt med ministeriets brev af 10. juni 1993 til amtet.
Foreningen A  

 henledte i den forbindelse ministeriets opmærksomhed på A's klage til  

 Naturklagenævnet over regionplantillægget.
A bad ministeriet udsætte sin  

 tilladelse til ekspropriationsforretningen indtil Naturklagenævnet havde  

 truffet endelig afgørelse i sagen.
 Den 1. september 1993 traf  

 Naturklagenævnet afgørelse om at foreningen A's klage til nævnet ikke kunne  

 tillægges opsættende virkning.
Den 9. september 1993  

 godkendte Amtsrådet i Frederiksborg Amt regionplantillægget med en række  

 ændringsforslag der bl.a. tilgodeså nogle af de indsigelser der var  

 fremkommet  

 i høringsfasen.
Den 14. september 1993 sendte amtets tekniske forvaltning  

 herefter detailprojektet for vejanlægget til Vejdirektoratet med henblik på  

 godkendelse.
Vejdirektoratet blev i samme forbindelse oplyst om at foreningen  

 A  

 havde påklaget regionplantillægget til Naturklagenævnet.
 Trafikministeriet skrev den  

 23. september 1993 bl.a. følgende til foreningen A:
 "...
Anmodning om foretagelse af  

 ekspropriation fremsættes af anlægsmyndigheden overfor trafikministeren.  

 Anlægsmyndigheden kan kun fremsætte en sådan anmodning, når det fornødne  

 projektgrundlag er tilstede.
Det vil sige, at ministeriet jfr. vores brev af  

 10. juni 1993 forudsætter, at behandlingen af indkomne klager over det af  

 Frederiksborg  

 Amt udarbejdede forslag til regionplantillæg forinden er afsluttet, og at  

 regionplantillægget med eventuelle ændringer er endelig vedtaget af  

 amtsrådet.
Det foreligger nu oplyst, at  

 Frederiksborg Amtsråd har godkendt regionplantillægget den 9. september 1993  

 jfr. vedlagte kopi af brev af 14. september 1993 til Vejdirektoratet.
I  

 forbindelse med godkendelsen er der taget stilling til samtlige indkomne  

 bemærkninger og klager.
Det er endvidere oplyst, at foreningen (A) har  

 påklaget  

 regionplantillægget til Naturklagenævnet.
Klagen har ikke opsættende virkning  

 jfr. vedlagte kopi af delafgørelse af 1. september 1993 fra Naturklagenævnet.  

 Ministeriet har derfor ikke mulighed for at udsætte en  

 ekspropriationsforretning i den anledning.
Når trafikministeren har  

 henvist ekspropriationsbegæringen til behandling ved en  

 ekspropriationskommission, og anlægsmyndigheden har foretaget en foreløbig  

 afmærkning af anlægget, afholder kommissionen en besigtigelsesforretning på  

 stedet.
Under besigtigelsesforretningen foretager kommissionen en almindelig  

 prøvelse af det foreliggende projekt, dvs. bestemmer om der skal foretages  

 sådanne ændringer i projektet, som kommissionen finder nødvendige af hensyn  

 til  

 ejere, andre rettighedshavere, almene interesser eller anlæggets  

 hensigtsmæssige gennemførelse, herunder også en afgørelse fra  

 Naturklagenævnet  

 på foreningen (A)'s klage.
Ministeriet afventer nu en  

 anmodning fra anlægsmyndigheden til det samlede anlæg om foretagelse af  

 ekspropriation.
Ministeriet vil derefter tage stilling til spørgsmålet om  

 ekspropriationsbemyndigelse.
..." Den 28. september 1993 skrev  

 foreningen A bl.a. følgende til Trafikministeriet:
 "...
Alle klager er ikke  

 afsluttet, og foreningen har ikke anket regionplantillægget.
Vi henviser til  

 vedlagte kopi af vort brev af d.d. til Frederiksborg Amt.
 ...
 Delafgørelsen fra  

 Naturklagenævnet omtaler alene opsættende virkning i henhold til planloven  

 for  

 amtsrådets eventuelle vedtagelse af forslaget.
 Foreningen skal herefter  

 henlede ministeriets opmærksomhed på, at afvisningen er givet på et  

 fejlagtigt grundlag.
..." I sit brev af samme dato til  

 amtet gjorde foreningen A amtet opmærksom på at amtets brev til  

 Vejdirektoratet  

 af 14. september 1993 indeholdt forkerte og fordrejede oplysninger.  

 Foreningen  

 A bad på den baggrund amtet om at tilbagekalde brevet.
 Den 5. oktober 1993 bad  

 foreningen A "som part i sagen" Vejdirektoratet om aktindsigt og om  

 udsættelse af afgørelsen om godkendelse af projektet og begæring om  

 ekspropriation indtil foreningen havde haft lejlighed til at sætte sig ind i  

 sagen og afgive en udtalelse.
 Den 6. oktober 1993 sendte  

 Frederiksborg Amt følgende orientering til Trafikministeriet om  

 regionplantillægget:
 "Efter behandling af de  

 i høringsperioden modtagne besvarelser, i alt ca. 380, har Amtsrådet den 9.  

 september 1993 vedtaget forslaget med de bemærkninger, ændringer og  

 hensigtserklæringer, som fremgår af vedlagte kopi af dagsordenbladet, sag nr.  

 7. Det i dagsordenen omtalte notat af 12. august 1993 vedlægges til  

 orientering.
Amtsrådets afgørelse kan i  

 henhold til lov om planlægning påklages til Naturklagenævnet for så vidt  

 angår  

 retlige spørgsmål.
Klageberettiget er enhver med retlig interesse i sagens  

 udfald.
Eventuel klage skal indgives skriftligt inden 4 uger efter offentlig  

 bekendtgørelse i bl.a.
Statstidende den 29. september 1993.
Forvaltningen vil her gøre  

 opmærksom på, at regionplantillægget kun behandler forhold af  

 regionplanmæssig  

 betydning.
Forhold der direkte berører enkelte ejendomme vurderes som led i  

 den  

 videre detailplanlægning og påtænkte besigtigelse, formentlig i november  

 1993,  

 hvor lodsejeren har mulighed for at drøfte konkrete ejendomsforhold med  

 ekspropriationskommissionen." Foreningen A klagede den 14.  

 oktober 1993 til Indenrigsministeriet over at Frederiksborg Amt havde givet  

 vildledende og forkerte oplysninger til Vejdirektoratet og Trafikministeriet.  

 Foreningen A bad Indenrigsministeriet foranledige at Frederiksborg Amt  

 tilbagekaldte ekspropriationsbegæringen.
Den 15. oktober 1993  

 bekræftede Vejdirektoratet modtagelsen af foreningens brev af 5. oktober  

 1993.  

 Vejdirektoratet oplyste at man forventede at kunne besvare foreningens  

 henvendelse i løbet af 2-3 uger.
Ligeledes den 15. oktober 1993 skrev  

 Trafikministeriet bl.a. følgende til foreningen A:
 "...
 Ministeriet skal hertil  

 bemærke, at vi er opmærksomme på foreningens klage til Naturklagenævnet, men  

 at  

 vi ingen indflydelse har på selve afgørelsen fra nævnet.
 Som det fremgår af  

 ministeriets brev af 10. juni 1993 forudsatte ministeriet, at behandlingen af  

 indkomne klager over det af Frederiksborg Amt udarbejdede forslag til  

 regionplantillægget var afsluttet, og at regionplantillægget med eventuelle  

 ændringer var vedtaget, før det fornødne projektgrundlag kunne siges at være  

 tilstede.
Frederiksborg Amt meddelte i  

 brev af 14. september 1993 til Vejdirektoratet, at regionplantillægget var  

 godkendt af Amtsrådet, og at der i den forbindelse var taget stilling til  

 samtlige indkomne bemærkninger og klager.
Samtidig blev det oplyst, at  

 regionplantillægget var påklaget til Naturklagenævnet, ligesom det forelå  

 oplyst, at klagen ikke havde opsættende virkning i henhold til planloven.
Ministeriet var - allerede på  

 grund af tidspunktet for klagen - opmærksom på, at der ikke var tale om en  

 klage over selve regionplantillægget, men over proceduren i forbindelse med  

 udarbejdelse af regionplanforslaget.
Da denne klage imidlertid ikke havde  

 opsættende virkning i henhold til planloven, måtte ministeriet lægge til  

 grund,  

 at der forelå et vedtaget regionplantillæg.
Ministeriet har som tidligere  

 meddelt ikke taget stilling til spørgsmålet om eventuel  

 ekspropriationsbemyndigelse.
Vi har ikke mulighed for på nuværende tidspunkt  

 at  

 foretage andet end at afvente en anmodning fra anlægsmyndigheden om  

 foretagelse  

 af ekspropriation.
Når begæring herom fremkommer, vil vi derefter tage  

 stilling  

 til spørgsmålet om ekspropriationsbemyndigelse.
..." I et brev af 21. oktober 1993  

 bad Vejdirektoratet Trafikministeriet om at forelægge det samlede anlæg i  

 forbindelse med Hillerød-motorvejens forlængelse for vedkommende  

 ekspropriationskommission.
Vejdirektoratet skrev i den forbindelse bl.a.  

 følgende til ministeriet:
 "...
 Foreningen (A) har i brevene  

 af 17. og 26. maj, 29. juli og 25. august 1993 klaget over VVM-redegørelsen  

 og  

 gør gældende, at forslaget til regionplantillæg nr. 10 er ugyldigt, og derfor  

 ikke kan vedtages endeligt af Frederiksborg Amtsråd.
Naturklagenævnet har i  

 delafgørelse af 1. september 1993 meddelt, at klagen ikke har opsættende  

 virkning.
Der vedlægges til orientering kopi af Naturklagenævnets  

 delafgørelse  

 af 1. september 1993 og kopi af Naturklagenævnets brev af 1. september 1993  

 til  

 Frederiksborg Amt vedr. klage over forslag til regionplantillæg nr. 10.
Regionplantillægget for det  

 samlede vejanlæg er endelig godkendt af amtsrådet den 9. september 1993. I  

 forbindelse med godkendelsen er der taget stilling til samtlige indkomne  

 bemærkninger og klager.
De ændringer, som de indkomne bemærkninger har givet  

 anledning til er indarbejdet i skitseprojektet, og der er ikke indkommet  

 alternative forslag, som skal undersøges nærmere.
Der henvises til vedlagte  

 kopi af Frederiksborg Amts brev af 6. oktober 1993 til ministeriet vedrørende  

 regionplantillæg nr. 10.
 Vejdirektoratet har  

 princip-godkendt projektet for så vidt angår statens del af anlægget fra  

 Hldv.  

 106, Herredsvejen til Ldv. 527, Isterødvejen, incl. tilslutningsanlæggene.
 Detailprojektet til  

 besigtigelse er udarbejdet, og besigtigelsen er planlagt til gennemførelse i  

 december 1993.
..." Den 26. oktober 1993 meddelte  

 Vejdirektoratet Frederiksborg Amt at man kunne godkende anlægsprojektet.
 Den 28. oktober 1993 udtalte  

 Indenrigsministeriet bl.a. følgende:
 "...
 Det retlige grundlag for  

 Frederiksborg Amtskommunes anmodning om at rejse en sag om ekspropriation  

 fremgår af § 46, stk. 3, i lov om offentlige veje (lovbekendtgørelse nr. 430  

 af  

 31. maj 1991), som er affattet således:
'Stk. 3. Ekspropriation til  

 amtskommunale og kommunale vejanlæg sker efter reglerne i dette kapitel.  

 Trafikministeren kan efter vejbestyrelsens begæring tillade, at  

 ekspropriation  

 sker efter reglerne i lov om fremgangsmåden ved ekspropriation vedrørende  

 fast  

 ejendom.' Indenrigsministeriet lægger  

 på baggrund af Trafikministeriets udtalelse i brev af 23. september 1993 til  

 grund, at Frederiksborg Amtskommune har haft fornødent grundlag for at begære  

 foretagelse af ekspropriation efter reglerne i lov om fremgangsmåden ved  

 ekspropriation  

 vedrørende fast ejendom.
Det bemærkes i den  

 forbindelse, at det er uden betydning, at amtskommunen i brevet af 14.  

 september 1993 fejlagtigt ikke har anført, at foreningens klage til  

 Naturklagenævnet  

 vedrører forslaget til regionplantillægget.
I øvrigt fremgik det af  

 omstændighederne for Trafikministeriet, at foreningens klage kun vedrørte  

 forslaget, idet det var oplyst i brevet, at Naturklagenævnet havde truffet en  

 delafgørelse den 1. september 1993, og at amtskommunen derefter endeligt  

 vedtog  

 regionplantillægget den 9. september 1993.
 Indenrigsministeriet finder  

 på den baggrund ikke, at Frederiksborg Amtskommune har handlet i strid med  

 lovgivningen ved at fremsætte en begæring efter vejlovens § 46, stk. 3, og  

 foretager derfor ikke videre vedrørende dette spørgsmål.
 § 25, stk. 1,  

  

 i forvaltningsloven (lov nr. 571 af 19. december 1985  

 med senere ændringer) er affattet således:
'§ 25.  

  

 Afgørelser, som kan påklages til anden forvaltningsmyndighed,  

 skal, når de meddeles skriftligt, være ledsaget af en vejledning om  

 klageadgang  

 med angivelse af klageinstans og oplysning om fremgangsmåden ved indgivelse  

 af  

 klage, herunder om eventuel tidsfrist.
Det gælder dog ikke, hvis afgørelsen  

 fuldt ud giver den pågældende part medhold.' § 4, stk. 1,  

  

 i lov om offentlige veje er affattet således:
'Vejbestyrelsers afgørelser  

 vedrørende forhold, der er omfattet af denne lov, kan påklages til  

 trafikministeren for så vidt angår retlige spørgsmål,...' Frederiksborg Amtskommune har  

 imidlertid ikke ved sin henvendelse til Trafikministeriet, Vejdirektoratet  

 truffet en afgørelse, som kan påklages til Trafikministeriet eller en anden  

 forvaltningsmyndighed.
 Da amtskommunen således ikke  

 har handlet i strid med forvaltningslovens § 25 ved ikke at give  

 klagevejledning i forbindelse med den pågældende henvendelse, foretager  

 Indenrigsministeriet heller ikke videre vedrørende dette spørgsmål.
..." Den 1. november 1993 skrev  

 foreningen A til Vejdirektoratet at man gennem Trafikministeriet havde fået  

 kendskab til Vejdirektoratets brev af 21. oktober 1993. Foreningen bad  

 Vejdirektoratet "ændre sin afgørelse således, at begæringen om  

 ekspropriation udsættes indtil Naturklagenævnets afgørelse af det vedtagne  

 Regionplantillægs gyldighed foreligger".
Den 21. december 1993 bad  

 Trafikministeriet Kommissarius ved Statens Ekspropriationer på Øerne om at  

 forelægge projektet vedrørende Hillerød-motorvejens forlængelse for  

 ekspropriationskommissionen.
Ministeriet henledte kommissarius' opmærksomhed  

 på  

 at der forelå tre klager over regionplantillægget som Naturklagenævnet endnu  

 ikke havde taget stilling til.
 Den 7. februar 1994 skrev  

 Skov- og Naturstyrelsen til Frederiksborg Amt at man kunne godkende  

 anlægsprojektet på visse nærmere angivne betingelser.
Vejdirektoratet skrev den 23.  

 marts 1994 til foreningen A at foreningens brev af 1. november 1993 til  

 direktoratet desværre var bortkommet.
Direktoratet bad A om at indsende  

 brevet  

 på ny således at direktoratet kunne tage stilling til de rejste spørgsmål om  

 partsstatus og ret til at fremkomme med en udtalelse.
Den 28. marts 1994  

 sendte  

 foreningen A den ønskede kopi af brevet til direktoratet.
A gjorde opmærksom  

 på  

 at man mente at Vejdirektoratet i sagen havde handlet stærkt i modstrid med  

 reglerne for god forvaltningsskik.
Den 11. april 1994 traf  

 Naturklagenævnet afgørelse i sagen om klagerne over tilvejebringelsen af  

 regionplantillægget for vejanlægget vedrørende Hillerød-motorvejens  

 forlængelse.
Af afgørelsen fremgik bl.a. følgende:
 "...
Som det fremgår af  

 ovenstående, anser Naturklagenævnet Frederiksborg Amtsråds tilvejebringelse  

 af  

 regionplantillæg nr. 10 til Regionplan 1989 (Hillerødmotorvejens forlængelse)  

 for at være mangelfuld ved, ·  

  

 	  

 at der ikke i VVM-redegørelsen er foretaget  

 en vurdering af de alternativer, som er bragt i forslag under  

 offentlighedsfasen efter planlovens § 22, stk. 2 og 3, under hensyn til disse  

 alternativers virkning på miljøet, ·  

  

 	  

 at VVM-redegørelsen ikke indeholder en  

 beskrivelse af de metoder, der er anvendt til beregningen af virkningerne på  

 miljøet, eller dog en henvisning til et baggrundsmateriale herom tillige med  

 oplysning om, hvor dette materiale kunne gennemses, ·  

  

 	  

 at VVM-redegørelsen ikke tilstrækkeligt har  

 beskrevet vejanlæggets omgivelser og dets virkninger på omgivelserne i  

 henseende til dyre- og plantelivet samt de påtænkte afværgeforanstaltninger  

 og ·  

  

 	  

 at en ejer, der berøres særligt af den  

 ændrede vejtilslutning ved Isterødvejen, ikke fik lejlighed til at udtale sig  

 før amtsrådets endelige vedtagelse af tillægget.
 Spørgsmålet er herefter, om  

 disse retlige mangler er så væsentlige, at de medfører regionplantillæggets  

 ugyldighed.
 Et flertal på 9 medlemmer  

 udtaler herom:
Siden vedtagelsen af  

 anlægsloven i 1969 om en motorvej fra Farum til Hemmingstrup er vejen anlagt  

 på  

 strækningen fra Farum til Herredsvej vest for Hillerød.
Efter en samlet  

 vurdering på denne baggrund findes de konstaterede retlige mangler ved  

 tilvejebringelsen af regionplantillægget ikke at være så væsentlige, at de  

 kan  

 fremkalde ugyldighed af det nu endeligt vedtagne regionplantillæg.
..." Den 21. april 1994 meddelte  

 Frederiksborg Amt en række dispensationer fra bestemmelser i  

 naturbeskyttelseslovens kapitel 2 og landzonetilladelse i medfør af  

 planlovens § 35 til forlængelse af Hillerød-motorvejen.
Meddelelsen blev  

 udsendt til en række myndigheder, foreninger og privatpersoner, herunder  

 foreningen A.
Amtet oplyste samtidig om muligheden for at klage over  

 dispensationerne til Naturklagenævnet.
 Vejdirektoratet gav den 19.  

 april 1994 foreningen A aktindsigt i en række dokumenter i sagen og skrev i  

 den forbindelse bl.a. følgende:
 "...
For så vidt angår det af  

 foreningen rejste krav om, at Vejdirektoratet skal udsætte sagens afgørelse  

 bemærkes, at efter den for gennemførelse af statslige vejanlæg fastsatte  

 fremgangsmåde er det ikke Vejdirektoratet, der træffer 'afgørelse'. Det  

 tilkommer derimod vedkommende ekspropriationskommission at træffe bestemmelse  

 om det pågældende vejanlægs gennemførelse.
Dette sker dels ved en  

 besigtigelsesforretning, hvor kommissionen tager stilling til projektet som  

 helhed, dels ved efterfølgende ekspropriationsforretninger vedrørende de  

 enkelte berørte ejendomme.
 Vejdirektoratet vil derfor  

 finde det rigtigst, at foreningen nu retter henvendelse til Kommissarius ved  

 Statens  

 Ekspropriationer på Øerne, Tordenskjoldsgade 30, 1055 København K., og beder  

 om  

 at modtage underretning om tid og sted for den kommende  

 besigtigelsesforretning  

 og anmoder om særskilt indvarsling til denne.
..." Den 5. maj 1994 bad  

 foreningen A Vejdirektoratet om at rette henvendelse til kommissarius og  

 foranledige ekspropriationsforretningen sat i stå.
Foreningen A henviste  

 bl.a.  

 til at klagefristen vedrørende de af amtet meddelte dispensationer endnu ikke  

 var udløbet.
Den 11. maj 1994 svarede direktoratet bl.a. følgende:
 "...
 Efter § 2 i Forvaltningsloven  

 gælder loven for behandlingen af sager, hvori der er eller vil blive truffet  

 afgørelse af en forvaltningsmyndighed.
 Med udtrykket 'truffet  

 afgørelse' sigtes til udfærdigelse af retsakter (forvaltningsakter), det vil  

 sige udtalelser, der går ud på at fastsætte, hvad der er eller skal være ret  

 i  

 et foreliggende tilfælde (efter det pågældende lovgrundlag).
En myndigheds indstilling  

 eller udtalelse til en anden forvaltningsmyndighed til brug for en sags  

 afgørelse er ikke en 'afgørelse' i lovens forstand.
Ligeledes er en  

 myndigheds  

 processuelle beslutninger, f.eks at en sag skal oversendes til en anden  

 myndighed med henblik på, at denne træffer afgørelse,  

  

 ikke  

  

 afgørelser i lovens forstand.
 Afgørelser træffes over for  

 vedkommende borgere, in casu de lodsejere, der vil blive berørt ved  

 gennemførelsen af vejanlægget, der sker med grundlag i bestemmelserne i lov  

 om  

 fremgangsmåden ved ekspropriation vedrørende fast ejendom, jfr. § 46 i Lov om  

 offentlige Veje (Lovbekendtgørelse nr. 624 af 21. juli 1993).
 Det er  

  

 ikke  

  

 Vejdirektoratet, der træffer sådanne afgørelser, derimod  

 vedkommende ekspropriationskommission, jfr. § 15 i Lov om Fremgangsmåden ved  

 Ekspropriation vedrørende Fast Ejendom (Lovbekendtgørelse nr. 522 af 4. juli  

 1991).
Med hensyn til Foreningens  

 henvisning til bestemmelsen i Forvaltningslovens § 11 skal således bemærkes,  

 at  

 selve begæringen om aktindsigt efter Vejdirektoratets opfattelse er  

 imødekommet, jfr. senest Vejdirektoratets brev af 19. april 1994, medens det  

 ikke tilkommer Vejdirektoratet at udsætte sagens afgørelse i denne anledning,  

 jfr. ovenfor.
Tilsvarende gælder ifølge Vejdirektoratets opfattelse med  

 hensyn  

 til Foreningens krav om udsættelse i medfør af Forvaltningslovens § 21.
 Som anført i brevet herfra af  

 19. april 1994 er det fortsat Vejdirektoratets opfattelse, at Foreningen nu i  

 givet fald må rejse spørgsmålet om sagens udsættelse over for  

 ekspropriationskommissionen, dels ved den kommende besigtigelsesforretning,  

 dels ved de efterfølgende ekspropriationsforretninger vedrørende de enkelte  

 berørte lodsejeres ejendomme.
 ...
 Efter det således  

 foreliggende finder Vejdirektoratet ikke grundlag for at rette henvendelse  

 til  

 Kommissarius ved Statens Ekspropriationer på Øerne om udsættelse af den til  

 18. maj 1994 berammede besigtigelsesforretning.
..." I brev af 16. maj 1994  

 stillede foreningen A en række spørgsmål til Kommissarius ved Statens  

 Ekspropriationer på Øerne.
Den 18. og 19. maj 1994  

 afholdt ekspropriationskommissionen besigtigelsesforretning vedrørende  

 Hillerød-motorvejens forlængelse.
Af udskrift af forhandlingsprotokollen fra  

 besigtigelsesforretningen fremgik bl.a. følgende:
 "...
 Såvel under mødet på  

 Kulsviergården som under den senere besigtigelse i marken havde berørte ejere  

 og repræsentanter for stedlige interesser lejlighed til at udtale sig.
 I den forbindelse fremlagde  

 Kommissarius brev af 16. maj 1994 fra 'Foreningen (A)' og brev af 16. maj  

 1994  

 fra (C) som ejer af en ejendom.
 For nævnte forening udtalte  

 (D) sig og supplerede de i foreningen (A)'s brev fremsatte betragtninger.
 For så vidt der fra de  

 fremmødte skriftligt eller mundtligt er fremsat forslag om at vælge  

 principielt  

 andre alternativer for vejanlægget, var der i kommissionen enighed om, at der  

 efter sagens forudgående behandling og de af de respektive myndigheder gjorte  

 overvejelser ikke var grundlag for nu at iværksætte yderligere undersøgelser  

 om  

 principielt alternative løsninger.
 Der var i kommissionen  

 ligeledes enighed om, at der ikke var fremført noget, der var til hinder for  

 at gennemføre den berammede besigtigelse.
 Kommissionen besigtigede  

 forholdene i marken i Hillerød kommune efter nærmere aftale med de fremmødte  

 ejere og vedtog det fremlagte projekt med nedennævnte bemærkninger.
..." Den 19. maj 1994 klagede  

 foreningen A over de dispensationer som amtet havde givet fra bl.a. kapitel 2  

 i  

 naturbeskyttelsesloven.
Den 10. juni 1994 sendte amtet denne og andre  

 modtagne  

 klager til Naturklagenævnet.
 Den 14. juli 1994 klagede  

 foreningen A til mig bl.a. over Vejdirektoratets sagsbehandling og over at  

 Vejdirektoratet havde godkendt projektet og fremsat ekspropriationsbegæring.  

 Den 2. august 1994 skrev jeg til foreningen A at jeg - under hensyn til at  

 Trafikministeriet endnu ikke havde givet ekspropriationsbemyndigelse - havde  

 fundet det rigtigst at sende A's klage til ministeriet således at det som A  

 havde anført, kunne indgå i ministeriets behandling af sagen, og således at  

 ministeriet kunne få lejlighed til at kommentere A's kritik af  

 Vejdirektoratet.
I anledning af A's klage bad  

 Trafikministeriet Vejdirektoratet om en udtalelse.
Af direktoratets udtalelse  

 af 25. august 1994 fremgik bl.a. følgende:
 "...
 1. Foreningen nævner i  

 klagen, at Vejdirektoratet (Motorvejskontoret) - på trods af Vejdirektoratets  

 brev af 15. oktober 1993 som foreløbigt svar på foreningens brev af 5.  

 oktober  

 1993 - havde godkendt projektet overfor Frederiksborg Amt den 26. oktober  

 1993  

 og i brev af 21. oktober 1993 havde fremsendt anmodning til Trafikministeriet  

 om ekspropriation.
 Vejdirektoratet kan hertil  

 oplyse følgende:
 ad Vejdirektoratets brev af 26. oktober 1993 (kopi vedlagt).
 Brevet indeholder ikke en  

 administrativ men alene en teknisk godkendelse overfor Amtet, som i dette  

 forhold er at opfatte som Vejdirektoratets rådgiver.
 Godkendelsen er et led i et  

 ganske almindeligt projekteringsforløb og har alene indflydelse på  

 projekteringsarbejdets fremdrift.
 Projekteringen udføres altid  

 parallelt med, at projektet behandles myndighedsmæssigt.
 ad Vejdirektoratets brev af 21. oktober 1993 til Trafikministeriet.
 Brevet, der indeholder en  

 ekspropriationsbegæring - altså en anmodning om nedsættelse af en  

 ekspropriationskommission til at behandle projektet/vejanlægget, indeholder  

 heller ikke noget, der foregriber eventuelle klager eller andet, der kan få  

 opsættende virkning på projektet.
Besigtigelsesforretningen  

 kunne først afholdes efter Naturklagenævnets afgørelse af klagen vedrørende  

 det  

 af Frederiksborg Amt vedtagne regionplantillæg, hvilken afgørelse blev  

 truffet  

 den 11. april 1994, og ekspropriationen til anlægget kunne først påbegyndes,  

 når Trafikministeriet havde meddelt ekspropriationsbemyndigelse.
En sådan  

 bemyndigelse må i øvrigt - i første omgang - afvente Naturklagenævnets  

 besvarelse af Frederiksborg Amts i kopi vedlagte brev af 16. august 1994  

 vedrørende spørgsmålet om den opsættende virkning af de indgivne klager over  

 Frederiksborg Amts disposition m.v. til projektet af 19. april 1994.
 På grund af en 'krydsning',  

 som skyldtes efterårsferien, fik Motorvejskontoret ikke lejlighed til at tage  

 den verserende sag (foreningens brev af 5. oktober 1993 og Vejdirektoratets  

 foreløbige svar af 15. oktober 1993) i betragtning i forbindelse med  

 afsendelse  

 af de to omtalte breve (af 21. oktober 1993 til Trafikministeriet og af 26.  

 oktober  

 1993 til amtet).
 ...
2. Ved  

 besigtigelsesforretningen den 18. - 19. maj 1994 blev projektet vedtaget af  

 ekspropriationskommissionen.
Som det fremgår af side 9 i  

 besigtigelsesprotokollen, blev de af foreningen (og andre) rejste indsigelser  

 mod projektet afvist af kommissionen.
 3. Til det i klagen anførte  

 vedrørende VVM-redegørelse bemærkes følgende:
 En VVM-redegørelse for  

  

 hele  

  

 anlægget er gennemført i 'Forslag  

 til Regionplantillæg nr. 10 til Regionplan 1989 med VVM-redegørelse'.
Frederiksborg Amt har vedtaget  

 regionplantillægget.
Denne vedtagelse blev som nævnt under pkt. 1 påklaget  

 til  

 Naturklagenævnet, der i sin afgørelse af 11. april 1994 stadfæstede  

 regionplantillægget som gyldigt uanset de deri indeholdte mangler.
 Vejdirektoratet må derfor  

 stille sig uforstående overfor det af foreningen fremførte vedrørende  

 VVM-redegørelsen, idet kravene hertil er opfyldt også for den statslige del  

 (syd for Isterødvej).
 4. Linjeføringen for den  

 statslige del er  

  

 ikke  

  

 ændret i  

 forhold til anlægslovens linjeføring, som foreningen fejlagtigt anfører i  

 klagen under pkt. 4, 2. afsnit, sidste side.
 ...
Vejdirektoratet mener ikke,  

 at det tjener noget formål at 'omgøre' de nævnte beslutninger jfr. også det  

 under pkt. 1 anførte.
Vejdirektoratet mener heller ikke, at foreningen med  

 henvisning til forvaltningsloven (jfr.
Vejdirektoratets besvarelser til  

 foreningen nævnt under pkt. 6) eller på andet grundlag kan kræve sagen  

 stillet  

 i bero - i hvert fald ikke udover det tidspunkt, hvor Naturklagenævnet har  

 truffet afgørelse i den verserende klagesag jfr. pkt. 1. Ellers ville  

 foreningen kunne forhale sagen i det uendelige rent bortset fra, at  

 foreningen  

 synes at have haft tid nok til at 'afgive en udtalelse', men i stedet har  

 valgt  

 at trække sagen i langdrag.
..." Den 19. september 1994 skrev  

 Trafikministeriet bl.a. følgende til foreningen A i anledning af foreningens  

 klage til mig.
Ministeriets brev var vedlagt en kopi af Vejdirektoratets  

 udtalelse:
 "...
 Vedrørende klagen over Vejdirektoratet:
 ...
Ministeriet finder ikke, at  

 foreningen kan betragtes som part i sagen vedrørende udarbejdelsen af  

 anlægsprojektet og Vejdirektoratets fremsendelse af ekspropriationsbegæringen  

 til ministeriet.
Ministeriet finder således ikke, at der har været noget krav  

 om partshøring af foreningen i henhold til forvaltningslovens § 21, eller at  

 foreningen - hverken i henhold til § 11 eller § 21 - har haft ret til at  

 forlange, at Vejdirektoratets ekspropriationsbegæring blev udsat eller  

 trukket  

 tilbage, til foreningen havde haft lejlighed til at udtale sig.
 Med hensyn til partshøring af  

 ejere og brugere, der kan blive berørt af det påtænkte anlæg, skal vi henlede  

 opmærksomheden på, at lov om fremgangsmåden ved ekspropriation vedrørende  

 fast  

 ejendom indeholder nærmere bestemmelser om, hvorledes sådanne ejere og  

 brugere  

 kan få adgang til at fremkomme med bemærkninger og synspunkter som led i  

 ekspropriationsprocessen.
 Vedrørende klagen over  

 Trafikministeriet.
Med hensyn til spørgsmålet om  

 udsættelse af sagens forelæggelse for ekspropriationskommissionen bemærkes,  

 at  

 foreningens klage over forslaget til regionplantillæg ifølge  

 Naturklagenævnets  

 afgørelse af 1. september 1993 ikke havde opsættende virkning, og at  

 ministeriet  

 således måtte lægge til grund, at der forelå et vedtaget regionplantillæg.  

 Ministeriet fandt således ikke grundlag for at udsætte sagen uanset  

 foreningens  

 ønske herom.
Vi skal i den forbindelse henvise til det ovenfor anførte om  

 foreningens adgang til at kræve udsættelse i henhold til forvaltningslovens  

 §§  

 11 og 21.
Ministeriet har ej heller  

 fundet, at de i foreningens brev af 5. oktober 1993 anførte forhold har  

 kunnet  

 begrunde en udsættelse af sagens henvisning til ekspropriationskommissionen  

 med  

 henblik på afholdelse af besigtigelsesforretning i henhold til § 12 i  

 ekspropriationsprocesloven.
Det bemærkes herved, at der endnu ikke er givet  

 ekspropriationsbemyndigelse i henhold til lovens § 14.
 ...
Endelig skal ministeriet med  

 hensyn til spørgsmålet om 'prøvelse af respekt for anden lovgivning' meddele,  

 at ministeriet naturligvis ikke kan give ekspropriationsbemyndigelse til et  

 projekt, hvis det må lægges til grund, at projektet strider mod gældende love  

 og bestemmelser.
Det samme gælder ekspropriationskommissionens beslutninger i  

 henhold til ekspropriationsprocesloven.
Såvel ministeriet som  

 ekspropriationskommissionen må imidlertid i så henseende ofte lægge andre  

 kompetente myndigheders afgørelser til grund for vurderingen.
Kommissarius  

 har  

 overfor ministeriet oplyst, at det ikke er korrekt, når De i Deres brev af  

 14.  

 juli 1994 til ombudsmanden har anført, at kommissarius under  

 besigtigelsesforretningen skulle have tilkendegivet, at det ikke var  

 kommissionens opgave 'ved besigtigelsen at verificere overholdelsen af  

 gældende  

 lovgivning  

  

 i det hele taget.  

  

 '  

 Kommissarius har overfor ministeriet tilkendegivet, at der kan melde sig  

 lovlighedsspørgsmål, som kommissionen og kommissarius givetvis vil kunne tage  

 op, men at han ikke finder at det er kommissionens opgave at tage stilling  

 til  

 alle 'juridiske spidsfindigheder'. Eksempelvis nævner han, at han i en sag  

 som  

 denne, hvor de kompetente miljømyndigheder, d.v.s.
Skov- og Naturstyrelsen og  

 Frederiksborg Amt, har været inde i sagen, ikke finder, at det kan være  

 kommissionens opgave selvstændigt at tage stilling til, om Bernerkonventionen  

 og EU-direktiver om naturbeskyttelse er overholdt.
Ministeriet er enig i  

 denne  

 vurdering.
..." Den 8. februar 1995 traf  

 Naturklagenævnet en delafgørelse i sagen om klager over amtets dispensationer  

 i  

 medfør af naturbeskyttelseslovens kapitel 2. Af afgørelsen fremgik bl.a.  

 følgende:
 "...
Ejerne af de ejendomme, der  

 er omfattet af amtets dispensationer, har en så væsentlig og individuel  

 interesse i dispensationssagen, at de må anses som parter i sagen og dermed  

 have partsbeføjelser efter forvaltningsloven.
Da flere berørte  

 lodsejere/naboer  

 er repræsenteret ved foreningen (A), kan deres partsbeføjelser udøves af  

 foreningen. (A) burde derfor have været inddraget i den høring, amtet  

 foretog,  

 forinden dispensationerne blev meddelt.
Foreningen (A)'s indsigelser mod de  

 meddelte  

 dispensationer indgår i Naturklagenævnets afgørelse af klagesagen.
Den  

 undladte  

 høring af (A) kan derfor ikke anses for en så væsentlig retlig mangel ved  

 dispensationerne, at den medfører dispensationernes ugyldighed.
 Naturklagenævnets delafgørelse  

 går herefter ud på,  

  

 at  

  

 det ikke har  

 været nødvendigt at meddele landzonetilladelse i medfør af planlovens § 35,  

  

 at  

  

 amtets dispensationer fra  

 naturbeskyttelseslovens kapitel 2 stadfæstes for så vidt angår vejanlæggets  

 linieføring, og  

  

 at  

  

 nævnet i en senere  

 afsluttende afgørelse vil tage stilling til, om der af hensyn til  

 beskyttelsen  

 af flora og fauna i området skal stilles yderligere betingelser om  

 afhjælpende  

 foranstaltninger.
..." Foreningen A skrev den 10.  

 februar 1995 til Trafikministeriet at Naturklagenævnet i sin afgørelse havde  

 stadfæstet at foreningen var part i sagen om Hillerød-motorvejens  

 forlængelse.  

 Foreningen A ønskede på den baggrund på ny aktindsigt og bad om at afgørelsen  

 om ekspropriationsbemyndigelsen blev udsat til foreningen havde haft  

 lejlighed  

 til at fremkomme med en udtalelse.
Trafikministeriet svarede samme dag bl.a.  

 følgende:
 "...
Som meddelt i brev af 19.  

 september 1994 finder ministeriet ikke, at foreningen kan betragtes som part  

 i  

 sagen vedrørende spørgsmålet om ekspropriationsbemyndigelsen.
Ministeriet  

 finder derfor ikke at foreningen har krav på aktindsigt i ministeriets sag  

 efter forvaltningslovens kap. 4. Ministeriet finder heller ikke, at  

 foreningen  

 har krav på partshøring i henhold til forvaltningslovens § 21, eller at  

 foreningen - hverken i henhold til § 11 eller § 21 - har ret til at forlange,  

 at sagen bliver udsat til foreningen måtte have udtalt sig i sagen.
 Denne holdning er ikke ændret  

 ved Naturklagenævnets afgørelse i relation til Naturbeskyttelsesloven.
Foreningens henvendelse er  

 herefter behandlet som en anmodning om aktindsigt i henhold til  

 offentlighedsloven.
Kopi af dokumenter, der er omfattet af reglerne om  

 aktindsigt, og som ikke tidligere er fremsendt til foreningen fremsendes  

 hermed.
..." Den 10. februar 1995  

 anbefalede Vejdirektoratet på ny over for Trafikministeriet at projektet blev  

 gennemført.
Vejdirektoratet henviste til delafgørelsen fra Naturklagenævnet.
 Den 2. marts 1995 skrev  

 Trafikministeriet bl.a. følgende til Kommissarius ved Statens  

 Ekspropriationer  

 på Øerne:
 "...
 I brev af 25. maj 1994 har De  

 anmodet om bemyndigelse til at iværksætte ekspropriation til  

 Hillerødmotorvejens forlængelse på grundlag af det ved  

 besigtigelsesforretningen den 18. og 19. maj 1994 bestemte.
 Sagen har beroet på Naturklagenævnets  

 afgørelse i anledning af de fremsatte klager over de af amtet meddelte  

 dispensationer i henhold til lov om naturbeskyttelse.
 Naturklagenævnet har som  

 bekendt truffet en delafgørelse den 8. februar 1995, hvori nævnet bl.a.  

 stadfæster amtets dispensationer for så vidt angår vejanlæggets linieføring.
 Ministeriet har herefter  

 indhentet en udtalelse fra Vejdirektoratet, jf. vedlagte kopi af  

 Vejdirektoratets breve af 21. juli 1994 og 1. marts 1995. På det herefter  

 foreliggende grundlag meddeler ministeriet herefter bemyndigelse til at lade  

 den fornødne ekspropriation foretage.
 Opmærksomheden henledes på,  

 at Naturklagenævnet i en senere afsluttende afgørelse vil tage stilling til,  

 om  

 der af hensyn til beskyttelsen af flora og fauna i området skal stilles  

 yderligere betingelser om afhjælpende foranstaltninger.
..." Den 9. marts 1995 skrev  

 foreningen A bl.a. følgende i en klage til mig:
 "...
 Efter modtagelsen af  

 Naturklagenævnets afgørelse af 8. febr. 1995, ligeledes tilsendt ombudsmanden  

 i  

 kopi, henvendte foreningen sig igen til Trafikministeriet med telefax af  

 10.02.95. I brevet henledes ministeriets opmærksomhed på, at Naturklagenævnet  

 - omsider - har stadfæstet foreningens, d.v.s. berørte lodsejeres/naboers  

 partsstatus i sagen om Hillerødmotorvejens forlængelse, og at A burde have  

 været partshørt.
Ministeriet blev samtidigt  

 anmodet om udsættelse med afgørelse vedrørende ekpropriationsbemyndigelse,  

 under henvisning til forvaltningslovens kapitel 5, idet foreningen ikke anser  

 hjemmelsgrundlaget for en bemyndigelse til ekspropriation for retligt  

 gyldigt.  

 Foreningen udtrykte i den forbindelse ønske om, at Folketingets Ombudsmand  

 havde udtalt sig i klagesagerne vedr.
Skov- og Naturstyrelsen og  

 Naturklagenævnet, for, i overensstemmelse med forvaltningslovens almindelige  

 bestemmelser, at disse nye oplysninger, fremkommet på partens initiativ,  

 skulle indgå i ministeriets retlige prøvelse af hjemmelsgrundlaget før  

 bemyndigelsen.
 Trafikministeriet afviser i  

 brev af 10. febr. 1995 at anerkende foreningens partsbeføjelser og har  

 desuden,  

 efter hvad der er oplyst overfor foreningen, givet bemyndigelse til  

 ekspropriation, som vil finde sted allerede den 28. ds.
 Ministeriets fremgangsmåde  

 finder foreningen både arrogant og uoverensstemmende med forvaltningslovens  

 regler, hvilket derfor giver anledning til denne fornyede henvendelse med  

 anmodning om genoptagelse af sagen og en afgørelse på det nu foreliggende  

 grundlag.
 ...
 Med udgangspunkt i  

 forvaltningslovens almindelige bestemmelser, og vejledningen hertil - og som  

 i  

 øvrigt klart udtrykt i FOB 1993 p. 23 eller FOB 1992 p.  

 23 f. vedr. partsbegrebet og  

 afgørelsesbegrebet - finder foreningen ikke at kunne afvises hverken af  

 ministeriet eller af Vejdirektoratet.
Ministeriets begrundelse for  

 afvisning af foreningen som part i sagen turde være i direkte modstrid med  

 kendsgerningerne, som de vil fremgå af sagens akter i såvel Vejdirektoratet  

 som  

 i ministeriet.
Heri er utvetydigt fremført, dels den væsentlige direkte  

 retlige  

 interesse i sagens udfald for foreningens medlemmer af berørte  

 grundejere/naboer, dels at foreningen var klager i sagen til Naturklagenævnet  

 men også klager til Skov- og Naturstyrelsen over det mangelfulde retlige  

 grundlag for styrelsens godkendelse efter naturbeskyttelsesloven.
Ministeriets afvisning af at  

 udsætte afgørelse med ekspropriationsbemyndigelse er givet på trods af  

 Naturklagenævnets utvetydige tilkendegivelse af foreningens partsbeføjelser.  

 Afvisningen er ikke sagligt begrundet eller konkretiseret, men bl.a. udtrykt  

 ved, at ministeriets  

  

 holdning  

  

 ikke er  

 ændret ved Naturklagenævnets afgørelse.
Afgørelsen er således særdeles  

 usaglig, og giver derfor anledning til formodning om usaglige hensigter.
 Ministeriet har derved, meget  

 bekvemt, frataget foreningen muligheden for prøvelse af hjemmelsgrundlaget  

 før  

 en ekspropriation.
 Foreningen mener på  

 ovenstående baggrund, at ministeriet forsøger at undsige sig ansvaret for  

 Vejdirektoratets sagsbehandling og godkendelse, samt at ministeriets egen  

 afgørelse om ekspropriationsbemyndigelse er ugyldig, dels ved at  

 hjemmelsgrundlaget ikke er retligt holdbart, dels efter forvaltningslovens  

 almindelige regler.
Foreningen tillader sig at  

 anmode Folketingets Ombudsmand om en afgørelse af partsspørgsmålet og om  

 ugyldigheden af bemyndigelsen ved en henstilling til ministeriet om at ændre  

 sin beslutning og udsætte ekspropriationer gennem Statens Kommissarius indtil  

 ombudsmandens afgørelse i sagerne vedr.
Skov- og Naturstyrelsen og  

 Naturklagenævnet  

 (j.nr. 1994-1756-149 og 1994-2050-129 resp.) foreligger og  

  

 indgår  

  

 i ministeriets retlige prøvelse af hjemmelsgrundlaget.
..." Samme dato som foreningen A  

 klagede til mig, skrev foreningen til trafikministeren og bad ham ændre  

 afgørelsen om ekspropriationsbemyndigelsen og pålægge kommissarius at udsætte  

 enhver ekspropriationsforretning indtil min udtalelse i sagen forelå.  

 Foreningen A skrev desuden direkte til kommissarius og bad ham udsætte  

 ekspropriationsforretningerne.
Den 13. marts 1995 meddelte  

 trafikministeren foreningen at ministeriet den 2. marts 1995 havde givet  

 ekspropriationsbemyndigelse.
Den 14. marts 1995 meddelte kommissarius at  

 foreningens anmodning om udsættelse ikke kunne tages til følge.
 Den 22. marts 1995 svarede  

 trafikministeren på foreningens brev af 9. marts 1995. Ministeren skrev bl.a.  

 følgende:
 "...
Hjemmelen til at foretage  

 ekspropriation til gennemførelse af det omhandlede anlæg findes dels i lov  

 nr.  

 312 af 18. juni 1969 om visse hovedlandevejsstrækninger, dels i lov om  

 offentlige veje.
Trafikministeriet har i brev af 10. juni 1993 til  

 Frederiksborg Amt meddelt tilladelse til, at ekspropriation til amtets del af  

 anlægget sker i henhold til lov om fremgangsmåden ved ekspropriation  

 vedrørende  

 fast ejendom, jf. lov om offentlige veje § 46, stk. 3.
Plangrundlaget for  

 gennemførelsen af anlægget foreligger i form af Frederiksborg Amts vedtagelse  

 af regionplantillæg nr. 10 til Regionplan 1989 for Frederiksborg Amt.
Den  

 fornødne VVM-vurdering af anlægget er sket i forbindelse med  

 regionplantillægget.
Naturklagenævnet har ved sin afgørelse af 11. april 1994  

 konstateret, at der var retlige mangler ved tilvejebringelsen af  

 regionplantillægget, men at disse mangler ikke var så væsentlige, at de  

 medførte tillæggets ugyldighed.
Det forhold, at Naturklagenævnet i sin  

 delafgørelse af 8. februar 1995 har anerkendt Foreningens partsbeføjelser i  

 relation til de af amtet meddelte dispensationer i henhold til  

 naturbeskyttelsesloven,  

 kan efter ministeriets opfattelse ikke ændre gyldigheden af det vedtagne  

 regionplantillæg.
Med hensyn til  

 dispensationerne i henhold til Naturbeskyttelsesloven kan jeg konstatere, at  

 Naturfredningsnævnet i sin delafgørelse af 8. februar 1995 har udtalt, at  

 Foreningen burde have været inddraget i den høring, amtet foretog, forinden  

 dispensationerne blev meddelt.
Under hensyn til, at Foreningens indsigelser  

 mod de meddelte dispensationer er indgået i Naturklagenævnets afgørelse af  

 klagesagen, fandt nævnet imidlertid ikke, at den undladte høring kunne anses  

 for en så væsentlig mangel ved dispensationerne, at den medførte  

 dispensationernes  

 ugyldighed.
I samme delafgørelse stadfæstede Naturklagenævnet amtets  

 dispensationer for så vidt angår vejanlæggets linieføring.
 Det er herefter min  

 opfattelse, at der foreligger det for ekspropriationerne fornødne  

 plangrundlag,  

 samt de fornødne dispensationer i henhold til Naturbeskyttelsesloven.
 I Deres brev har De desuden  

 klaget over, at Kommissarius har afslået at udsætte besigtigelsesforretningen  

 den 18.-19. maj trods Foreningens anmodning herom, og at  

 Ekspropriationskommissionen i forbindelse med besigtigelsesforretningen har  

 undladt at tage stilling til Foreningens retlige indsigelser som part i  

 sagen.  

 Endvidere har De klaget over, at ministeriet har afvist anmodning om  

 aktindsigt, samt afvist at udsætte dels fremsendelsen af sagen til  

 Kommissarius  

 med henblik på besigtigelse, dels meddelelse af ekspropriationsbemyndigelse,  

 til foreningen som part i sagen havde haft lejlighed til at udtale sig.
Ministeriet har i breve af  

 19. september 1994 og 10. februar 1995 udtalt sig om disse klagepunkter.  

 Efter  

 det for mig oplyste er det ikke korrekt, at Foreningen ikke har fået  

 aktindsigt  

 i sagen, idet ministeriet har fremsendt kopi af de i sagen foreliggende akter  

 i  

 det omfang, Foreningen har bedt herom.
Derimod har ministeriet ikke fundet,  

 at Foreningen  

 kunne betragtes som part i sagen for så vidt angår forelæggelse af sagen for  

 ekspropriationskommissionen og meddelelse af ekspropriationsbemyndigelse,  

 således at foreningen i relation hertil ville have haft krav på partshøring i  

 henhold til forvaltningslovens § 21 eller ret til at forlange sagen udsat,  

 til  

 Foreningen havde haft lejlighed til at udtale sig.
Denne vurdering er jeg  

 enig  

 i, også for så vidt angår Deres anmodning til Kommissarius om udsættelse af  

 besigtigelsesforretningen.
Jeg skal i den forbindelse henvise til, at lov om  

 fremgangsmåden ved ekspropriation vedrørende fast ejendom indeholder nærmere  

 bestemmelser om, hvorledes ejere og brugere og andre, der har en retlig  

 interesse at varetage i anledning af ekspropriationen, kan få adgang til at  

 fremkomme med bemærkninger og synspunkter som led i ekspropriationsprocessen.
Med hensyn til spørgsmålet om  

 hvilke forhold, ekspropriationskommissionen skal tage stilling til i  

 forbindelse med besigtigelsesforretningen, skal jeg henvise til ministeriets  

 brev af 19. september 1994. Ekspropriationskommissionen skal naturligvis  

 reagere, hvis den ikke finder, at det retlige grundlag for ekspropriationen  

 er  

 til stede.
Kommissionen er imidlertid ikke ankemyndighed i relation til  

 eksempelvis miljømyndighedernes afgørelser, hvorfor kommissionen som  

 udgangspunkt må lægge de afgørelser, som de kompetente miljømyndigheder har  

 truffet, til grund.
I den aktuelle sag, finder jeg ikke grundlag for at  

 kritisere ekspropriationskommissionens vurdering i så henseende.
 Jeg kan endelig konstatere,  

  

 at  

  

 besigtigelsesforretningen i sin tid  

 først blev gennemført, efter at Naturklagenævnet havde taget stilling til  

 klagen over regionplantillæggets udarbejdelse,  

  

 og at  

  

 ministeriets ekspropriationsbemyndigelse har afventet Naturklagenævnets  

 afgørelse vedrørende klagerne over amtets dispensationer i relation til  

 linieføringen.
 Jeg finder herefter ikke, at  

 der er grundlag for at fastslå, at det retlige grundlag for  

 ekspropriationerne  

 ikke er til stede, og da jeg ikke finder, at Deres klage til Folketingets  

 Ombudsmand kan have opsættende virkning, agter jeg ikke at imødekomme Deres  

 anmodning om, at ekspropriationsbemyndigelsen tilbagekaldes.
..." Den 24. marts 1995 traf  

 Naturklagenævnet delafgørelse nr. 2 i sagen om klager over dispensationer fra  

 naturbeskyttelseslovens kapitel 2. Af afgørelsen fremgik bl.a. følgende:
 "...
 Det fastsættes som en  

 yderligere betingelse for de meddelte dispensationer, at det snarest muligt  

 søges sikret, at individer af arter af frøer og tudser, der er tilknyttet  

 vandhuller, som skal opfyldes i forbindelse med anlæg af motorvejen, i videst  

 muligt omfang overføres til andre vandhuller.
..." Den 27. marts 1995 udbad jeg  

 mig udtalelser fra Trafikministeriet og Vejdirektoratet i anledning af  

 foreningen A's klage.
Den 28. marts 1995 bad foreningen på ny  

 Trafikministeriet  

 om at få udsat enhver ekspropriationsforretning indtil min udtalelse forelå.  

 Den 29. marts 1995 afviste Trafikministeriet foreningens anmodning af de  

 grunde  

 der var nævnt i brevet af 22. marts 1996.
 Den 28. og 29. marts, 4. og  

 5. april og den 19., 20. og 25. april 1995 afholdt  

 ekspropriationskommissionen  

 vedrørende Hillerødmotorvejens forlængelse ekspropriationsforretninger.
 Den 1. juni 1995 modtog jeg  

 Vejdirektoratets og Trafikministeriets udtalelser af henholdsvis 19. maj 1995  

 og 31. maj 1995. Af Vejdirektoratets udtalelse fremgik bl.a. følgende:
 "...
 1. I forbindelse med den af  

 foreningen påståede tilsidesættelse af forvaltningsloven henvises der i  

 klagen  

 til, at Naturklagenævnet i sin afgørelse af 8. februar 1995 har anerkendt  

 foreningens partsstatus i sagen om Hillerødmotorvejens forlængelse, hvorfor  

 foreningen burde have været partshørt.
 Hertil bemærkes, at  

 Naturklagenævnet i sin afgørelse ikke har taget og heller ikke har kunnet  

 tage  

 stilling til spørgsmålet om partsstatus i sagen om Hillerødmotorvejens  

 forlængelse  

  

 som helhed  

  

 , men alene i  

 relation til sagen om Frederiksborg Amts dispensationer i henhold til  

 naturbeskyttelsesloven.
 2. Vejdirektoratet har  

 tidligere - jfr. brev herfra af 25. august 1994 til ministeriet - taget  

 stilling til spørgsmålet om foreningens partsstatus i relation til  

 forvaltningsloven for så vidt angår sagsbehandlingen i Vejdirektoratet.
Der henvises herved til den i  

 brevet pkt. 6 nævnte brevveksling med foreningen.
Vejdirektoratet kan fortsat  

 henholde sig til det deri anførte, hvorefter det er Vejdirektoratets  

 hovedsynspunkt, at de forvaltningsretlige afgørelser (udfærdigelse af  

 retsakter) i hele sagens forløb er truffet af andre myndigheder end  

 Vejdirektoratet, hvorfor foreningen ikke har kunnet betragtes som part i  

 sagen  

 i relation til Vejdirektoratets sagsbehandling.
..." Af Trafikministeriets  

 udtalelse fremgik bl.a. følgende:
 "...
Foreningens klage af 9. marts  

 1995 drejer sig om afvisningen af foreningen som part i sagen og om det  

 retlige  

 grundlag for ekspropriationsbemyndigelsen.
Ministeriet skal henvise til, hvad  

 der er anført herom i ministeriets breve af 19. september 1994 og 22. marts  

 1995 til foreningen.
Som det fremgår heraf, er det ministeriets opfattelse,  

 at  

 ejere og brugere og andre, der har en retlig interesse at varetage i  

 anledning  

 af en ekspropriation, har adgang til at fremkomme med deres bemærkninger og  

 synspunkter som led i den ekspropriationsproces, der er fastlagt i lov om  

 fremgangsmåden ved ekspropriation vedrørende fast ejendom.
Ministeriet finder  

 således ikke, at lodsejerne og disses repræsentanter generelt kan betragtes  

 som  

 parter i relation til spørgsmålet om forelæggelse af projektet for  

 ekspropriationskommissionen eller om meddelelse af  

 ekspropriationsbemyndigelse  

 til det samlede projekt.
Ministeriet foretager således ikke partshøring af  

 lodsejere eller andre, der muligt kan have en retlig interesse i  

 ekspropriationerne til et givet projekt, idet det forudsættes, at eventuelle  

 synspunkter fremføres i forbindelse med den omtalte ekspropriationsproces.
..." Ombudsmandens udtalelse "Foreningen har gjort  

 gældende at den har partsstatus efter forvaltningsloven i Trafikministeriets  

 sag om ekspropriation til Hillerød-motorvejens forlængelse.  

 Forvaltningslovens  

 regler om parters rettigheder gælder i afgørelsessager, jf.  

 forvaltningslovens  

 § 2, stk. 1. Forinden spørgsmålet om partsstatus kan vurderes, er det  

 nødvendigt at afgøre hvorledes sagen (eller sagerne) om ekspropriation skal  

 afgrænses, og herefter tage stilling til om der er tale om afgørelsessager,  

 jf. nærmere nedenfor.
1. Afgrænsning af sagerne Trafikministeriets tilladelse  

 til at ekspropriation skal ske efter reglerne i lov om fremgangsmåden ved  

 ekspropriation vedrørende fast ejendom for så vidt angår den del af  

 vejanlægget  

 hvor Frederiksborg Amt er vejbestyrelse, i stedet for som normalt efter  

 reglerne i kapitel 5 i lov om offentlige veje, er meddelt i henhold til § 46,  

 stk. 3, i lov om offentlige veje (lovbek. nr. 532 af 20. juni 1994).  

 Bestemmelsen har følgende ordlyd:
 '  

  

 § 46.
 ...
Stk. 3.  

  

 Ekspropriation til amtskommunale og kommunale vejanlæg sker  

 efter reglerne i dette kapitel.
Trafikministeren kan efter en vejbestyrelses  

 begæring tillade, at ekspropriation sker efter reglerne i lov om  

 fremgangsmåden  

 ved ekspropriation vedrørende fast ejendom.' Trafikministeriets  

 ekspropriationsbemyndigelse er givet i henhold til § 14, stk. 1, i lov om  

 fremgangsmåden ved ekspropriation vedrørende fast ejendom (lovbek. nr. 522 af  

 4. juli 1991), ligesom selve ekspropriationsforretningerne er foretaget i  

 medfør af bestemmelser i denne lov. §§ 11, 12, 13, 14 og 15, stk. 1, i loven  

 har følgende ordlyd:
 '  

  

 § 11.  

  

 Anmodning om foretagelse af ekspropriation fremsættes af  

 anlægsmyndigheden over for trafikministeren.
 § 12.  

  

 Når trafikministeren har henvist ekspropriationsbegæringen  

 til behandling ved en ekspropriationskommission og anlægsmyndigheden har  

 foretaget foreløbig afmærkning af anlægget, afholder kommissionen en  

  

 besigtigelsesforretning  

  

 på stedet.
Stk. 2.  

  

 Bekendtgørelse om tid og sted for afholdelse af besigtigelsesforretningen  

 skal med mindst 14 dages varsel indrykkes i Statstidende og i et eller flere  

 på egnen udkommende dagblade.
Oversigtsplaner for det påtænkte anlæg skal i  

 mindst 14 dage før besigtigelsesforretningens afholdelse ligge til eftersyn  

 på  

 det stedlige kommunekontor eller et andet for offentligheden tilgængeligt  

 sted, og bekendtgørelsen skal indeholde oplysning herom.
 Stk. 3.  

  

 I det omfang de foreløbige planer gør det muligt drager  

 kommissarius omsorg for, at ejere og brugere af de arealer, der må antages at  

 blive berørt af det påtænkte anlæg, eventuelt gennem vedkommende  

 kommunalbestyrelse, underrettes om forretningens afholdelse og gøres bekendt  

 med planernes fremlæggelse samt deres adgang til at give møde under  

 forretningen.
§ 13.  

  

 Under besigtigelsesforretningen foretager kommissionen  

  

 en almindelig prøvelse  

  

 af det  

 foreliggende projekt.
Kommissionen kan herved bestemme, at ekspropriationen  

 kun  

 kan gennemføres, såfremt der foretages sådanne ændringer i projektet, som  

 kommissionen finder nødvendige af hensyn til ejere, andre rettighedshavere,  

 almene interesser eller anlæggets hensigtsmæssige gennemførelse.
Kommissionen  

 tager særlig stilling til, om der som led i ekspropriationen skal foretages  

 afbrydelser, omlægninger eller etablering af vejforbindelser, af vandløb, af  

 adgangsforbindelser til ejendomme eller restarealer, af ledningsanlæg eller  

 lignende.
 Stk. 2.  

  

 (udeladt).
 Stk. 3.  

  

 Anlægsmyndigheden,  

 andre interesserede myndigheder, ejere eller brugere af og  

 servitutberettigede  

 med hensyn til ejendomme, der direkte eller indirekte berøres af  

 ekspropriationen, har adgang til under besigtigelsesforretningen at fremkomme  

 med bemærkninger til projektet og herunder fremsætte forslag til dettes  

 ændring.
 § 14.  

  

 Når projekt for det påtænkte anlæg er vedtaget af  

 kommissionen og anlægsmyndigheden ønsker det således vedtagne projekt  

 fremmet,  

 træffer trafikministeren beslutning om meddelelse af  

  

 ekspropriationsbemyndigelse  

  

 , medmindre beslutning herom er  

 truffet før besigtigelsen.
 Stk. 2.  

  

 Anlægsmyndigheden udfærdiger med bistand af den ledende  

 landinspektør en plan vedrørende ekspropriationens gennemførelse med  

 fortegnelse over alle grundejere og brugere, der vil blive berørt af de for  

 anlæggets gennemførelse nødvendige ekspropriationer, og med oplysning om den  

 omtrentlige størrelse af de berørte arealer og en kort angivelse af de  

 ændringer i de bestående forhold, anlægget i øvrigt vil medføre for  

 ejendommene  

 (  

  

 arealfortegnelse med ekspropriationsplan).
§ 15.  

  

 Ekspropriationskommissionen afholder derefter en  

  

 ekspropriationsforretning.  

  

 ' Beslutningen om hvilken  

 fremgangsmåde der skal anvendes i forbindelse med ekspropriationen, og  

 beslutningen om ekspropriationsbemyndigelse er således truffet i medfør af to  

 forskellige regelsæt.
Bl.a. derfor er der efter min opfattelse tale om to  

 forskellige sager hos Trafikministeriet.
Ministeriets beslutning om  

 fremgangsmåden blev truffet den 10. juni 1993, dvs. mere end et år forud for  

 foreningens henvendelse til mig.
Foreningens klage i forhold til denne  

 beslutning er derfor forældet i medfør af ombudsmandslovens etårsfrist.
Under  

 hensyn til beslutningens nære sammenhæng med ministeriets senere beslutninger  

 i  

 ekspropriationssagen har jeg dog fundet at kunne se bort fra fristen, jf.  

 ombudsmandslovens § 6, stk. 5.
2. Spørgsmålet om hvorvidt Trafikministeriets beslutning om tilladelse  

 til at ekspropriationen kan ske efter lov om fremgangsmåden ved  

 ekspropriation  

 vedrørende fast ejendom kan karakteriseres som en afgørelse i  

 forvaltningslovens forstand Forvaltningslovens § 2, stk.  

 1, har følgende ordlyd:
'  

  

 § 2.  

  

 Loven gælder for behandlingen af sager, hvori der er eller vil  

 blive truffet afgørelse af en forvaltningsmyndighed.' Efter forarbejderne til  

 bestemmelsen (Folketingstidende 1985-86, tillæg A, sp. 115) sigtes der med  

 udtrykket 'truffet afgørelse' til udfærdigelse af retsakter, det vil sige  

 udtalelser der går ud på at fastsætte hvad der er eller skal være ret i et  

 foreliggende tilfælde.
Det samme er anført i Justitsministeriets vejledning  

 om  

 forvaltningsloven (1986), pkt. 10. Udfærdigelsen af retsakten vil som regel  

 fremtræde som den pågældende myndigheds afslutning på sagens behandling.
 Uden for afgørelsesbegrebet  

 falder som udgangspunkt processuelle beslutninger der ikke i materiel  

 forstand  

 fastsætter hvad der skal være ret i et pågældende tilfælde, jf. herved blandt  

 andre Hans Gammeltoft-Hansen mfl., Forvaltningsret (1994), s. 41.  

 Udgangspunktet  

 kan fraviges hvis reale hensyn taler for at lade forvaltningslovens  

 retsgarantier finde anvendelse i forbindelse med beslutningen; dette kan  

 bl.a.  

 være tilfældet hvis fastlæggelsen af den processuelle retsstilling på  

 bestemte  

 punkter vil være styrende for borgerens materielle retsposition.
Trafikministeriets beslutning  

 af 10. juni 1993 går alene ud på at fastlægge efter hvilke regler de  

 egentlige  

 ekspropriationsforretninger skal finde sted.
Beslutningen fastsætter ikke  

 hvad  

 der i materiel forstand skal være ret - dette bliver først afgjort i  

 forbindelse med selve ekspropriationsforretningernes foretagelse.  

 Beslutningen  

 er derfor efter min opfattelse ikke en afgørelse i forvaltningslovens  

 forstand.
Jeg finder ikke at der er  

 reale hensyn som taler for at fravige dette udgangspunkt: hvad enten selve  

 ekspropriationen finder sted efter reglerne i lov om fremgangsmåden ved  

 ekspropriation af fast ejendom eller efter reglerne i lov om offentlige veje,  

 er der for borgeren opstillet en række retsgarantier som skal påses i  

 forbindelse med ekspropriationernes foretagelse.
Beslutningen om hvilken  

 fremgangsmåde der skal anvendes, er derfor efter min opfattelse ikke styrende  

 for borgerens retsposition i materiel henseende.
 Når sagen vedrørende  

 Trafikministeriets tilladelse til at ekspropriationen kunne ske efter lov om  

 fremgangsmåden ved ekspropriation vedrørende fast ejendom, ikke er en  

 afgørelsessag i forvaltningslovens forstand, kan jeg således ikke kritisere  

 at  

 Trafikministeriet ikke tillagde foreningen partsstatus i forbindelse med  

 sagen.
3. Spørgsmålet om hvorvidt Trafikministeriets udstedelse af  

 ekspropriationsbemyndigelse  

 kan karakteriseres som en afgørelse i forvaltningslovens forstand Trafikministeriets udstedelse  

 af ekspropriationsbemyndigelse har de karakteristika der er kendetegnende for  

 en afgørelse i forvaltningslovens forstand: Trafikministeriet udsteder ved  

 meddelelsen af bemyndigelsen en retsakt - det fastslås hvad der er eller skal  

 være ret i det pågældende tilfælde.
Herudover udgør udstedelsen af  

 bemyndigelsen  

 afslutningen på Trafikministeriets behandling af sagen.
På den baggrund er det min  

 opfattelse at Trafikministeriets udstedelse af ekspropriationsbemyndigelse er  

 en afgørelse i forvaltningslovens forstand.
Det er derfor i relation til  

 sagen  

 om udstedelsen af ekspropriationsbemyndigelsen relevant at afgøre om  

 foreningen burde være tillagt partsstatus.
4. Spørgsmålet om hvorvidt foreningen burde være tillagt partsstatus i  

 Trafikministeriets sag om udstedelse af ekspropriationsbemyndigelse Kompetencen i forbindelse med  

 en ekspropriation til et vejanlæg er delt mellem flere forskellige  

 myndigheder.  

 Anlægsmyndigheden/vejbestyrelsen tilvejebringer projektgrundlaget hvorefter  

 projektprøvelsen og selve ekspropriationerne sker ved  

 ekspropriationskommissionen i overensstemmelse med reglerne i lov om  

 fremgangsmåden  

 ved ekspropriation vedrørende fast ejendom.
 Trafikministeriet deltager  

 også i behandlingen af ekspropriationssagen: Trafikministeriets rolle i sagen  

 er at henvise den til behandling i ekspropriationskommissionen (§ 12, stk. 1)  

 og at meddele ekspropriationsbemyndigelse når projektet er vedtaget af  

 ekspropriationskommissionen  

 (§ 14, stk. 1).
I forarbejderne til lov om  

 fremgangsmåden ved ekspropriation vedrørende fast ejendom er bl.a. anført  

 følgende om Trafikministeriets rolle i sagen (jf.
Folketingstidende 1963-64,  

 tillæg A, sp.  

 815f  

 og  

 818f  

 ):
 '...
Lovforslagets § 11 bestemmer  

 i overensstemmelse med den gældende ordning, at alle sager fortsat forelægges  

 kommissionerne gennem ministeriet for offentlige arbejder.
Dette er for det  

 første nødvendigt af praktiske hensyn.
Ministeriet skal nedsætte de til  

 sagernes behandling nødvendige kommissioner (lovforslagets §§ 5 og 7) og  

 fordele forretningerne mellem kommissarierne (§ 4). Dernæst opnås der ved  

 denne  

 ordning, der i praksis har virket tilfredsstillende, ensartethed i behandling  

 og bedømmelse af statens ekspropriationssager.
Ministeriet for offentlige  

 arbejder må i overensstemmelse hermed i forståelse med vedkommende  

 fagministerium påse, at ekspropriationssager, der fremkommer fra forskellige  

 ministerier behandles efter ensartede retningslinjer.
Der påhviler med andre  

 ord nævnte ministerium en koordinationspligt.
Før en sag forelægges en  

 ekspropriationskommission til besigtigelse, må ministeriet for offentlige  

 arbejder særligt foretage en prøvelse af, om fornøden lovhjemmel til  

 gennemførelse af de planlagte ekspropriationer foreligger.
Efter afholdt  

 besigtigelse og før ekspropriationsbemyndigelse (i henhold til lovforslagets  

 §  

 14) gives, vil det bl. a. være nævnte ministeriums opgave at tage initiativ  

 til  

 løsning af de eventuelle konfliktssituationer, der kan være opstået ved, at  

 ekspropriationsanlæggets gennemførelse eller måden, hvorpå det ønskes  

 udformet,  

 kræver indgreb i andre væsentlige samfundsinteresser.
 ...
Er der mod projektet rejst  

 indsigelse, som er taget til følge af kommissionen, kan dennes beslutning  

 ikke  

 efterprøves eller underkendes af anden administrativ myndighed, og domstolene  

 kan alene efterprøve den trufne beslutnings lovlighed.
Da det af kommissionen  

 vedtagne projekt således kan og i praksis meget ofte vil indeholde ændringer  

 i  

 forhold til det af anlægsmyndigheden forelagte forslag, må anlægsmyndigheden  

 have adgang til at tage stilling til, om anlægget ønskes fremmet i den  

 vedtagne form.
Når sådan beslutning foreligger kan der gives bemyndigelse til  

 at iværksætte ekspropriationerne, men sådan bemyndigelse kan dog også ved  

 mindre omfattende anlæg gives forud for besigtigelsen.
Anlægsmyndigheden har  

 imidlertid i så fald under den kombinerede besigtigelses- og  

 ekspropriationsforretning  

 adgang til at begære sagen udsat, såfremt der med hensyn til projektets  

 udførelse træffes beslutninger, som gør det tvivlsomt, om anlægsmyndigheden  

 vil  

 have projektet gennemført i den af kommissionen vedtagne skikkelse.
Den ordning, at ministeren  

 for offentlige arbejder skal give en bemyndigelse til ekspropriationernes  

 iværksættelse på grundlag af et af kommissionen vedtaget projekt, betyder for  

 så vidt en modifikation i reglen om, at kommissionens afgørelser om projektet  

 ikke kan efterprøves.
Hvis der under besigtigelsen er fremkommet indsigelser  

 mod et projekt eller visse punkter i dette, og er disse indsigelser af  

 væsentlig samfundsmæssig betydning, er der intet til hinder for, at de i  

 spørgsmålet interesserede retter henvendelse til ministeren for offentlige  

 arbejder med henstilling om, at ekspropriationsbemyndigelse ikke gives under  

 hensyn til, at kommissionens afgørelse ikke i tilstrækkelig grad tilgodeser  

 de  

 hensyn som vedkommende interessenter varetager.
Ministerens eneste beføjelse  

 i  

 forholdet til kommissionen er ganske vist kun den at kunne undlade at give  

 den  

 ekspropriationsbemyndigelse, som er nødvendig for projektets gennemførelse.  

 Men  

 der åbnes herved mulighed for en fornyet drøftelse af det pågældende  

 spørgsmål,  

 i givet fald først efter sagens behandling i regeringen.
Resultatet heraf kan  

 være, at der udarbejdes et helt nyt projekt for det pågældende anlæg, som  

 derefter må behandles forfra i kommissionen.
Denne ordning betyder  

 imidlertid ikke, at der er adgang til nogen normal efterprøvelse af  

 kommissionens beslutninger om projektet, men har som anført alene betydning,  

 hvor væsentlige samfundsinteresser står over for hinanden.
Særligt bemærkes,  

 at  

 spørgsmål der har betydning for den enkelte ejendom endeligt må finde deres  

 løsning ved kommissionens afgørelse, jfr. herved bestemmelsen i  

 jernbaneforordningens  

 § 5, sidste stk.
...' I Dansk Miljøret (1978) af  

 von Eyben er bind 4, s.  

 122f,  

 bl.a. anført følgende om ministeriets kompetence:
 '...
 Af forarbejderne fremgår, at  

 ministeriets beføjelser i første række er begrundet i praktiske hensyn, såsom  

 nedsættelse af de nødvendige kommissioner, og hensyn til ensartethed i  

 behandling og bedømmelse af statens ekspropriationssager, jfr.  

 Ekspropriationsbetænkning I.67. Selvom ministeriet i denne forbindelse må  

 foretage en prøvelse af, om fornøden lovhjemmel til gennemførelse af de  

 planlagte ekspropriationer foreligger, forekommer det klart, at den  

 instituerende prøvelse ikke kan gå videre end til en legalitetskontrol.
 ...
Endvidere peges der i  

 forarbejderne på, at det i tilfælde af konflikter mellem  

 ekspropriationsanlæggets gennemførelse og væsentlige samfundsinteresser er  

 ministeriets opgave et være initiativtagende og formidlende.
I ministeriets  

 adgang til at træffe beslutning om ekspropriationsbemyndigelse ligger derfor  

 efter det anførte ikke nogen myndighed til at afgøre sådanne konflikter.
...' Trafikministeriets opgave er  

 primært at påse at projektgrundlaget - således som det tilvejebringes i  

 medfør  

 af anden lovgivning - er til stede, og at projektet således ikke strider mod  

 lovgivningen eller andre væsentlige samfundsinteresser.
Den egentlige  

 materielle prøvelse af projektet, herunder prøvelse i forhold til de enkelte  

 berørte ejendomme - hvor hensyn som måtte være sammenfaldende med foreningens  

 medlemmers individuelle interesser, eventuelt kan varetages - finder sted hos  

 andre myndigheder, bl.a. i ekspropriationskommissionen.
Trafikministeriets  

 udstedelse af ekspropriationsbemyndigelsen er af mere generel karakter og  

 primært rettet mod ekspropriationskommissionen og anlægsmyndigheden.
 Som betingelse for at blive  

 anset for part i en sag antages normalt at den pågældende skal have en  

 væsentlig, individuel interesse i sagens udfald.
Som jeg skrev til foreningen  

 i min udtalelse af 26. juni 1996 i sag nr. 1995-192-149, var det mit indtryk  

 at  

 foreningen i sine henvendelser til myndighederne fremstod som repræsentant  

 for medlemmernes almindelige og generelle modstand mod projektet til  

 Hillerød-motorvejens forlængelse.
Det er mit indtryk at foreningen fremstår  

 på  

 samme måde i sine henvendelser til myndighederne i den foreliggende sag.
 I betragtning heraf - og i  

 betragtning af at Trafikministeriet ikke foretager en nærmere prøvelse af  

 projektgrundlaget i forhold til de medlemmer af foreningen der er individuelt  

 berørt af projektet - mener jeg ikke at jeg kan kritisere Trafikministeriets  

 vurdering hvorefter foreningen ikke blev anset for part i sagen.
 Det følger heraf at jeg  

 heller ikke kan kritisere at ministeriet ikke foretog partshøring eller  

 udsatte  

 sagen med henblik på at foreningen kunne fremkomme med en udtalelse.
 Jeg foretager mig herefter  

 ikke mere i anledning af foreningens henvendelse.
..." NOTER: (*1) Jf.
FOB 1992, s.  

 23ff og FOB 1993, s. 23.
