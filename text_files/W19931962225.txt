Overdrag. 24 pct./aktiekapital Ligningsrådet blev anmodet om svar på følgende  

 spørgsmål:
1. Vil overdragelse af 24 pct. af aktiekapitalen i D A/S til H ApS  

 være omfattet af ligningslovens § 16 B, stk. 2 og 3? 2. Vil den direktør M tillagte salgsret og den aftalte gensidige  

 forkøbsret ifølge aktionæroverenskomst blive anset for  

 allerede nu gennemførte salg af de pågældende aktier? 3. Vil den direktør M tillagte salgsret eller den gensidige  

 forkøbsret mellem aktionærerne udløse beskatning i  

 henhold til kursgevinstlovens § 8 C ? Sagens omstændigheder var følgende:
 Direktør M ejede 76 pct. af aktiekapitalen i D A/S, medens 24 pct.  

 ejedes af X A/S.
 M havde ved betinget aftale af 7/7 1992 indrømmet H ApS, et helejet  

 datterselskab af X A/S, køberet til 24 pct. af aktiekapitalen i D  

 A/S.
 Købesummen var aftalt til 6.299.520 kr. baseret på selskabets  

 kapitaliserede indtjeningsevne før skat.
 Såfremt H ApS accepterede salgstilbuddet i henhold til  

 køberetten, hvilket kunne ske i perioden 1/1 til 31/1 1993, ville  

 aktionærfordelingen i D A/S blive følgende:
 Direktør M	52 pct.
 X A/S	24 pct.
 H ApS	24 pct.
 Der var samtidig indgået en betinget aktionæroverenskomst  

 mellem M, X A/S og H ApS, som skulle gælde, hvis H ApS erhvervede de  

 anførte 24 pct. af aktiekapitalen.
 I aktionæroverenskomsten var der tillagt de 3 aktionærer en  

 gensidig forkøbsret, ligesom der var tillagt M en salgsret til hans  

 resterende aktiebeholdning i D A/S.
Ifølge salgsretten kunne M indtil den 1/7 1998 på anfordring  

 forlange, at X A/S skulle overtage hans aktiebeholdning.
Ved udnyttelse af  

 salgsretten skulle kursen på aktierne fastsættes på  

 grundlag af selskabets kapitaliserede indtjeningsevne før skat.
Denne  

 skulle opgøres som gennemsnittet af de to foregående samt det  

 løbende års resultatet multipliceret med en faktor på 8.  

 Salgsprisen skulle dog være maksimalt 27.040.000 kr. for nominelt  

 1.040.000 aktier, svarende til 52.000.000 for hele aktiekapitalen.
Den gensidige forkøbsret var baseret på samme  

 kursfastsættelse.
Ud over maksimumsprisen var der dog herudover fastsat  

 en minimumspris svarende til 26.000.000 kr. for hele aktiekapitalen.  

 Minimumsprisen skulle kun gælde til 1/7 1998.
 Ligningsrådet udtalte:
 Ad spørgsmål 1:
Overdragelsen af de 24 pct. af aktiekapitalen i D A/S til H ApS var ikke  

 omfattet af ligningslovens § 16 B, stk. 2 og 3, da H ApS ikke, som forudsat i  

 ligningslovens § 16 B, stk. 2, blev indehaver af 25 pct. eller derover af  

 aktiekapitalen.
Det forhold, at H ApS's moderselskab, X A/S, i forvejen ejede  

 24 pct. af aktiekapitalen, ændrede ikke det anførte, da det var  

 det enkelte selskabs ejerforhold, der var afgørende.
 Ad spørgsmål 2:
Den direktør M tillagte salgsret og den gensidige forkøbsret  

 ifølge aktionæroverenskomsten blev ikke anset for allerede  

 gennemførte salg af aktierne i D A/S.
Salgene ansås først  

 at finde sted, når bindende aftaler blev indgået mellem  

 parterne.
 Ad spørgsmål 3:
Salgsretten var omfattet af kursgevinstlovens § 8 C.
Gevinst og tab  

 på finansielle kontrakter skulle opgøres efter  

 separationsprincippet, dvs. uden hensyn til de regler, der gjaldt for det  

 underliggende aktiv (i dette tilfælde aktieposten), jf.  

 Skatteministeriets cirkulære om kursgevinstloven, nr. 134 af 29/7 1992,  

 punkt 118. Gevinst eller tab skulle herefter opgøres efter lovens § 8  

 E.
Da der var tale om ret til at afstå aktier, ville tab på  

 salgsretten endvidere være omfattet af tabsbegrænsningsreglen i  

 lovens § 8 F.
Da salgsretten herefter skulle behandles efter lagerprincippet, skulle  

 salgsretten værdiansættes ved hvert indkomstårs  

 udløb.
Udsving i værdien i forhold til kontraktens  

 anskaffelsessum/værdien ved indkomstårets begyndelse skulle  

 behandles efter ovenstående regler.
Som følge af denne  

 årlige værdiansættelse var Ligningsrådet ikke  

 på forhånd i stand til at udtale sig om, hvorvidt der på  

 noget tidspunkt skulle ske beskatning efter kursgevinstlovens § 8 C.
I den  

 forbindelse bemærkedes, at det forhold, at aktierne ifølge  

 salgsretten skulle erhverves til en kurs, de blev fastsat på grundlag  

 af selskabernes kapitaliserede indtjeningsevne, ikke i sig selv udelukkede  

 salgsrettens beskatning efter kursgevinstlovens § 8 C.
Som nævnt  

 ovenfor skete værdiansættelsen af salgsretten og selve  

 aktieposten uafhængigt af hinanden.
 Forkøbsretten ansås efter sit indhold ikke at være  

 omfattet af kursgevinstlovens § 8 C.
