FORORD Reglerne i dansk lovgivning om social sikring suppleres af en række  

 EF-regler, som koordinerer anvendelsen af lovgivningen i de forskellige  

 medlemsstater for personer, der flytter inden for EF.
Kendskab til disse  

 EF-regler er af betydning ved administrationen af dansk lovgivning, når der  

 opstår spørgsmål om rettigheder for personer med bopæl eller beskæftigelse i  

 EF.
 I december 1986 udsendte Sikringsstyrelsen »Vejledning om social  

 sikring for vandrende arbejdstagere.« Da EF-reglerne og dansk lovgivning  

 siden er ændret, erstatter denne vejledning Sikringsstyrelsens vejledning af  

 december 1986. Målgruppen for denne vejledning er ikke blot de kommunale  

 forvaltninger, men alle med behov for viden om personers sociale  

 sikringsrettigheder inden for EF.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
Når aftalen mellem EF og EFTA-landene Norge, Sverige, Finland, Island,  

 Østrig og Liechtenstein om det Europæiske økonomiske Samarbejdsområde, den  

 såkaldte EØS-aftale træder i kraft (formentlig den 1. januar 1994), skal  

 reglerne i forordning 1408/71 også anvendes i disse lande og for disse landes  

 statsborgere.
Vejledningen handler derfor om social sikring i forholdet  

 mellem Danmark og sytten andre lande.
 Vejledningen består af syv hæfter, der er udarbejdet af Socialministeriet,  

 Sundhedsministeriet, Arbejdsskadestyrelsen, Direktoratet for  

 Arbejdsløshedsforsikringen og Arbejdsmarkedets Tillægspension (ATP).
 Juli 1993.
---------------------------------------------------------- I.
ARBEJDSKRAFTENS FRIE BEVÆGELIGHED Traktatens artikel 48 - 51.
Indledning 1. Et af de bærende principper i traktaten om  

 oprettelse af det europæiske økonomiske fællesskab (i det følgende benævnt  

 Traktaten) er princippet om arbejdskraftens frie bevægelighed.
Forbud mod  

 forskelsbehandling 2. Det er således fastsat i Traktatens artikel 48, at  

 enhver forskelsbehandling (diskriminering på grund af nationalitet) af  

 medlemsstaternes arbejdstagere, for så vidt angår beskæftigelse, aflønning og  

 øvrige arbejdsvilkår, skal afskaffes.
Endvidere skal der ifølge artikel 51  

 vedtages foranstaltninger vedrørende social sikring, der er nødvendige for at  

 gennemføre arbejdskraftens frie bevægelighed, især ved at indføre en ordning,  

 som gør det muligt at sikre vandrende arbejdstagere og deres  

 ydelsesberettigede pårørende.
Det Indre Marked 3. Princippet om den frie bevægelighed er yderligere  

 uddybet i den del af Traktaten, der vedrører gennemførelsen af Det Indre  

 Marked.
Begrebet Det Indre Marked er defineret i Traktatens artikel 8 A,  

 hvorefter Det Indre Marked indebærer et område uden indre grænser med fri  

 bevægelighed for varer, personer, tjenesteydelser og kapital.
Der er hermed  

 tale om en udvidelse i forhold til Traktatens oprindelige bestemmelse, idet  

 der i § 8 A ikke alene tales om arbejdskraftens frie bevægelighed men om  

 personers frie bevægelighed.
 Rådets forordninger 1408/71 og 574/72.
Social Sikring 4. At foranstaltninger vedrørende social sikring blev  

 tillagt overordentligt stor vægt allerede i forbindelse med dannelsen af De  

 Europæiske Fællesskaber, ses af den omstændighed, at forordninger herom hører  

 til de første, Rådet vedtog.
Der er tale om Rådets forordninger nr. 3 og 4 om  

 vandrende arbejdstageres sociale sikring.
Disse blev i henholdsvis 1971 og  

 1972 afløst af forordning nr. 1408/71 om anvendelse af de sociale  

 sikringsordninger på arbejdstagere og deres familiemedlemmer, der flytter  

 inden for fællesskabet samt forordning nr. 574/72 om gennemførelse af  

 forordning nr. 1408/71.
 5. Ved ændringer af forordningerne i 1982 blev disse  

 udvidet til foruden arbejdstagere også at omfatte selvstændige  

 erhvervsdrivende.
(Ved ordet »forordningen« i det følgende menes forordning nr.  

 1408/71) 6. Det er vigtigt at fastslå, at de to forordninger  

 ikke har til formål at harmonisere de enkelte medlemsstaters sociale  

 sikringsydelser eller give regler om niveauet herfor.
Forordningerne har  

 derimod til formål i videst muligt omfang at koordinere (samordne) staternes  

 forskellige ydelser med henblik på at undgå, at de personer, der er omfattet  

 af forordningerne, mister retten til allerede erhvervede rettigheder, eller  

 ikke får ret til at indtræde i nye systemer ved flytning til en anden  

 medlemsstat.
 7. Som en vigtig indgangsnøgle til forordningen er det  

 nødvendigt at forstå, at denne hviler på 4 hovedprincipper, som på afgørende  

 vis er bestemmende for de forpligtelser, medlemsstaterne har over for de af  

 hinandens statsborgere, der er omfattet af forordningen.
 Disse 4 grundprincipper er:
 - Ligebehandlingsprincippet.
 - Sammenlægningsprincippet.
 - Eksportabilitetsprincippet.
 - Prorata-temporis-princippet.
 De fire principper er beskrevet nærmere nedenfor i afsnit VI - IX og i de  

 øvrige hæfter.
Den Administrative Kommission for Vandrende Arbejdstageres Social Sikring 8. Med henblik på at påse, at forordningens  

 intentioner føres ud i livet, er der under EF-kommissionen i henhold til  

 artikel 80 og 81 nedsat en permanent Administrativ Kommission (i det følgende  

 benævnt Arbejdstageres AK). Denne Kommission har til opgave at behandle  

 ethvert administrativt spørgsmål eller fortolkningsspørgsmål, der opstår i  

 forbindelse med bestemmelserne i forordningen og træffe afgørelse herom.  

 Afgørelserne betragtes som vigtige fortolkningsbidrag for de nationale  

 myndigheders anvendelse af forordningen og vil ofte føre til, at  

 forordningens tekst præciseres på de områder, afgørelsen vedrører.
9. Endvidere skal AK fremme og udvikle samarbejdet  

 mellem medlemsstaterne på det sociale sikringsområde samt fremsætte forslag  

 for EF-Kommissionen med henblik på udarbejdelse af ændringer af forordningen  

 og nye regler.
AK, der består af regeringsrepræsentanter for de 12  

 medlemsstater med bistand af eksperter, holder sædvanligvis møde 5 gange om  

 året.
Kommissionen betjenes af et sekretariat, der er placeret i EF-  

 Kommissionens Generaldirektorat V.
EF-domstolen Spørgsmål om fortolkning af forordningen - herunder dens forhold til  

 Traktaten - kan endvidere behandles af EF- domstolen.
Hvis et sådant problem  

 opstår under behandlingen af en retssag om ret til sociale ydelser i en  

 medlemsstat, kan de nationale domstole i de enkelte medlemsstater anmode EF-  

 domstolen om præjudicielt at afgøre et spørgsmål om fortolkning af  

 forordningen.
Den Nationale Domstol skal herefter lægge EF- domstolens  

 præjudicielle afgørelse til grund.
Hvis den nationale domstols dom ikke kan  

 ankes, skal sådanne spørgsmål forelægges EF-domstolen.
Det Rådgivende Udvalg for Vandrende Arbejdstageres Sociale Sikring Det 11. Endvidere er der efter reglerne i forordningens artikel 82 og 83  

 nedsat et rådgivende udvalg til at undersøge generelle eller principielle  

 spørgsmål og problemer, som opstår ved anvendelsen af forordningen m.v., og  

 afgive udtalelser til AK i forbindelse hermed.
Endvidere kan det rådgivende  

 udvalg fremsætte forslag til ændringen af forordningen.
Udvalget består af to  

 regeringsrepræsentanter for hver medlemsstat samt to repræsentanter for hver  

 af arbejdsmarkedets parter.
Medlemmer og suppleanter udnævnes af Rådet.
---------------------------------------------------------- II.
DEFINITIONER M.V Forordning 1408/71, artikel 1.
Definitioner 12. Forordningens artikel 1 indeholder en lang række  

 definitioner af de begreber, der anvendes i forordningen.
Disse definitioner har til formål at sikre, at der i alle 12 medlemsstater  

 arbejdes med ensartede begreber ved beregning af ydelser m.v. i medfør af  

 forordningen.
Se nærmere herom nedenfor i afsnit IV om personkredsen, hvor de  

 definitioner, som har særlig betydning for Danmark er forklaret.
I øvrigt  

 henvises til selve artiklens ordlyd.
13. På grund af de store forskelle i medlemsstaternes  

 lovgivninger har det været nødvendigt at opstille særregler for anvendelsen  

 af de enkelte staters lovgivning.
Disse særregler findes i bilag VI til  

 forordning 1408/71. Der findes således også visse særregler for Danmarks  

 vedkommende, der gør det muligt at anvende forordningens regler i sammenhæng  

 med dansk lovgivning.
Blanketsystemet 14. Med henblik på at foretage den koordinering af de  

 12 medlemsstaters sociale sikring, som forordningen foreskriver, er der  

 udarbejdet en samling blanketter, som findes på samtlige fællesskabssprog.  

 Blanketterne er beskrevet i de enkelte hæfter.
Da blanketterne er enslydende  

 på samtlige medlemsstaters sprog, vil en dansksproget blanket kunne forstås i  

 institutionerne i de øvrige medlemsstater, som kender blanketten på deres  

 eget sprog.
Blanket E 001 anvendes til at anmode om eller rykke for oplysninger, og  

 til at give kortfattede meddelelser.
Herudover er blanketterne inddelt i  

 serier:
 Serien E 100 vedrører:
- lovvalgsreglerne - sygehjælpsreglerne - dagpenge ved sygdom eller fødsel - arbejdsskadeforsikring - begravelseshjælp.
 Serien E 200 vedrører pension.
 Serien E 300 vedrører arbejdsløshedsforsikring.
 Serien E 400 vedrører familieydelser.
-------------------------------------------------------- III.
FORORDNINGENS SAGLIGE ANVENDELSESOMRÅDE Forordning 1408/71, artikel 4 og 5.
De sociale sikringsgrene 15. Forordningens artikel 4 og 5 angiver, hvilke love om sociale sikringsgrene og hvilke specifikke sikringsgrene i  

 medlemsstaterne, forordningen finder anvendelse på.
Det er således bestemt,  

 at lovgivninger inden for følgende grene falder under forordningen:
- ydelser ved sygdom, graviditet og fødsel - ydelser ved invaliditet - herunder ydelser med sigte på at bevare eller  

 forbedre erhvervsevnen - ydelser ved alderdom - ydelser til efterladte - ydelser i anledning af arbejdsulykker og erhvervssygdomme - ydelser ved dødsfald - ydelser ved arbejdsløshed - familieydelser Lovgivning m.v.
16. Udtrykket lovgivning er defineret i artikel 1, og  

 skal forstås som love og administrative forskrifter, m.v. i forhold til  

 enhver medlemsstat.
Det er således indenfor rammerne af de overordnede  

 angivelser i artikel 4 op til de enkelte stater selv at definere, hvilken del  

 af deres lovgivning, der falder ind under forordningens saglige  

 anvendelsesområde, se nedenfor ad artikel 5.
Erklæring, art. 5 17. Ifølge artikel 5 skal hver medlemsstat i en  

 erklæring, der offentliggøres i EF-tidende, give Rådet meddelelse om de love  

 og bestemmelser i øvrigt, der er omfattet af forordningen.
Danmark har meddelt, at forordningen finder anvendelse på følgende lovområder:
- Sygesikringsloven, - Sygehusloven, - Lov om svangerskabshygiejne og fødselshjælp, - Lov om dagpenge ved sygdom eller fødsel, - Lov om social pension, - ATP-loven, - Arbejdsskadeforsikringsloven, - Børnetilskudsloven, - Børnefamilieydelsesloven, - Lov om arbejdsformidling og arbejdsløshedsforsikring, - Den del af bistandsloven, der angår revalideringsforanstaltninger.
Derimod falder bistandslovens øvrige ydelser uden for forordningens  

 anvendelsesområde.
Det samme gælder for de særlige regler om pension til  

 tjenestemænd.
 De enkelte områder er beskrevet nærmere i de øvrige vejledningshæfter.
Pension til efterladte 18. Den danske lovgivning om social pension indeholder  

 ikke længere regler om pension til efterladte (den tidligere enkepension blev  

 afskaffet pr. 1. januar 1984). For ikke at skuffe personer, der før denne  

 dato havde optjent rettigheder, er der i forordningens bilag VI medtaget en  

 overgangsregel og en særregel for grænsearbejdere.
Overgangsreglen og  

 særreglen er nærmere beskrevet i hæfte 4, om pension.
 Forordning 1408/71, artikel 4, stk. 2a.
 Forordning 1408/71, artikel 10a.
Blandede ydelser 19. I 1992 blev anvendelsesområdet for forordningen  

 udvidet til også at omfatte særlige ikke-bidragspligtige ydelser der  

 udbetales efter anden lovgivning.
Det forudsættes, at ydelserne har til  

 formål at dække samme område, som ydelserne beskrevet ovenfor i punkt 15,  

 eller udelukkende har til formål at sikre særlig beskyttelse af handicappede.
 Udvidelsen af forordningen fremgår af forordning 1247/92 af 30. april  

 1992. Se om offentliggørelsen nedenfor i afsnit XI.
 20. Baggrunden for at udvide forordningens  

 anvendelsesområde med disse ydelser skal findes i en række domme fra EF-  

 domstolen, som pålagde Frankrig at udbetale en særlig tillægsydelse til en  

 person med bopæl i en anden medlemsstat, selv om tillægsydelsen ikke  

 tidligere var betragtet som omfattet af forordningen.
21. For at forstå betydningen af begrebet  

 ikke-bidragspligtige ydelser skal man notere sig, at de fleste sociale  

 sikringsordninger i de øvrige medlemsstater ikke finansieres via beskatning  

 som i Danmark, men finansieres ved betaling af bidrag i lighed med den danske  

 ATP-ordning.
Disse sociale forsikringsordninger er især i 1960'erne og  

 1970'erne i flere lande blevet udvidet med ikke-bidragsfinansierede ydelser,  

 som ligger på grænsen mellem social sikring og social bistand.
De gives med  

 hensyntagen til modtagerens indtægt, men giver ret til en ydelse af en  

 bestemt størrelse.
De udmåles altså ikke efter et skøn i det enkelte  

 tilfælde.
22. Når en ikke-bidragspligtig ydelse omfattes af  

 forordningens saglige anvendelsesområde, betyder dette som hovedregel, at den  

 skal udbetales til personer, der er omfattet af forordningens personkreds og  

 opfylder betingelserne uanset i hvilken medlemsstat de pågældende er bosat.  

 Forordningen giver dog i artikel 10a, medlemsstaterne mulighed for at angive  

 en række ydelser, som kun udbetales til personer, der har bopæl i den  

 medlemsstat, der udbetaler ydelsen.
Disse ydelser er angivet i bilag IIa) til  

 forordningen.
23. De fleste danske sociale sikringsydelser er  

 skattefinansierede og således ikke-bidragspligtige.
De udgør dog ikke særlige  

 ikke-bidragsfinansierede ydelser da de særlige ydelser ikke vedrører sådanne  

 ydelser, som i en stat udgør hoveddækningen i en af de af forordningen  

 omfattede sociale sikringsgrene.
Der er endnu ikke henført danske ydelser  

 under disse bestemmelser.
Det vil sige, at forordningen for Danmarks  

 vedkommende alene finder anvendelse for de danske love, som er nævnt ovenfor  

 i punkt 17.
---------------------------------------------------------- IV.
FORORDNINGENS GEOGRAFISKE ANVENDELSESOMRÅDE EF 24. Forordningen finder anvendelse på statsborgere fra  

 EF's 12 medlemsstater, som foruden Danmark er:
- Belgien - Tyskland - Grækenland - Spanien - Frankrig - Irland - Italien - Luxembourg - Holland - Portugal - Storbritannien Følgende områder og oversøiske territorier m.v. er endvidere omfattet:
- Hebriderne - Madeira - Azorerne - De Canariske øer - Balearerne (Mallorca, Ibiza) - Guadeloupe - Martinique - Gibraltar - Ceuta - Melilla - Fransk Guyana - Reunion.
Færøerne og Grønland 25. Færøerne og Grønland er ikke omfattet af EF's  

 geografiske anvendelsesområde.
Danske statsborgere, der har fast bopæl på  

 disse områder, er således ikke omfattet af forordningen.
I medfør af  

 forordning 1661/85 har statsborgere i de øvrige EF-stater og deres  

 familiemedlemmer, som opholder sig midlertidigt i Grønland, derimod ret til  

 ydelser ved sygdom efter forordningens bestemmelser.
Tilsvarende gælder for  

 danske statsborgere med bopæl i Grønland, som opholder sig midlertidigt i en  

 anden medlemsstat end Danmark.
EØS-aftalen 26. EF har 14. februar 1992 indgået en aftale med  

 EFTA-landene om dannelse af Det Europæiske økonomiske Samarbejdsområde (EØS-  

 aftalen af 2. maj 1992). Aftalen er for Danmarks vedkommende undertegnet den  

 2. maj 1992. Efter EØS-aftalen vil forordningen finde direkte anvendelse i de  

 berørte EFTA-lande og for disse landes statsborgere, når de har bopæl, ophold  

 eller beskæftigelse i EF-medlemsstaterne eller i andre EFTA-lande.
 EØS-aftalen omfatter følgende EFTA-lande:
- Finland - Sverige - Norge - Island - Østrig - Liechtenstein.
Tilsvarende er statsborgere fra EF-staterne omfattet af forordningens  

 regler i medfør af EØS-aftalen ved bopæl, ophold eller beskæftigelse i disse  

 stater.
Forordningens regler finder ikke anvendelse i forhold til EFTA-landet  

 Schweiz og for schweiziske statsborgere, idet dette land forkastede aftalen  

 ved en folkeafstemning i december 1992.
27. EØS-aftalen er endnu ikke trådt i kraft, da  

 ratificeringen i såvel EF-medlemsstaterne og i EFTA-landene blev forsinket på  

 grund af folkeafstemningen i Schweiz.
Det forventes imidlertid, at aftalen  

 vil træde i kraft inden den 1. januar 1994.
28. Der er indgivet ansøgning om optagelse i EF fra  

 Sverige, Finland, Norge og Østrig.
Hvis disse lande optages, vil forordningen  

 blive anvendt direkte og EØS-aftalen vil blive uden betydning for disse  

 lande.
Det vil i praksis ikke få væsentlig betydning for anvendelsen af  

 reglerne om social sikring.
Ny nordisk konvention om social sikring 29. På tidspunktet for EØS-aftalens ikrafttræden vil  

 Nordisk Konvention om Social Tryghed af 5. marts social sikring 1981 blive  

 ophævet.
Der er indgået en ny nordisk konvention om social sikring, som  

 supplerer EØS-aftalen.
De nordiske lande har i fællesskab udarbejdet  

 vejledende bemærkninger hertil.
 Østrig.
30. I lighed med situationen inden for Norden, vil  

 EØS-aftalen endvidere medføre, at Konvention mellem Danmark og Østrig af 16.  

 juni 1987 som hovedregel ikke skal anvendes.
Dette skyldes bestemmelsen i  

 forordningens artikel 6, hvorefter denne erstatter overenskomster mellem to  

 eller flere medlemsstater, såfremt den har samme anvendelsesområde.
31. Der er dog en enkelt undtagelse til den generelle  

 ophævelse af konventionen mellem Danmark og Østrig.
Der er tale om  

 bestemmelsen i konventionens artikel 4, hvorefter danske og Østrigske  

 statsborgere sidestilles, når disse har bopæl i et tredjeland.
Det vil sige,  

 at der kan udbetales Østrigsk pension til danske statsborgere, som har bopæl  

 i et tredjeland som f.eks.
Ungarn.
---------------------------------------------------------- V.
PERSONKREDSEN Forordning 1408/71, artikel 2.
 Definitioner.
32. I henhold til artikel 2 finder forordningen  

 anvendelse på arbejdstagere og selvstændige erhvervsdrivende, som er eller  

 har været omfattet af lovgivningen i en eller flere medlemsstater, og som er  

 statsborgere i en af disse stater, eller er statsløse eller flygtninge, bosat  

 på en medlemsstats område.
Hertil kommer disse personers familiemedlemmer og  

 efterladte.
33. I artikel 1, er begreberne arbejdstager og  

 selvstændig erhvervsdrivende nærmere defineret.
Definitionerne i artikel 1,  

 kan ikke direkte anvendes, da de henviser til medlemsstaternes egen  

 lovgivning.
I bilag I, til forordningen er gengivet de enkelte staters  

 definitioner af arbejdstagere og selvstændige erhvervsdrivende.
Arbejdstagere 34. Danmark har i forordningens bilag I, for sit  

 vedkommende defineret begrebet arbejdstagere og selvstændige  

 erhvervsdrivende.
Ifølge denne definition forstås ved arbejdstagere enhver  

 person, der som beskæftiget i en arbejdsgivers tjeneste, er omfattet af loven  

 om arbejdsmarkedets tillægspension.
For så vidt angår tiden før 1. september  

 1977, er det afgørende kriterium, hvorvidt en person, der er beskæftiget i en  

 arbejdsgivers tjeneste, var omfattet af arbejdsskadeforsikringsloven.
Selvstændige erhvervsdrivende 35. Ved en selvstændig erhvervsdrivende i dansk  

 forstand forstås enhver person, der efter lov om dagpenge ved sygdom eller  

 fødsel har ret til ydelser på grundlag af anden erhvervsindtægt end  

 lønindtægt.
Familiemedlemmer 36. I denne forbindelse skal det understreges, at der  

 for så vidt angår definitionen af begrebet familiemedlemmer i artikel l, i  

 princippet er henvist til definitionen i national lovgivning, det vil sige  

 den lovgivning, hvorefter ydelserne gives.
Forordningen har således overladt  

 til de enkelte medlemsstaters lovgivninger at bestemme, hvad der skal forstås  

 ved et familiemedlem.
Flygtninge, statsløse 37. Derimod er begreberne flygtning og statsløs  

 udtømmende defineret i artikel 1. Herefter forstås ved en flygtning en person  

 der er omfattet af artikel 1 i konventionen om flygtninges retsstilling af  

 28. juli 1951. Ved statsløs forstås en person, der er omfattet af artikel 1 i  

 konventionen om statsløse personers retsstilling af 28. september 1954.
Efterladte 38. På samme måde som familiemedlemmer defineres  

 begrebet efterladte i princippet ud fra national lovgivning, det vil sige  

 efter den lovgivning, hvorefter eventuelle ydelser til efterladte tilkendes.
Grænsearbejdere 39. I forbindelse med personkredsen skal nævnes, at  

 der i artikel 1 ligeledes er givet definitioner af begrebet grænsearbejder og  

 sæsonarbejder.
Ved en grænsearbejder forstås enhver arbejdstager eller  

 selvstændig erhvervsdrivende, som udøver sin erhvervsmæssig virksomhed på en  

 medlemsstats område, og er bosat på en anden medlemsstats område, hvortil han  

 som hovedregel vender tilbage hver dag eller mindst een gang om ugen.
Se  

 nærmere reglen i artikel 1 b).
Sæsonarbejdere 40. Ved begrebet sæsonarbejder forstås enhver  

 arbejdstager, som rejser til en anden medlemsstat end den, han er bosat i,  

 for der for en virksomhed eller en arbejdsgiver i denne stat at udføre et  

 sæsonarbejde, hvis varighed i intet tilfælde må overstige 8 måneder.
Det er  

 en betingelse, at han opholder sig på denne stats område under udførelsen af  

 arbejdet.
Ved et sæsonarbejde forstås et arbejde, der er betinget af  

 årstiderne, og som automatisk gentages hvert år.
--------------------------------------------------------- VI.
LIGEBEHANDLING Traktatens artikel 7.
 Forordning 1408/71, artikel 3.
Indledning 41. En af de helt centrale bestemmelser i EF-Traktaten  

 er artikel 7, som udtrykker forbudet mod at diskriminere andre medlemsstaters  

 statsborgere.
Dette afgørende princip er gentaget i forordningens artikel 3,  

 hvorefter personer, der er bosat på en medlemsstats område, og som er  

 omfattet af forordningen, har de samme pligter og rettigheder i henhold til  

 en medlemsstats lovgivning som denne medlemsstats egne statsborgere,  

 medmindre andet følger af særlige bestemmelser i forordningen.
Ophævelse af betingelse om dansk indfødsret 42. Dette ligebehandlingsprincip indebar, at Danmark  

 ved sin tiltræden til De Europæiske Fællesskaber i 1973 måtte ændre den  

 sociale lovgivning, således at betingelsen om dansk indfødsret for  

 modtagelsen af visse ydelser blev ophævet overfor statsborgere fra de øvrige  

 medlemsstater.
43. Det skal fremhæves, at EF-domstolen i en lang  

 række domme i afgørende grad har lagt vægt på ligebehandlingsprincippet.
Der  

 er således klar praksis for, at domstolen har underkendt ethvert tilløb til  

 forskelsbehandling af en medlemsstats statsborgere over for de øvrige  

 medlemsstaters statsborgere.
------------------------------------------------------- VII.
SAMMENLÆGNINGSPRINCIPPET Sammenlægning 44. Sammenlægningsprincippet (eller  

 totaliseringsprincippet) er udtrykt i Traktatens artikel 51. Dette princip  

 har betydning, hvis der i en lovgivning om en social sikringsydelse er  

 fastsat betingelser for, at ansøgeren skal have været forsikret, have  

 arbejdet eller haft bopæl i et bestemt tidsrum i det pågældende land for at  

 opnå ret til denne ydelse.
Det følger direkte af Traktaten, at der i sådanne  

 tilfælde skal medregnes perioder, som ansøgeren har haft i en eller flere af  

 de øvrige medlemsstater.
Der er således tale om sammenlægning af perioder med  

 henblik på åbning af ret til en ydelse.
45. Til illustration heraf kan nævnes, at det efter  

 lov om social pension er en betingelse for at få ret til en ydelse efter  

 loven, at ansøgeren har haft fast bopæl i Danmark i mindst 3 år mellem det  

 fyldte 15. og det fyldte 67. år.
Efter sammenlægningsprincippet skal  

 forsikringstider fra andre medlemsstater medregnes, når disse tre års bopæl  

 skal beregnes.
Dette betyder i praksis, at statsborgere fra de øvrige EF-  

 medlemsstater, der har været forsikret i mindst to år i andre medlemsstater,  

 kan få ret til en dansk social pension efter 1 års forsikringstid i Danmark.  

 Forordningen fritager nemlig for beregning af pension for mindre end et år,  

 når statens egen lovgivning ikke kræver det.
Forsikringsperioder på mindre  

 end et år medtages ved beregning af pension fra en anden medlemsstat.
 Også den ventetid på 6 uger, som gælder for indtræden i det danske  

 sygesikringssystem, kan udfyldes med forsikringstid i en anden medlemsstats  

 sygeforsikring.
---------------------------------------------------------- VIII.
EKSPORTABILITETSPRINCIPPET Traktatens artikel 51.
 Forordning 1408/71, artikel 10.
Eksport af ydelser 46. Eksportabilitetsprincippet, der kan udledes af Traktatens artikel 51 samt af forordningens artikel 10, udtrykker, at der  

 skal være adgang til at modtage sociale ydelser i andre medlemsstater.
Der er  

 således tale om en klar fravigelse af de sædvanlige principper i dansk  

 lovgivning om, at ydelserne i almindelighed alene kan udbetales på dansk  

 område.
 47. Regler om eksport fremgår også af forordningens  

 bestemmelser vedrørende de forskellige ydelser, og de er principielt  

 forskellige afhængigt af, om der er tale om kontantydelser eller  

 naturalydelser.
Kontantydelser 48. Er der tale om kontantydelser, for eksempel  

 pensioner, fører princippet bogstavelig talt til, at et pengebeløb, svarende  

 til den optjente pension m.v., sendes direkte til borgeren i den medlemsstat,  

 hvor han har bopæl på betalingstidspunktet.
Naturalydelser 49. Er der derimod tale om naturalydelser, for  

 eksempel sygehusbehandling, følger det af forholdets natur, at der kun kan  

 ske en indirekte eksport ved, at et pengebeløb svarende til værdien af den  

 pågældende ydelse sendes til den pågældende stat (eller institution i  

 staten). Selve naturalydelsen (behandlingen) udføres, hvor den pågældende  

 opholder sig.
Med andre ord kan man sige, at opholdsstaten giver en  

 naturalydelse (udfører en behandling) for en anden stats regning.
Sidstnævnte  

 refunderer da efter nærmere regler i forordning 574/72, de udgifter, som den  

 behandlende stat har haft.
50. Det skal dog nævnes, at der i vidt omfang mellem  

 medlemsstaterne er indgået aftaler om at give afkald på denne refusion,  

 (refusionsafkaldsaftaler) ud fra en betragtning om, at udgifterne til  

 administrationen af refusionssystemet i sig selv ville mindske nytteværdien  

 af refusionen.
Hertil kommer en antagelse om, at der er en rimelig  

 proportionalitet i de enkelte staters udgifter.
---------------------------------------------------------- IX.
PRORATA-TEMPORIS-PRINCIPPET »I forhold til tiden« 51. Prorata-temporis-princippet, der kan oversættes med »i forhold til tiden« finder ikke anvendelse på alle typer  

 af ydelser, men først og fremmest på pensioner.
Princippet har betydning i  

 tilfælde, hvor en person har optjent pensionsrettigheder i mere end een  

 medlemsstat.
Meningen er, at den pågældende skal kunne sammenstykke en hel  

 pension af flere brøkpensioner udregnet proportionalt i forhold til de  

 forsikringsperioder, arbejdsperioder eller bopælsperiode, som han har haft i  

 de øvrige lande.
52. Pensionsberegningen foretages efter national  

 lovgivning og derefter efter reglerne i forordningens afsnit III, kapitel 3  

 og er udtrykt ved, at hver af de stater, i hvilken ansøgeren har optjent  

 pensionsrettigheder, skal tage udgangspunkt i et teoretisk beløb.
Dette  

 teoretiske beløb er det beløb som ville være fremkommet, hvis samtlige  

 forsikrings- eller bopælsperioder havde været tilbagelagt i denne stat.  

 Herefter beregnes det faktiske beløb.
Det faktiske beløb er et præcist udtryk  

 for den andel af den samlede tid, som pågældende har optjent i netop dette  

 land.
53. Det er vigtigt, at understrege, at forordningens  

 regler om prorata-temporis beregningen ikke må føre til, at den pågældende  

 får et mindre beløb, end han ville have været berettiget til efter national  

 lovgivning alene.
Hvis omvendt beløbet beregnet efter forordningens regler er  

 størst, er det dette beløb, der skal udbetales.
54. Det danske system for beregning af pensioner giver  

 en ydelse, der er proportional med bopælstiden i Danmark.
Den danske  

 beregning giver således et resultat, der er lige så godt som beregning efter  

 forordningens regler og derfor kan vi anvende en bestemmelse i forordningen,  

 hvorefter man i et sådant tilfælde kun behøver at foretage en beregning; den  

 efter dansk lovgivning.
--------------------------------------------------------- X.
FORBUD MOD DOBBELTYDELSER Forordning 1408/71, artikel 12.
Antikumulation 55. Forordningen indeholder i artikel 12 de såkaldte  

 antikumulationsbestemmelser, hvilket vil sige bestemmelser der har til formål  

 at hindre, at en person, der er omfattet af forordningen, modtager ydelser,  

 som kan karakteriseres som dobbelt forsørgelse.
Man kan således sige, at  

 antikumulationsreglerne har til formål at forhindre, at  

 sammenlægningsprincippet fører til en urimelig begunstigelse af personer, der  

 har ret til ydelser fra flere lande, i modsætning til øvrige statsborgere i  

 EF-landene, der alene er omfattet af national lovgivning.
 56. Der kan derfor ikke på grundlag af  

 fællesskabsretten som udgangspunkt rejses krav om flere ydelser af samme art  

 på grundlag af samme tilbagelagte periode.
---------------------------------------------------------- XI.
FORORDNINGENS TEKST Almengyldighed 57. Reglerne om social sikring inden for EF findes som  

 beskrevet overfor i afsnit I, i forordning 1408/71. En forordning er efter  

 traktatens artikel 189 »almengyldig« og er bindende i alle  

 enkeltheder og gælder umiddelbart i hver medlemsstat.
Forordningens regler  

 har således samme retsvirkning over for borgere i Danmark som en dansk lov og  

 træder i stedet for dansk lovgivning, hvis der er uoverensstemmelse mellem  

 forordningens regler og bestemmelserne i en dansk lov.
Offentliggørelse 58. Det følger af traktatens artikel 191, at  

 forordninger skal offentliggøres i EF-Tidende (forkortes EFT), hvilket svarer  

 til offentliggørelse af en dansk lov i Lovtidende.
Hvis forordningens tekst  

 ikke indeholder en særlig angivelse af ikrafttrædelsestidspunktet, er dette  

 den tyvende dag efter offentliggørelsen.
Gældende tekst 59. Forordning 1408/71 og 574/72 er offentliggjort i EF-Tidende nr.
L 149 af 5.7.1971. Der er herefter en del senere ændringer.
Forordningen blev herefter offentliggjort som:
Forordningens tekst med de angivne ændringer er af EF- Kommissionen  

 sammenskrevet og offentliggjort i EFT nr.
C 325 af 10. december 1992. Der er  

 tale om en såkaldt konsolideret udgave af forordningerne 1408/71 og 574/72.  

 Det vil sige, at den alene udgør en sammenskrivning af de gældende tekster,  

 og den har ingen gyldighed i sig selv.
Samlingen 60. Reglerne i forordningen suppleres, som ovenfor beskrevet, af  

 afgørelser fra Den Administrative Kommission for vandrende Arbejdstageres  

 Sociale Sikring, domme m.v.
Kommissionen samler med mellemrum forordningens  

 tekst og disse supplerende retskilder i en enkelt publikation, som kaldes  

 »Samling af fællesskabsbestemmelserne om social sikring.« Den  

 seneste udgave af samlingen er fra 1987, men en ny udgave forventes udgivet i  

 løbet af 1993 eller 1994.
--------------------------------------------------------- XII.
TIDLIGERE VEJLEDNINGER Ophævelse 61. Denne samlede vejledning træder i stedet for  

 følgende vejledninger og orienteringer m.v.:
 - Sikringsstyrelsens vejledning af december 1986 om social sikring for  

 vandrende arbejdstagere m.fl.
 - Socialstyrelsens orientering af 25. marts 1990 om ændring af regler om  

 familieydelser og børnetilskud i afsnit III, kap. 7 i EF-forordning 1408/71.
 - Socialministeriets orientering af 8. maj 1991 om ændring af regler om  

 familieydelser og børnetilskud i EF-forordning 1408/71, afsnit III, kap. 7.  

 Særligt om Spanien og Portugal.
 - Socialministeriets orientering af december 1991 om ændring af reglerne  

 om familieydelser og børnetilskud i afsnit III, kap. 7 i EF-forordning  

 1408/71.
---------------------------------------------------------- -STIKORDSREGISTER ========================================================== II.
DEL LOVVALGSREGLER Hvilken medlemsstats lovgivning finder anvendelse.
========================================================== 134 - 135 Sydslesvig 136 - 138 Ret til ydelser Bilag 1. Afgørelse nr. 128.
2. Afgørelse nr. 148 3. Afgørelse nr. 89.
 4. Henstilling nr. 16.
 5. Kortfattet vejledning i udfyldelse af blanket E  

 101.
 6. Fortegnelse over kontaktorganer.
 7. Bilag VII til forordning 1408/71.
8. Orientering til udstationerede arbejdstagere Blanketnøgle Stikordsregister ---------------------------------------------------------- I.
LOVVALGSREGLER Hvilken medlemsstats lovgivning finder anvendelse Indledning 1. Forordning 1408/71 fastsætter regler for anvendelse  

 af sociale sikringsordninger for personer, der flytter inden for  

 Fællesskabet.
Det er de nationale sociale sikringsordninger i de enkelte  

 medlemsstater, der anvendes.
Forordningen opstiller således alene regler, som  

 koordinerer anvendelsen af de forskellige nationale sociale sikringssystemer,  

 når personer flytter mellem to eller flere medlemsstater.
 2. I dette hæftes 1. del er beskrevet forordningens  

 geografiske anvendelsesområde og hvilke ydelser, der kan betegnes som sociale  

 sikringsydelser.
 Forordning 1408/71 afsnit II.
 Forordning 574/72 afsnit III.
 Retsregler:
 3. I forordning 1408/71 afsnit II, opstilles generelle  

 kriterier for, hvilken medlemsstats lovgivning, der skal finde anvendelse.  

 Disse regler kaldes »lovvalgsregler.« Der er tale om regler, som  

 omfatter:
- arbejdstagere - selvstændige erhvervsdrivende - tjenestemænd og dermed ligestillede - personer, som ophører med erhvervsmæssig beskæftigelse.
 4. Reglerne for selvstændige erhvervsdrivende,  

 tjenestemænd og dermed ligestillede og personer, der ophører med  

 erhvervsmæssig beskæftigelse, er gennemgået nedenfor i afsnit III, V, og VI.  

 Reglerne for arbejdstagere er gennemgået i afsnit II.
 Pensionister:
5. Der findes ikke generelle lovvalgsregler for  

 pensionister.
Bestemmelserne om de enkelte arter af ydelser afgør, hvilken  

 medlemsstats lovgivning en pensionist er omfattet af.
 Forordning 1408/71 art. 13, stk. 1.
 Enhedsprincippet:
6. Det fremgår at forordning 1408/71 art. 13, stk. 1,  

 at en person som hovedregel kun kan være omfattet af lovgivningen om social  

 sikring i en medlemsstat.
En person, der er omfattet af lovgivningen i en  

 medlemsstat kan som følge af flytning eller ændring i sin beskæftigelse blive  

 omfattet af en anden medlemsstats lovgivning om social sikring.
7. Omfattelsen af lovgivningen om social sikring i en  

 medlemsstat medfører, at den pågældende er omfattet af samtlige sociale  

 sikringsordninger i medlemsstaten.
Det vil sige, at den pågældende har de  

 rettigheder og er undergivet de pligter, som følger af medlemsstatens  

 lovgivning om social sikring.
Der gælder en enkelt undtagelse til  

 enhedsprincippet, som fremgår af forordning 1408/71 art. 14c, litra b). Denne  

 bestemmelse er beskrevet nærmere neden for under punkt 84. - 86.
Kompetent stat 8. Når det på grundlag af lovvalgsreglerne er  

 fastlagt, hvilken medlemsstats lovgivning en person er omfattet af, benævnes  

 denne stat den kompetente stat.
Midlertidigt ophold 9. Omfattelsen af den kompetente stats lovgivning  

 bevares, selv om en person er på et midlertidigt ophold i en anden  

 medlemsstat.
Et midlertidigt ophold foreligger, når en arbejdstager eller  

 selvstændig erhvervsdrivende opholder sig i en anden medlemsstat uden at  

 udøve beskæftigelse.
Der er f.eks. tale om afholdelse af ferie eller  

 studieophold.
10. Der findes i forordning 1408/71 ingen definition  

 af begrebet midlertidigt ophold.
Det er således hver enkelt medlemsstat, som  

 fastsætter en definition.
I forhold til dansk lovgivning forstås ved et  

 midlertidigt ophold, et ophold af en varighed på op til et år.
Det vil sige,  

 at f.eks. en arbejdstager, som er omfattet af dansk lovgivning, vil kunne  

 opholde sig i en anden medlemsstat i en periode på op til et år og være  

 berettiget til danske ydelser.
Det er uden betydning, om den pågældende i  

 perioden er tilmeldt folkeregistret.
 Forordning 1408/71 art. 1, litra f.
Familiemedlemmer 11. Lovvalgsbestemmelserne i forordning 1408/71,  

 afsnit II, beskriver ikke familiemedlemmers rettigheder.
Imidlertid omfatter  

 et lovvalg for en person også dennes familiemedlemmer, medmindre der kan  

 foretages et selvstændigt lovvalg for det enkelte familiemedlem efter  

 reglerne i forordning 1408/71 afsnit II.
Der vil kunne foretages et  

 selvstændigt lovvalg for et familiemedlem, som selv udøver erhvervsmæssig  

 beskæftigelse eller modtager arbejdsløshedsdagpenge eller pension.
12. Idet et lovvalg også omfatter familiemedlemmer,  

 kan disse opnå en afledet ret til ydelser efter den kompetente stats  

 lovgivning.
Det er nærmere beskrevet i bestemmelserne om de enkelte arter af  

 ydelser i forordning 1408/71, hvilke ydelser familiemedlemmerne er berettiget  

 til.
 13. I forordning 1408/71 art. 1, litra f, er det  

 fastslået, at der ved familiemedlem forstås »enhver person, der betegnes  

 eller anerkendes som familiemedlem eller betegnes som hørende til husstanden  

 i den lovgivning, hvorefter ydelserne udredes.« Endvidere indeholder  

 bestemmelsen en særlig definition af familiemedlemmer på sygehjælpsområdet.  

 Herom henvises til hæfte 2.
---------------------------------------------------------- II.
ARBEJDSTAGERE Forordning 1408/71 art. 13, stk. 2, litra a.
Beskæftigelsesstaten 14. For arbejdstagere indeholder forordning 1408/71  

 art. 13, stk. 2, litra a, et generelt kriterium for, hvilken medlemsstats  

 lovgivning, der finder anvendelse.
Bestemmelsen har følgende ordlyd:
 art. 13, stk. 2, litra a; Med forbehold af artikel 14 - 17 er en person,  

 der har lønnet beskæftigelse på en medlemsstats område, omfattet af denne  

 stats lovgivning, selv om han er bosat på en anden medlemsstats område, eller  

 den virksomhed eller arbejdsgiver, der beskæftiger ham, har sit hjemsted  

 eller sin bopæl på en anden medlemsstats område.
Lønnet beskæftigelse 15. Hovedreglen er således, at en person er omfattet  

 af lovgivningen i den medlemsstat, hvor der udøves lønnet beskæfigelse.
Det  

 afgørende er, hvor beskæftigelsen faktisk udføres.
Det er således uden  

 betydning, hvorfra aflønningen foretages, medmindre forordning 1408/71 art.  

 14 b, stk. 3, om søfolk finder anvendelse, se nærmere nedenfor i punkt 28.  

 eller reglen i art. 14, stk. 2, litra b) ii), se nærmere nedenfor i punkt 32.
 Forordning 1408/71 bilag I, B, 1.
Arbejdstagere 16. Hovedreglen i forordning 1408/71 art. 13, stk. 2,  

 litra a, om anvendelse af beskæftigelsesstatens lovgivning medfører, at  

 personer, der udfører lønnet beskæftigelse i Danmark, er omfattet af dansk  

 lovgivning om social sikring.
Ved lønnet beskæftigelse forstås en  

 beskæftigelse som arbejdstager.
17. I bilag I, punkt B,1, til forordning 1408/71 er  

 anført, at i forhold til dansk lovgivning anses enhver person som  

 arbejdstager, der som beskæftiget i en arbejdsgivers tjeneste er omfattet af  

 lovgivningen om arbejdsmarkedets tillægspension, ATP.
For perioden før 1.  

 september 1977 ansås personer beskæftiget i en arbejdsgivers tjeneste og  

 omfattet af lovgivningen om arbejdsulykker og erhvervssygdomme som  

 arbejdstagere i forhold til dansk lovgivning.
18. Omfattet af lovgivningen om ATP er personer i  

 alderen 16 til 67 år, der udøver lønnet beskæftigelse i et omfang svarende  

 til beskæftigelseskravet i lov om Arbejdsmarkedets Tillægspension, ATP.
Dette  

 krav er for tiden 39 timers beskæftigelse pr. måned for månedslønnede, for  

 14-dages-lønnede 18 timer pr. 14 dag og for ugelønnede mindst 9 timers  

 beskæftigelse pr. uge.
 19. Personer, der udøvede lønnet beskæftigelse for en  

 arbejdsgiver i perioden før 1. september 1977, var omfattet af lovgivningen  

 om arbejdsulykker og erhvervssygdomme.
 Definitionen af arbejdstagere i forhold til dansk lovgivning for perioden  

 før 1. september 1977 kan have betydning for retten til pension, se nærmere  

 hæfte 4.
 Forordning 1408/71 art. 13, stk. 2, litra a.
 Forordning 1408/71 art. 1, litra b.
Grænsearbejdere 20. Hovedreglen i forordning 1408/71 art. 13. stk. 2,  

 litra a, om anvendelse af beskæftigelsesstatens lovgivning finder også  

 anvendelse for personer, der betegnes som grænsearbejdere.
Ved  

 grænsearbejdere forstås efter forordning 1408/71 art. 1, litra b, en  

 arbejdstager, som udøver sin beskæftigelse på en medlemsstats område, men er  

 bosat på en anden medlemsstats område, hvortil han som hovedregel vender  

 tilbage hver dag eller mindst en gang om ugen.
21. Der findes ingen særlige lovvalgsregler for  

 grænsearbejdere, da hovedreglen i forordning 1408/71, art. 13, stk. 2, litra  

 a, anvendes.
Imidlertid har bestemmelserne om de enkelte ydelser særlige  

 regler for grænsearbejdere.
Se nærmere i hæfte 2, om sygehjælp og hæfte 6, om  

 arbejdsløshedsforsikring.
 Dansk område:
22. Personer, der er beskæftiget som arbejdstagere på  

 dansk område, er efter hovedreglen i forordning 1408/71 art. 13, stk. 2,  

 litra a, omfattet af dansk lovgivning.
Ved dansk område forstås Danmark med  

 undtagelse af Færøerne og Grønland.
 Beskæftigelse på boreplatforme på den danske kontinentalsokkel anses også  

 som beskæftigelse på dansk område.
 Forordning 1408/71 art. 13, stk. 2, litra c.
 Forordning 1408/71 art. 14 b.
Søfolk 23. Hovedreglen om lovvalg for søfolk findes i  

 forordning 1408/71 art. 13, stk. 2, litra c, som har følgende ordlyd:
 art. 13, stk. 2, litra c; Med forbehold af artikel 14 - 17 er en person,  

 der har sin erhvervsmæssige beskæftigelse om bord på et skib, som fører en  

 medlemsstats flag, omfattet af denne stats lovgivning.
24. Der gælder således en hovedregel om, at  

 flagstatens lovgivning finder anvendelse.
I forhold til dansk lovgivning vil  

 det sige, at personer beskæftiget på et skib, der fører dansk flag også er  

 omfattet af de særlige danske regler for søfolk om f.eks. dagpenge og  

 arbejdsskadeforsikring.
Ved et »skib« forstås et skib, der kan  

 sejle, i modsætning til flytbare borerigge.
25. Bestemmelsen i forordning 1408/71 art. 13, stk. 2,  

 litra c, om anvendelse af flagstatens lovgivning, er en hovedregel.
Der  

 findes også undtagelser, som fremgår af forordning 1408/71 art. 14 b.
26. Forordning 1408/71 art. 14 b, stk. 1, omhandler  

 tilfælde, hvor en arbejdstager, der normalt er omfattet af en medlemsstats  

 lovgivning eventuelt som sømand, udsendes for at udføre arbejde for  

 arbejdsgiveren på et skib, der fører en anden medlemsstats flag.
I dette  

 tilfælde, kan arbejdstageren forblive omfattet af lovgivningen i den  

 medlemsstat, hvorfra han udsendes, såfremt betingelserne i forordning 1408/71  

 art. 14, stk. 1, er opfyldt.
Disse betingelser og gennemførelse af reglen er  

 gennemgået nærmere nedenfor i afsnit VII.
27. I forordning 1408/71 art. 14 b, stk. 3, er fastsat  

 en regel som omhandler tilfælde, hvor en arbejdstager, der ikke sædvanligvis  

 har sin beskæftigelse til søs udfører et arbejde på et skib i en medlemsstats  

 havn eller territorialfarvand uden at tilhøre skibets besætning.
Den  

 pågældende arbejdstager er omfattet af lovgivningen i den medlemsstat på hvis  

 område, herunder territorialfarvand, arbejdet udføres, uanset om skibet fører  

 en anden medlemsstats flag.
28. Det er ovenfor under punkt 15, fastslået, at der  

 ved anvendelsen af hovedreglen om beskæftigelsesstatens lovgivning, lægges  

 vægt på, hvor beskæftigelsen faktisk udføres.
For søfolk findes imidlertid en  

 undtagelse til denne hovedregel i forordning 1408/71 art. 14 b, stk. 4. Det  

 fremgår af denne bestemmelse, at arbejdstageren er omfattet af lovgivningen i  

 den medlemsstat, hvorfra han/hun aflønnes under følgende betingelser:
- der udøves lønnet beskæftigelse om bord på et skib som fører en  

 medlemsstats flag; - arbejdstageren aflønnes af en person eller virksomhed, som har sin bopæl  

 eller hjemsted på en anden medlemsstats område, og som anses for arbejdsgiver  

 i forhold til arbejdstageren; - arbejdstageren har fast bopæl i den medlemsstat, hvorfra han/hun  

 aflønnes.
 Forordning 1408/71 art. 14, stk. 2, litra b.
 Forordning 1408/71 art. 14, stk. 3.
 Forordning 1408/71 art. 14 d, stk. 1.
 Forordning 574/ 72 art. 12 a.
Beskæftigelse i to stater 29. Forordning 1408/71 indeholder særlige  

 lovvalgsregler for personer, der normalt har lønnet beskæftigelse på to eller  

 flere medlemsstaters område.
Reglerne findes i forordning 1408/71 art. 14,  

 stk. 2, litra b.
Bestemmelsen omhandler ikke grænsearbejdere, som kun udøver lønnet  

 beskæftigelse på en medlemsstats område.
Grænsearbejdere er nærmere omtalt  

 ovenfor punkt 20. og 21. Personer beskæftiget i international transport er  

 omtalt nedenfor punkt 47. - 54.
 30. Anvendelse af lovvalgsreglen i forordning 1408/71  

 art. 14, stk. 2, litra b, forudsætter, at der er tale om en person, som  

 normalt har lønnet beskæftigelse på to eller flere medlemsstaters område.
31. Bestemmelsen regulerer to situationer.
Der er for  

 det første tale om tilfælde, hvor arbejdstageren har fast bopæl på en af de  

 medlemsstaters område, hvor en del af den lønnede beskæftigelse udføres.
For  

 det andet er der tale om tilfælde, hvor arbejdstageren er lønnet beskæftiget  

 på to medlemsstaters område og har fast bopæl på en tredje medlemsstats  

 område.
 32. Forordning 1408/71 art. 14, stk. 2, litra b, har  

 følgende ordlyd:
art. 14, stk. 2, litra b.
En person, der normalt har lønnet beskæftigelse  

 på to eller flere medlemsstaters område, er omfattet:
33. Forordning 1408/71 art. 14, stk. 2, b, litra i)  

 fastslår, at en arbejdstager, som er beskæftiget på to eller flere  

 medlemsstaters område, er omfattet af lovgivningen i bopælsstaten.
I  

 tilfælde, hvor en person er beskæftiget i flere medlemsstater, kan det være  

 vanskeligt at fastslå, hvor den pågældende har bopæl.
I forordning 1408/71  

 art. 1, litra h, er begrebet »bopæl« defineret som »sædvanligt  

 opholdssted«.
34. Det er imidlertid en forudsætning for anvendelse  

 af bopælsstatens lovgivning, at pågældende udøver en beskæftigelse i  

 bopælsstaten som arbejdstager.
Det er uden betydning, om beskæftigelsen i  

 bopælsstaten kun kan betragtes som bibeskæftigelse, såfremt den pågældende  

 anses for at være arbejdstager i forhold til bopælsstatens lovgivning.
I  

 forhold til dansk lovgivning er kravene til beskæftigelse som arbejdstager  

 beskrevet ovenfor i punkt 16. - 19.
35. Forordning 574/72 art. 12 a, stk. 1, litra a, og  

 stk. 2, fastsætter nærmere regler for den praktiske gennemførelse af  

 forordning 1408/71 art. 14, stk. 2, b, litra i). Det fremgår af bestemmelsen,  

 at arbejdstageren skal underrette den kompetente institution i bopælsstaten,  

 hvis der foreligger en situation, som er omhandlet i forordning 1408/71 art.  

 14, stk. 2, b, litra i). Den kompetente institution i bopælsstaten, skal  

 derefter udlevere en attest til arbejdstageren, hvoraf det fremgår, hvilken  

 medlemsstats lovgivning, der finder anvendelse.
Denne attest udstedes på  

 blanket E 101.
36. I tilfælde, hvor Danmark er kompetent stat i  

 medfør af forordning 1408/71 art. 14, stk. 2, b, litra i), er Direktoratet  

 for Social Sikring og Bistand kompetent institution (Indtil 30. juli 1993 er  

 Socialministeriet kompetent dansk institution). Blanket E 101 DK attesteres  

 af Direktoratet for Social Sikring og Bistand, når arbejdstageren har  

 fremsendt en blanket i udfyldt stand ledsaget af dokumentation for, at  

 han/hun opfylder betingelserne for at kunne betragtes som arbejdstager i  

 forhold til dansk lovgivning.
Disse betingelser er nærmere beskrevet ovenfor  

 i punkt 16. - 19.
 I bilag 4 er optrykt en kortfattet vejledning til udfyldelse af blanket E  

 101 DK.
 37. Det fremgår tillige af forordning 574/72 art. 12  

 a, stk. 2, at den kompetente institution i bopælsstaten skal sende en kopi af  

 attesten i form af blanket E 101 til den kompetente myndighed i enhver anden  

 medlemsstat, hvor den pågældende udøver beskæftigelse eller hvor en  

 arbejdsgiver har sit hjemsted.
 38. Da der skal indbetales bidrag til de sociale  

 sikringsordninger i bopælsstaten, har institutionerne i de øvrige  

 medlemsstater i fornødent omfang pligt til at give oplysninger, der er  

 nødvendige for at fastsætte bidragene.
39. I tilfælde, hvor Danmark er kompetent stat i  

 medfør af forordning 1408/71 art. 14 stk. 2, b, litra i), skal der indbetales  

 bidrag til Arbejdsmarkedets Tillægspension, ATP, og evt. dansk  

 arbejdsløshedsforsikring på grundlag af beskæftigelsen både i Danmark og i de  

 øvrige medlemsstater.
Der er således behov for følgende oplysninger:
 - For ATP:
I den situation, hvor en udenlandsk arbejdsgiver bliver pligtig at  

 indbetale bidrag til ATP for en lønmodtager, skal den udenlandske  

 arbejdsgiver have et såkaldt SE-nummer, der tildeles af Told-og  

 Skattestyrelsen.
Indbetaling og indberetning skal ske på dette nummer.  

 Arbejdsgiveren skal selv tage initiativet til indbetaling og indberetning,  

 ligesom han selv skal beregne bidraget.
 Oplysninger om den praktiske fremgangsmåde ved indbetaling og indberetning  

 fås ved henvendelse til ATP, Kongens Vænge 8, 3400 Hillerød.
 - For arbejdsløshedsforsikringen:
Til opfyldelse af det krav om beskæftigelse, der stilles som betingelse  

 for optagelse i en dansk arbejdsløshedskasse, kan personen medregne samtlige  

 arbejdstimer fra beskæftigelsen både i Danmark og i den eller de øvrige  

 medlemsstater.
Beskæftigelsen i Danmark er afgørende for, hvilken  

 arbejdsløshedskasse personen skal optages i.
 - For arbejdsskadeforsikringen:
Ligeledes er arbejdstageren omfattet af den danske lovpligtige  

 arbejdsskadeforsikring ved beskæftigelsen i Danmark og i de øvrige  

 medlemsstater.
For at der kan tegnes en arbejdsskadeforsikring i et dansk  

 forsikringsselskab for beskæftigelse i udlandet, skal der gives oplysninger  

 om arbejdets karakter og antallet af personer, som skal omfattes af  

 forsikringen.
40. I forordning 1408/71 art. 14, stk. 2, b, litra ii)  

 er det fastslået, at arbejdstageren er omfattet af lovgivningen i den  

 medlemsstat, hvor arbejdsgiveren har sit hjemsted eller sin bopæl, hvis der  

 ikke udøves beskæftigelse i arbejdstagerens bopælsstat.
Bestemmelsen er  

 gengivet ovenfor i punkt 32.
 41. I forordning 574/72 art. 12 a, stk. 1, litra b),  

 og stk. 4, litra a), findes regler om den praktiske gennemførelse af  

 forordning 1408/71 art. 14, stk. 2, b, litra ii). Det fremgår heraf, at den  

 kompetente institution skal underrette bopælsstaten og den stat, hvor  

 pågældende er delvis beskæftiget om hvilken medlemsstat, der er kompetent.
42. Den kompetente institution i den medlemsstat, hvis  

 lovgivning finder anvendelse, skal udlevere en attest herfor i form af  

 blanket E 101 til arbejdstageren.
Herefter sender den kompetente institution  

 kopi af blanket E 101 til bopælsstatens institution og til de øvrige  

 medlemsstater, hvor arbejdstageren udfører en del af sin beskæftigelse.
 43. I tilfælde, hvor Danmark er kompetent stat i  

 medfør af forordning 1408/71 art. 14, stk. 2, b, litra ii), er den kompetente  

 institution Direktoratet for Social Sikring og Bistand (Indtil 30. juli 1993  

 er den kompetente danske institution Socialministeriet). Da der også i disse  

 situationer skal indbetales bidrag til danske sociale sikringsordninger  

 finder de regler, som er beskrevet ovenfor under punkt 38 og 39 tilsvarende  

 anvendelse.
 44. Endelig fastslår forordning 1408/71 art. 14, stk.  

 3, at en arbejdstager er omfattet af lovgivningen i den medlemsstat, hvor  

 virksomheden har sit hjemsted, hvis to medlemsstaters fælles grænse går  

 igennem virksomheden.
 45. Forordning 574/72 art. 12 a stk. 3 a, fastsætter  

 regler for den praktiske gennemførelse af forordning 1408/71 art. 14, stk. 3.  

 Der er tale om tilsvarende regler som beskrevet ovenfor i punkt 38.- 39. og  

 42. - 43.
46. Til trods for, at en arbejdstager udfører sin  

 beskæftigelse på to eller flere medlemsstaters områder, anvendes alene den  

 kompetente stats lovgivning.
I overensstemmelse med forordning 1408/71 art.  

 14 d, stk. 1, behandles arbejdstageren som om han/hun alene var beskæftiget  

 på den kompetente stats område.
I tilfælde, hvor Danmark er kompetent stat,  

 skal der også indbetales bidrag til ATP, arbejdsskadeforsikring og  

 arbejdsløshedsforsikring for så vidt angår beskæftigelsen i de øvrige  

 medlemsstater.
 Forordning 1408/71 art. 14, stk. 2, litra a.
 Forordning 574/72 art. 20.
 Forordning 1408/71 art. 14 d, stk. 1.
International 47. For personer beskæftiget i international transport transport indeholder forordning 1408/71 art. 14. stk. 2, litra a, regler,  

 der fastsætter den kompetente stat . Da der er tale om international  

 transport, gælder bestemmelsen alene for personer, der normalt har lønnet  

 beskæftigelse på to eller flere medlemsstaters område.
 48. Persongruppen, som er omfattet af forordning  

 1408/71 art. 14, stk. 2, litra a, omfatter følgende:
- personer, der hører til det kørende, sejlende eller flyvende personel i  

 en virksomhed, som - for andres eller for egen regning foretager - international befordring af passagerer eller gods ad - jernbane, landevej, luftvejen eller i indenrigs skibsfart.
 Disse personer er som hovedregel omfattet af lovgivningen i den  

 medlemsstat, hvor virksomheden har sit hjemsted.
 Det følger af bestemmelsen, at arbejdstagere, der f.eks. er ansat af en  

 vognmand med hjemsted i Danmark, vil henhøre under dansk lovgivning, hvis de  

 foretager kørsel i to eller flere medlemsstater, selv om de ikke foretager  

 kørsel i Danmark.
Der findes to undtagelser til denne regel.
Undtagelserne er beskrevet i  

 punkt 49. - 50.
49. Imidlertid er bestemmelsen om at lovgivningen i  

 den medlemsstat, hvor virksomheden har sit hjemsted kun en hovedregel.
Der  

 findes en undtagelse hertil i forordning 1408/71 art. 14, stk. 2, litra a,  

 i), som har følgende ordlyd:
 art. 14, stk. 2, litra a, i): en person, der er beskæftiget af en filial  

 eller af en fast repræsentation, som den pågældende virksomhed har i en anden  

 medlemsstat end den, hvor virksomheden har sit hjemsted, er omfattet af  

 lovgivningen i den medlemsstat, på hvis område den nævnte filial eller faste  

 repræsentation er beliggende.
50. Der findes en yderligere undtagelse til  

 bestemmelsen i forordning 1408/71 art. 14 stk. 2, litra a, hvorefter en  

 medarbejder i international transport er omfattet af lovgivningen i den  

 medlemsstat, hvor virksomheden har sit hjemsted.
Undtagelsen findes i  

 forordning 1408/71 art. 14, stk. 2, litra a, ii), som har følgende ordlyd:
 art. 14, stk. 2, litra a, ii): en person, der overvejende er beskæftiget i  

 den medlemsstat, hvor han er bosat, er omfattet af denne stats lovgivning,  

 selv om den virksomhed, hvori han er beskæftiget, hverken har sit hjemsted,  

 en filial eller en fast repræsentation på dette område.
Efter denne bestemmelse lægges vægt på, hvor den pågældende medarbejder er  

 overvejende beskæftiget.
Herved forstås, at over halvdelen af den pågældendes  

 faktiske beskæftigelse udøves i dennes bopælsstat.
Dette vurderes ved et  

 konkret skøn over den forventede faktiske beskæftigelse i en given periode.
51. For andre arbejdstagere end personer beskæftiget i  

 international transport indeholder forordning 574/72 bestemmelser om  

 udstedelse af en blanket E 101. En sådan bestemmelse findes imidlertid ikke  

 for personer beskæftiget i international transport.
Der kan således ikke  

 udstedes blanket E 101 til arbejdstagere i international transport.
52. En arbejdstager beskæftiget ved international  

 transport skal således ved ansøgning om kontantydelser i den kompetente stat  

 dokumentere, at der er tale om et beskæftigelsesforhold, som henhører under  

 forordning 1408/71 art. 14, stk. 2, litra a.
Hvis den kompetente institution  

 finder det godtgjort, at arbejdstagerens beskæftigelse henhører under  

 forordning 1408/71 art. 14, stk. 2, a, og denne stat derefter er kompetent,  

 kan kontantydelser udbetales efter denne stats lovgivning.
53. I forordning 574/72 findes en særlig regel om  

 ydelse af naturalydelser ved sygdom og moderskab til personer beskæftiget i  

 international transport.
Reglen findes i forordning 574/72 art. 20, som  

 foreskriver to forskellige fremgangsmåder ved dokumentation for ret til  

 naturalydelser ved sygdom og moderskab.
De to forskellige fremgangsmåder er  

 beskrevet nærmere i hæfte 2, sygehjælp.
 54. Til trods for, at en arbejdstager beskæftiget i  

 international transport udfører sin beskæftigelse på to eller flere  

 medlemsstaters områder, anvendes alene den kompetente stats lovgivning (med  

 undtagelse af retten til sygehjælpsydelser i opholdsstaten for den kompetente  

 stats regning).
I overensstemmelse med forordning 1408/71 art. 14 d, stk. 1, behandles  

 arbejdstageren som om han/hun alene var beskæftiget på den kompetente stats  

 område.
I tilfælde, hvor Danmark er kompetent stat, skal der også indbetales  

 bidrag til ATP, arbejdsskadeforsikring og arbejdsløshedsforsikring, for så  

 vidt angår beskæftigelsen i de øvrige medlemsstater.
---------------------------------------------------------- III.
SELVSTÆNDIGE ERHVERVSDRIVENDE Forordning 1408/71 art. 13, stk. 2, litra b.
Beskæftigelsesstaten 55. For selvstændige erhvervsdrivende indeholder forordning 1408/71 art. 13, stk. 2, litra b, et generelt kriterium for,  

 hvilken medlemsstats lovgivning, der finder anvendelse.
Bestemmelsen har  

 følgende ordlyd:
 art. 13, stk. 2, litra b; Med forbehold af artikel 14 - 17 er en person,  

 der har selvstændig beskæftigelse på en medlemsstats område, omfattet af  

 denne stats lovgivning, selv om han er bosat på en anden medlemsstats område.
Hovedreglen er således, at en person er omfattet af lovgivningen i den  

 medlemsstat, hvor han/hun udøver selvstændig beskæfigelse.
Det afgørende er,  

 hvor beskæftigelsen faktisk udføres.
 Forordning 1408/71 bilag I, B, 2.
Selvstændig 56. Hovedreglen i forordning 1408/71 art. 13, stk. 2,  

 beskæftigelse b, om anvendelse af beskæftigelsesstatens lovgivning medfører,  

 at personer, der udfører selvstændig beskæftigelse i Danmark, er omfattet af  

 dansk lovgivning om social sikring.
Ved selvstændig beskæftigelse forstås en  

 beskæftigelse som selvstændig erhvervsdrivende.
 57. I bilag I, punkt B, 2, til forordning 1408/71 er  

 anført, at i forhold til dansk lovgivning anses enhver person som selvstændig  

 erhvervsdrivende, der i medfør af lov om dagpenge ved sygdom eller fødsel har  

 ret til disse ydelser på grundlag af anden erhvervsindtægt end lønindtægt.
 Forordning 1408/71 art. 13, stk. 2, b.
 Forordning 1408/71 art. 1, litra b.
Grænsearbejdere 58. Hovedreglen i forordning 1408/71 art. 13. stk. 2,  

 b, om anvendelse af beskæftigelsesstatens lovgivning finder også anvendelse  

 for personer, der betegnes som grænsearbejdere.
Ved grænsearbejdere forstås  

 efter forordning 1408/71 art. 1, litra b, en selvstændig erhvervsdrivende,  

 som udøver sin beskæftigelse på en medlemsstats område, men er bosat på en  

 anden medlemsstats område, hvortil han som hovedregel vender tilbage hver dag  

 eller mindst en gang om ugen.
59. Der findes ingen særlige lovvalgsregler for  

 grænsearbejdere, da hovedreglen i forordning 1408/71, art. 13, stk. 2, b,  

 anvendes.
Imidlertid har bestemmelserne om de enkelte ydelser særlige regler  

 for grænsearbejdere.
Se nærmere i hæfte 2, om sygehjælp.
Dansk område 60. Personer, der er beskæftiget som selvstændige  

 erhvervsdrivende på dansk område, er efter hovedreglen i forordning 1408/71  

 art. 13, stk. 2, litra b, omfattet af dansk lovgivning.
Ved dansk område  

 forstås Danmark med undtagelse af Færøerne og Grønland.
 Beskæftigelse på den danske kontinentalsokkel anses også som beskæftigelse  

 på dansk område.
 Forordning 1408/71 art. 13, stk. 2, litra c.
 Forordning 1408/71 art. 14 b, stk. 2.
Søfolk 61. Hovedreglen om lovvalg for søfolk findes i  

 forordning 1408/71 art. 13, stk. 2, litra c. som er beskrevet nærmere ovenfor  

 i punkt 23. - 24. Bestemmelsen gælder både for arbejdstagere og for  

 selvstændige erhvervsdrivende.
62. I forordning 1408/71 art. 14 b, stk. 2, findes en  

 undtagelse til hovedreglen i forordning 1408/71 art. 13, stk. 2, litra c, om  

 anvendelse af flagstatens lovgivning.
Denne undtagelsesbestemmelse omhandler  

 selvstændige erhvervsdrivende, som midlertidigt udfører en beskæftigelse på  

 et skib, som fører en anden medlemsstats flag.
Bestemmelsen har følgende  

 ordlyd:
 art. 14 b, stk. 2, En person, som normalt har selvstændig beskæftigelse  

 enten på en medlemsstats område eller om bord på et skib, der fører en  

 medlemsstats flag, og som for egen regning udfører et arbejde om bord på et  

 skib, der fører en anden medlemsstats flag, er fortsat omfattet af  

 lovgivningen i førstnævnte medlemsstat på de i artikel 14 a, stk. 1,  

 fastsatte betingelser.
 Betingelserne i forordning 1408/71 art. 14 a, stk. 1, og reglerne om  

 gennemførelse heraf er beskrevet nærmere nedenfor i afsnit VII om  

 udstationering, punkt 117.
I forordning 1408/71 art. 14 b, stk. 3, er fastsat en regel som omhandler  

 tilfælde, hvor en selvstændig erhvervsdrivende, der ikke sædvanligvis har sin  

 beskæftigelse til søs udfører et arbejde på et skib i en medlemsstats havn  

 eller territorialfarvand uden at tilhøre skibets besætning.
Den pågældende er  

 omfattet af lovgivningen i den medlemsstat på hvis område, herunder  

 territorialfarvand, arbejdet udføres, uanset om skibet fører en anden  

 medlemsstats flag.
 Forordning 1408/71 art. 14 a, stk. 2.
 Forordning 1408/71 art. 14 a, stk. 3.
 Forordning 1408/71 art. 14 d, stk. 1.
 Forordning 574/ 72 art. 12 a.
Beskæftigelse i to stater 63. Forordning 1408/71 indeholder særlige  

 lovvalgsregler for personer, der normalt har selvstændig beskæftigelse på to  

 eller flere medlemsstaters område.
Reglerne findes i forordning 1408/71 art.  

 14 a, stk. 2, og stk. 3.
Bestemmelsen omhandler ikke grænsearbejdere, som kun udøver selvstændig  

 beskæftigelse på en medlemsstats område.
Grænsearbejdere er nærmere omtalt  

 ovenfor punkt 58. og 59.
 64. Anvendelse af lovvalgsreglen i forordning 1408/71  

 art. 14 a, stk. 2, forudsætter, at der er tale om en person, som normalt har  

 selvstændig beskæftigelse på to eller flere medlemsstaters område.
65. Bestemmelsen regulerer to situationer.
Der er for  

 det første tale om tilfælde, hvor den selvstændige erhvervsdrivende har fast  

 bopæl på en af de medlemsstaters område, hvor en del af den selvstændige  

 beskæftigelse udføres.
For det andet er der tale om tilfælde, hvor den  

 selvstændige erhvervsdrivende er beskæftiget på to medlemsstaters område og  

 har fast bopæl på en tredje medlemsstats område.
66. Forordning 1408/71 art. 14 a, stk. 2, har følgende  

 ordlyd: art. 14 a, stk. 2. En person, der normalt har selvstændig  

 beskæftigelse på to eller flere medlemsstaters område, er omfattet af  

 lovgivningen i den medlemsstat, på hvis område han er bosat, hvis han udøver  

 en del af sin virksomhed på denne medlemsstats område, eller, såfremt han  

 ikke udøver virksomhed på den medlemsstats område, hvor han er bosat, af  

 lovgivningen i den medlemsstat, på hvis område han har sin  

 hovedbeskæftigelse.
Kriterierne for nærmere bestemmelse af  

 hovedbeskæftigelsen fastsættes i den i artikel 98 omhandlede forordning.
67. Forordning 1408/71 art. 14 a, stk. 2, fastslår, at  

 en selvstændig erhvervsdrivende, som er beskæftiget på to eller flere  

 medlemsstaters område, er omfattet af lovgivningen i bopælsstaten.
I  

 tilfælde, hvor en person er beskæftiget i flere medlemsstater, kan det være  

 vanskeligt at fastslå, hvor den pågældende har bopæl.
I forordning 1408/71  

 art. 1, litra h, er begrebet bopæl defineret som sædvanligt opholdssted.
68. Det er imidlertid en forudsætning for anvendelse  

 af bopælsstatens lovgivning, at pågældende udøver en beskæftigelse i  

 bopælsstaten som selvstændig erhvervsdrivende.
I forhold til dansk lovgivning  

 er kravene til beskæftigelse som selvstændig erhvervsdrivende beskrevet  

 ovenfor i punkt 57.
69. Det fremgår af forordning 1408/71 art. 14a, stk.  

 2, at en selvstændig erhvervsdrivende, som ikke udøver beskæftigelse i  

 bopælsstaten, er omfattet af lovgivningen i den medlemsstat, hvor  

 hovedbeskæftigelsen udøves.
Kriterier for fastlæggelse af hovedbeskæftigelsen  

 findes i forordning 574/72 art. 12 a, stk. 5.
 70. Kriterierne i forordning 574/72 art. 12 a, stk. 5,  

 litra d, fastslår, at der først og fremmest skal lægges vægt på:
 - stedet, hvor virksomheden udøves.
 Såfremt dette ikke er muligt skal der lægges vægt på:
 - den sædvanlige karakter af virksomheden.
 - varigheden af virksomheden.
 - antallet af udførte tjenesteydelser.
 - indtægterne.
71. Foruden de nævnte kriterier opstiller forordning  

 574/72 art. 12 a, stk. 5, retningslinier for den praktiske administration i  

 litra a. - litra c.
Det fremgår af disse bestemmelser, at bopælsstedets  

 institution skal underrette de andre berørte institutioner om, at den  

 pågældende ikke udøver virksomhed i bopælsstaten.
Derefter aftales det af  

 alle de berørte institutioner - inden for en frist på seks måneder, hvilken  

 lovgivning, der skal finde anvendelse.
72. Det fremgår af forordning 574/72 art. 12 a, stk.  

 5, litra c, at den kompetente institution skal udlevere en attest til den  

 selvstændige erhvervsdrivende, der bekræfter, at denne er omfattet af den  

 kompetente stats lovgivning.
Attesten udstedes i form af blanket E 101. I  

 tilfælde, hvor Danmark er kompetent stat udstedes blanket E 101 DK af  

 Direktoratet for Social Sikring og Bistand (dog før 1. august 1993 af  

 Socialministeriet).
73. Forordning 574/72 art. 12 a, stk. 1, litra a, og  

 stk. 2, fastsætter nærmere regler for den praktiske gennemførelse af  

 forordning 1408/71 art. 14 a, stk. 2. Der er tale om tilsvarende regler, som  

 gælder for arbejdstagere.
Der henvises således til afsnit II, punkt 35.- 39.
 74. Endelig fastslår forordning 1408/71 art. 14 a,  

 stk. 3, at en selvstændig erhvervsdrivende er omfattet af lovgivningen i den  

 medlemsstat, hvor virksomheden har sit hjemsted, hvis to medlemsstaters  

 fælles grænse går igennem virksomheden.
 75. Forordning 574/72 art. 12 a stk. 3, litra a),  

 fastsætter regler for den praktiske gennemførelse af forordning 1408/71 art.  

 14 a, stk. 3. Der er tale om tilsvarende regler som beskrevet ovenfor for  

 arbejdstagere i punkt 38. - 39. og 42. - 43.
76. Til trods for, at en selvstændig erhvervsdrivende  

 udfører sin beskæftigelse på to eller flere medlemsstaters områder, anvendes  

 alene den kompetente stats lovgivning.
I overensstemmelse med forordning  

 1408/71 art. 14 d, stk. 1, behandles den selvstændige erhvervsdrivende som om  

 denne alene var beskæftiget på den kompetente stats område.
I tilfælde, hvor  

 Danmark er kompetent stat, skal der også indbetales bidrag til en eventuel  

 arbejdsløshedsforsikring for så vidt angår beskæftigelsen i de øvrige  

 medlemsstater.
Der skal også indbetales bidrag til ATP for den samlede  

 beskæftigelse for personer, der som lønmodtagere har været medlemmer af ATP i  

 sammenlagt tre år og har betalt bidrag svarende til tre- årsperioden,  

 forudsat at den pågældende har valgt at bevare medlemsskabet af ordningen og  

 indbetaler hele bidraget for den selvstændige beskæftigelse selv.
 Forordning 1408/71 art. 14 a, stk. 4.
 Forordning 574/72 art. 12 a, stk. 6.
Pensionsforsikring 77. I forordning 574/72, art. 14 a, stk. 4, findes en  

 særregel om pensionsforsikring for selvstændige erhvervsdrivende, som er  

 beskæftiget i to eller flere medlemsstater.
Der er alene tale om forsikring  

 til alderspension.
78. Bestemmelsen omhandler de tilfælde, hvor den  

 selvstændige erhvervsdrivende ikke har mulighed for at blive omfattet af en  

 alderspensionsordning i den kompetente stat og heller ikke kan blive  

 frivilligt forsikret.
I disse tilfælde skal den selvstændige erhvervsdrivende  

 optages i alderspensionsordningen i en af de øvrige berørte medlemsstater,  

 hvor han/hun opfylder betingelserne i national lovgivning for at være  

 omfattet.
Hvis betingelserne er opfyldt i to eller flere medlemsstater, skal  

 de pågældende medlemsstater ved en fælles aftale, fastlægge, hvilken  

 medlemsstats pensionsordning, som skal finde anvendelse.
79. I tilfælde, hvor en selvstændig erhvervsdrivende  

 udøver sin hovedbeskæftigelse i Danmark og sin øvrige beskæftigelse i andre  

 medlemsstater, vil den pågældende kunne optjene ret til dansk social pension  

 i overensstemmelse med reglerne i lov om social pension og forordningens  

 bestemmelser om pension.
Reglen i forordning 1408/71 art. 14 a, stk. 4, vil  

 således kun få betydning for Danmark i tilfælde, hvor en anden medlemsstat er  

 kompetent, men ikke kan pensionsforsikre den pågældende.
 80. Efter forordning 574/72 art. 12 a, stk. 6,  

 påhviler det institutionen i den kompetente stat at underrette de kompetente  

 institutioner i de øvrige berørte stater om, at den selvstændige  

 erhvervsdrivende ikke kan omfattes af pensionsforsikringen i denne  

 medlemsstat.
---------------------------------------------------------- IV.
PERSONER, DER SAMTIDIG ER ARBEJDSTAGERE OG SELVSTÆNDIGE  

 ERHVERVSDRIVENDE Forordning 1408/71, art. 14c.
 Forordning 1408/71, art. 14d, stk. 2 og 3.
 Forordning 1408/71, bilag VII.
Hovedregel 81. Det forekommer, at en person udøver beskæftigelse  

 både som arbejdstager og som selvstændig erhvervsdrivende samtidig.
I  

 tilfælde, hvor den pågældende er beskæftiget som arbejdstager i en  

 medlemsstat og som selvstændig erhvervsdrivende i en anden medlemsstat, skal  

 den pågældende som hovedregel være omfattet af lovgivningen i den  

 medlemsstat, hvor han/hun er arbejdstager.
Dette fremgår af art. 14c, litra  

 a) i forordning 1408/71.
82. Når en person er omfattet af den medlemsstats  

 lovgivning, hvor der udøves lønnet beskæftigelse (selv om pågældende samtidig  

 er selvstændig erhvervsdrivende i en anden medlemsstat) skal han/hun stilles  

 som om den samlede beskæftigelse blev udøvet i den kompetente stat.
Dette  

 fremgår af art. 14d, stk. 1, i forordning 1408/71.
Eksempel En murermester med selvstændig virksomhed og bopæl i Flensborg er  

 deltidsbeskæftiget som arbejdstager i en dansk virksomhed.
Murermesteren vil  

 som arbejdstager i en dansk virksomhed være omfattet af dansk lovgivning, da  

 den lønnede beskæftigelse har forrang efter art. 14c, i forordning 1408/71.  

 Ved beregning af sociale sikringsydelser til murermesteren skal der tages  

 hensyn til indtægt og beskæftigelsesperioder i Tyskland.
83. I tilfælde, hvor en person er selvstændig  

 erhvervsdrivende i en medlemsstat og har lønnet beskæftigelse i to eller  

 flere andre medlemsstater, er det stadig den lønnede beskæftigelse, der afgør  

 hvilken medlemsstats lovgivning, der finder anvendelse.
Da den lønnede  

 beskæftigelse foretages i flere medlemsstater, skal det afgøres efter art.  

 14, stk. 2 eller stk. 3, hvilken medlemsstats lovgivning, der har forrang.  

 Disse regler er beskrevet ovenfor i afsnit II.
Særregler 84. Det er ovenfor i punkt 6 - 7 beskrevet, at det kun  

 er muligt af være omfattet af lovgivningen i en medlemsstat.
Der findes dog  

 en enkelt undtagelse til dette enhedsprincip.
Undtagelsen vedrører visse  

 grupper af personer, som samtidig udøver lønnet og selvstændig beskæftigelse  

 i forskellige medlemsstater.
85. I en række særlige situationer er personer  

 samtidig omfattet af to medlemsstaters lovgivning.
Det vil sige, at de er  

 omfattet af en medlemsstats lovgivning for så vidt angår den selvstændige  

 beskæftigelse og en anden medlemsstats lovgivning for så vidt angår den  

 lønnede beskæftigelse.
Dette fremgår af art. 14c, litra b). De særlige  

 situationer er angivet i bilag VII til forordning 1408/71.
 Bilag VII til forordning 1408/71 er optrykt som bilag 7 til dette hæfte.
86. For de særlige persongrupper angivet i bilag VII  

 til forordning 1408/71 gælder det, at der ved beregningen af bidrag til  

 ordningerne for selvstændige tages hensyn til den lønnede beskæftigelse i den  

 anden medlemsstat.
I Danmark vil dette have betydning for beregning af bidrag  

 til sygedagpengeordningen for selvstændige erhvervsdrivende.
Dette fremgår af  

 art. 14d, stk. 2, i forordning 1408/71.
--------------------------------------------------------- V.
TJENESTEMÆND OG DERMED LIGESTILLEDE Forordning 1408/71, art. 13, stk. 2, litra d).
Tjenestemænd 87. Personer, der er beskæftiget som tjenestemænd  

 eller dermed ligestillede er omfattet af lovgivningen i den medlemsstat, i  

 hvis administration de er beskæftigede.
Ved tjenestemænd og dermed  

 ligestillede forstås personer, der er ansat i den offentlige administration.  

 Der tænkes her på såvel statslige som kommunale institutioner.
Det er  

 afgørende, om den pågældendes løn afholdes helt eller delvis af offentlige  

 midler.
Eksempel En dansk forsker ansat i Miljøstyrelsen deltager som dansk repræsentant i  

 et fælleseuropæisk forskningsprojekt i Italien.
Da den pågældende fortsat  

 lønnes af den danske stat, vil denne være omfattet af dansk lovgivning om  

 social sikring.
Eksempel En dansk præst ansættes som dansk sømandspræst i London.
Da udgifterne til  

 dennes løn refunderes af Kirkeministeriet, vil dansk lovgivning finde  

 anvendelse.
 Følgende persongrupper er henført under bestemmelsen i artikel 13, stk. 2,  

 litra d):
 Forordning 1408/71, art. 16, stk. 1 og 2.
 Forordning 1408/71, art. 13, stk. 2, litra d).
 Forordning 574/72, art. 13.
 Afgørelse nr. 89.
 Blanket E 103.
 Diplomater m.v.
88. Udsendt personale ved diplomatiske missioner  

 (ambassader) og konsulater anses for at være omfattet af lovvalgsreglen for  

 tjenestemænd og dermed ligestillede i forordning 1408/71, art. 13, stk. 2,  

 litra d.
Heraf følger, at danske diplomater og konsuler betragtes som danske  

 tjenestemænd, som følgelig er omfattet af dansk lovgivning om social sikring.
89. Lokalt ansatte medlemmer af det tjenestegørende  

 personale ved diplomatiske missioner (ambassader) og konsulater samt  

 personer, der står i privat tjeneste hos embedsmænd, der er knyttet til  

 sådanne missioner eller konsulater betragtes ikke som tjenestemænd og dermed  

 ligestillede.
De er som hovedregel omfattet af lovgivningen i den  

 medlemsstat, hvor den diplomatiske mission eller konsulat er beliggende.  

 Dette fremgår af artikel 16, stk. 1, forordning 1408/71.
Den Administrative Kommission (se herom i del I, punkt 8. - 9.) har i  

 afgørelse nr. 89 af 20. marts 1973 fastslået, at bestemmelserne i artikel 16,  

 stk. 1, og 2, finder anvendelse på alle arbejdstagere, som er beskæftiget i  

 diplomatiske missioner eller konsulater, eller som står i tjeneste hos  

 embedsmænd, der er knyttet til sådanne missioner eller konsulater.
Dette  

 gælder dog ikke for udsendte tjenestemænd og dermed ligestillede.
Eksempel Ambassadøren ved den danske ambassade i Rom ansætter en kok, som dels  

 tilbereder officielle middage til gæster på ambassaden og dels er beskæftiget  

 i ambassadørens private husholdning.
Den pågældende kok vil som hovedregel  

 være omfattet af italiensk lovgivning om social sikring.
Ambassadøren er  

 omfattet af dansk lovgivning om social sikring som udsendt dansk  

 tjenestemand.
90. Det lokalt ansatte personale ved diplomatiske  

 missioner (ambassader) har imidlertid en mulighed, for at vælge at være  

 omfattet af lovgivningen i den medlemsstat, som ambassaden eller konsulatet  

 repræsenterer, hvis de er statsborgere i denne medlemsstat.
Denne ret til at  

 vælge kan udøves på ny ved hvert kalenderår og har ikke tilbagevirkende  

 kraft.
Dette fremgår af art. 16, stk. 2 i forordning 1408/71.
91. Hvad angår det lokalt ansatte personales ret til  

 at vælge lovgivning er der i gennemførelsesforordningen 574/72 art. 13  

 fastsat en række regler om den praktiske fremgangsmåde.
Det fremgår af disse  

 regler om den praktiske fremgangsmåde, at retten skal udøves første gang  

 inden tre måneder efter det tidspunkt, da arbejdstageren blev ansat ved den  

 pågældende ambassade eller konsulat.
Valget får virkning fra datoen for  

 tiltrædelsen af den pågældende stilling.
92. Den pågældende arbejdstager skal meddele sit valg  

 til sin arbejdsgiver og den kompetente institution i den medlemsstat hvis  

 lovgivning han/hun vælger.
I Danmark er den kompetente institution  

 Direktoratet for Social Sikring og Bistand (før 1. august 1993,  

 Socialministeriet). Meddelelsen sendes til Direktoratet for Social Sikring og  

 Bistand i form af en blanket E 103. Direktoratet for Social Sikring og  

 Bistand attesterer, at betingelserne for valg af dansk lovgivning er opfyldt.
Eksempel På det danske generalkonsulat i München ansættes 1. december 1994 en  

 korrespondent til at udføre oversættelsesopgaver i konsulatet.  

 Korrespondenten er dansk statsborger men er ikke udsendt fra Danmark.  

 Korrespondenten ønsker på et senere tidspunkt at bosætte sig i Danmark og vil  

 derfor gerne bevare tilknytningen til det danske sociale sikringssystem.  

 Korrespondenten er dansk statsborger og kan således vælge at være omfattet af  

 dansk lovgivning om social sikring.
Konsulatet fremsender den 1. januar 1995 en blanket E 103 til Direktoratet  

 for Social Sikring og Bistand.
Direktoratet attesterer på blanket E 103, at  

 betingelserne er opfyldt, således at pågældende er omfattet af dansk  

 lovgivning med virkning fra 1. december 1994. Direktoratet underretter  

 korrespondentens seneste danske bopælskommune om lovvalget, for at denne kan  

 udstede sygehjælpsblanketter og udbetale evt. syge-eller barselsdagpenge og  

 familieydelser.
 Forordning 1408/71, art. 16, stk. 3.
 Forordning 574/72, art. 14.
Hjælpeansatte ved EF 93. For hjælpeansatte ved De Europæiske Fællesskaber  

 gælder særlige regler for lovvalg.
I lighed med lokalt ansatte ved ambassader  

 og konsulater, har disse hjælpeansatte også en ret til at vælge, hvilken  

 medlemsstats lovgivning de skal være undergivet.
Denne ret fremgår af art.  

 16, stk. 3, i forordning 1408/71. De pågældende har ret til at vælge mellem  

 tre medlemsstaters lovgivning:
- lovgivningen i den medlemsstat, på hvis område de er beskæftiget, - lovgivningen i den medlemsstat, hvor de senest har været omfattet, - lovgivningen i den medlemsstat, hvor de er statsborgere.
94. Retten til at vælge lovgivning kan kun udøves en  

 gang og får virkning fra tidspunktet for de pågældendes tiltrædelse af  

 tjenesten.
De praktiske regler for udøvelse af valget findes i artikel 14 i  

 forordning 574/72. Det fremgår heraf, at den EF- institution, der afslutter  

 ansættelseskontrakten med den pågældende, skal underrette den kompetente  

 institution i den medlemsstat, af hvis lovgivning den hjælpeansatte har valgt  

 at være omfattet.
Underretningen foretages i form af blanket E 103, som skal  

 attesteres af de sociale sikringsmyndigheder for at have gyldighed.
 95. I tilfælde, hvor en hjælpeansat ved en  

 EF-institution vælger at være omfattet af dansk lovgivning er den kompetente  

 institution Direktoratet for Social Sikring og Bistand. (Indtil 1. august  

 1993, Socialministeriet). Direktoratet underretter herefter pågældendes  

 seneste danske bopælskommune med henblik på udbetaling af kontantydelser m.v.
 96. Det bemærkes, at valget af en medlemsstats  

 lovgivning ikke omfatter bestemmelserne om børnetilskud, da udbetaling af  

 disse ydelser er reguleret i ansættelsesvilkårene for personalet ved EF.  

 Dette er ligeledes beskrevet i hæfte 7, familieydelser.
Internationale organisationer 97. Der er ikke fastsat særlige regler for ansatte i  

 internationale organisationer i forordning 1408/71 ud over de særlige regler  

 for hjælpeansatte ved EF-institutioner beskrevet ovenfor i punkt 93. - 96. De  

 pågældende følger derfor forordningens almindelige regler for arbejdstagere.  

 Bestemmelserne i forordningen finder dog ikke anvendelse for tjenestemænd ved  

 EF-institutioner, da de er omfattet af EF's eget sociale sikringssystem og  

 ikke af nogen medlemsstats lovgivning om social sikring.
 98. Når ansatte ved internationale organisationer  

 behandles efter de almindelige lovvalgsregler i forordning 1408/71, vil dette  

 sige, at de pågældende som hovedregel er omfattet af beskæftigelsesstatens  

 lovgivning i medfør af artikel 13, stk. 2, litra a.
 99. Imidlertid vil mange ansatte ved internationale  

 organisationer være udsendt fra den offentlige forvaltning i medlemsstaterne.  

 De betragtes da som tjenestemænd og dermed ligestillede og er således  

 omfattet af lovgivningen i den medlemsstat, hvorfra de udsendes i medfør af  

 artikel 13, stk. 2, litra d) i forordning 1408/71. Ansatte i dansk offentlig  

 forvaltning, som udsendes til beskæftigelse i en international organisation  

 er herefter omfattet af dansk lovgivning om social sikring.
 Bestemmelsen i artikel 13, stk. 2, litra d) anvendes således blandt andet  

 på personer, der er udsendt til EF- repræsentationen og NATO-repræsentationen  

 i Bruxelles, den danske OECD-delegation i Paris, den danske Militærmission i  

 Berlin og NATO-hovedkvarteret i Rendsburg.
Eksempel En dansk officer udsendes fra Forsvarskommandoen til NATO- hovedkvarteret  

 i Bruxelles.
Den pågældende vil som dansk offentlig ansat være omfattet af  

 dansk lovgivning om social sikring.
Eksempel En dansk embedsmand udsendes fra Udenrigsministeriet til beskæftigelse i  

 Europarådet i Strassbourg.
Den pågældende vil være omfattet af dansk  

 lovgivning om social sikring. (N.B.
Europarådet er ikke en EF-instution, men  

 en selvstændig international organisation).
--------------------------------------------------------- VI.
PERSONER, DER OPHØRER MED AT VÆRE ERHVERVSMÆSSIGT BESKÆFTIGET Indledning:
100. I det foranstående afsnit er beskrevet  

 lovvalgsreglerne for personer, som udøver en erhvervsmæssig beskæftigelse  

 enten som arbejdstagere eller som selvstændige erhvervsdrivende.
Det  

 forekommer imidlertid, at personer ophører med at udøve beskæftigelse uden at  

 blive omfattet af reglerne for pensionister eller arbejdsløse.
Ved en  

 forordningsændring i 1991 blev der fastsat en regel, som tager stilling til,  

 hvilket lands lovgivning, der skal finde anvendelse for denne persongruppe.
Forordningsændringen er offentliggjort i forordning 2195/91 af 25. juni  

 1991, i EF-Tidende nr.
L 206 af 29. juli 1991, side 2.
 Forordning 1408/71, art. 13, stk. 2, litra f).
Bopælsstaten 101. Lovvalgsreglen for personer, der ophører med at  

 udøve en beskæftigelse findes i forordning 1408/71, art. 13, stk. 2, litra  

 f), som har følgende ordlyd:
Med forbehold af artikel 14 til 17; »er en person, som ophører med at  

 være omfattet af en medlemsstats lovgivning, uden at han bliver omfattet af  

 en anden medlemsstats lovgivning i overensstemmelse med en af reglerne i  

 ovenstående litraer eller med en af de i artikel 14 til 17 omhandlede  

 undtagelser eller særlige regler, omfattet af lovgivningen i den medlemsstat,  

 på hvis område han er bosat, i overensstemmelse med bestemmelserne i denne  

 lovgivning alene.« 102. Det vil med andre ord sige, at bopælsstatens  

 lovgivning finder anvendelse for personer, der ikke længere er omfattet af en  

 anden medlemsstats lovgivning i kraft af en beskæftigelse.
103. Med baggrund i bestemmelsens tilblivelseshistorie  

 kan det fastslås, at denne på trods af sin formulering har et begrænset  

 anvendelsesområde.
Den skal da ikke anvendes for følgende persongrupper, hvis  

 forhold er reguleret i forordningens afsnit om de enkelte ydelser:
 - personer, der som familiemedlemmer er omfattet af en anden medlemsstats  

 lovgivning.
 - personer, der modtager social pension.
 - personer, der modtager ydelser som følge af arbejdsløshed.
104. Når en person er omfattet af bopælsstatens  

 lovgivning efter art. 13, stk. 2, litra f), vil denne alene være berettiget  

 til at modtage ydelser for den periode, hvor han/hun har fast bopæl i den  

 pågældende stat.
I tilfælde, hvor udbetaling af ydelser forudsætter  

 indbetaling af bidrag til forsikringsordninger, gælder dette således også for  

 den her omhandlede persongruppe.
Bopælsstaten er således ikke forpligtet til  

 at udbetale ydelser, hvis der ikke er indbetalt bidrag i overensstemmelse med  

 denne stats lovgivning.
 Forordning 1408/71 art. 14 d, stk. 3.
 Forordning 1408/71 art. 17 a.
Pensionister 105. For personer, som både modtager pension og udøver  

 en mindre ikke-forsikringspligtig beskæftigelse indeholder forordning  

 1408/71, art. 14 d, stk. 3 en regel, hvorefter pensioner efter samtlige  

 medlemsstater sidestilles.
Det vil sige, at i tilfælde, hvor bopælsstaten  

 indeholder en regel om, at pensionisten ikke behøver at være omfattet af (og  

 betale bidrag til) statens lovpligtige socialforsikringsordning, udstrækkes  

 denne forsikringsfrihed til personer, der modtager pension fra en anden  

 medlemsstat.
Pensionisten kan imidlertid anmode om at blive optaget i den  

 tvungne forsikringsordning for arbejdstagere i beskæftigelseslandet.
106. Pensionister, som modtager en pension fra en  

 eller flere medlemsstater, men har bopæl i en tredje medlemsstat, kan også  

 når de ikke er omfattet af bopælsstatens lovgivning i kraft af  

 erhvervsudøvelse, ansøge om at blive fritaget for at være omfattet af (og  

 betale bidrag til) bopælsstatens lovgivning.
Dette fremgår af art. 17 a, i  

 forordning 1408/71.
107. Pensionisten er i overensstemmelse med reglerne  

 om sygehjælp og familieydelser som hovedregel omfattet af lovgivningen i den  

 medlemsstat, som udbetaler pensionen, selv om pensionisten har bopæl i en  

 anden medlemsstat.
Imidlertid forudsætter lovgivningen i visse medlemsstater,  

 at pensionister indbetaler bidrag til forskellige ordninger alene i kraft af  

 deres bopæl i landet.
Disse bidrag kan pensionisten efter anmodning blive  

 fritaget for at indbetale efter artikel 17 a.
108. Reglen i artikel 17 a) har ikke betydning for  

 pensionister med bopæl i Danmark, som modtager pension fra andre  

 medlemsstater.
Dette skyldes, at pensionister ikke indbetaler bidrag til  

 nogen dansk ordning.
De danske sociale sikringsordninger er som hovedregel  

 finansierede ved betaling af skatter, hvor andelen til den sociale sikring  

 ikke kan udskilles.
Pensionister med bopæl i en anden medlemsstat, som  

 modtager dansk social pension kan ansøge om af blive fritaget for at være  

 omfattet af lovgivningen i bopælsstaten.
-------------------------------------------------------- VII.
UDSTATIONEREDE Indledning:
 109. Det er ovenfor i punkt 14. og 55. beskrevet, at  

 såvel arbejdstagere som selvstændige erhvervsdrivende som hovedregel er  

 omfattet af lovgivningen om social sikring i den medlemsstat, hvor de udøver  

 deres faktiske beskæftigelse.
110. Det er imidlertid ikke i alle tilfælde  

 hensigtsmæssigt at følge hovedreglen om anvendelse af beskæftigelsesstatens  

 lovgivning.
Er der tale om en midlertidig beskæftigelse i en anden  

 medlemsstat kan det medføre uforholdsmæssige store omkostninger for den  

 pågældende at blive optaget i beskæftigelsesstatens sociale  

 sikringsordninger.
 Forordning 1408/71 afsnit II.
Udstationering 111. For at imødegå ulemperne ved en midlertidig  

 optagelse i de sociale sikringsordninger i beskæftigelsesstaten indeholder  

 forordning 1408/71, afsnit II, en række særlige regler for udstationerede  

 arbejdstagere og selvstændige erhvervsdrivende.
Disse særregler giver  

 udstationerede mulighed for at forblive omfattet af lovgivningen i den  

 medlemsstat, hvorfra disse udstationeres.
112. Forordning 1408/71 indeholder ingen generel  

 definition af begrebet udstationering.
Det er derfor de enkelte særregler,  

 der afgrænser anvendelsesområdet for reglerne for udstationerede.
I det  

 følgende gennemgås de enkelte særregler.
Midlertidigt ophold 113. En udstationering foreligger alene i de tilfælde, hvor den udstationerede udøver en beskæftigelse i en anden medlemsstat end  

 den, hvor den pågældende normalt udøver sin beskæftigelse.
I situationer, hvor en person flytter til en anden medlemsstat for at  

 studere, afholde ferie eller lignende uden at være beskæftiget, er der alene  

 tale om et midlertidigt ophold.
Lovvalgsreglerne for personer på midlertidigt  

 ophold er beskrevet nærmere i afsnit I, punkt 9. - 10.
 Forordning 1408/71 art. 1, litra b.
Grænsearbejdere 114. Det er ovenfor i punkt 20. - 21. og punkt 58. -  

 59.
beskrevet, at grænsearbejdere er omfattet af lovgivningen i  

 beskæftigelsesstaten.
Der er tale om en grænsearbejder, hvis den pågældende  

 vender tilbage til bopælsstaten hver dag eller mindst en gang om ugen.
Dette  

 fremgår af forordning 1408/71 art. 1, litra b.
115. Der kan forekomme tilfælde, hvor grænsearbejderen  

 ikke har mulighed for at vende tilbage til bopælsstaten i det fornødne omfang  

 og derfor vil være at betragte som en udstationeret.
I denne situation  

 fastslår forordning 1408/71 art. 1, litra b, at den pågældende »fortsat  

 anses som grænsearbejder i et tidsrum af højest fire måneder, selv om han i  

 denne periode ikke hver dag eller mindst en gang om ugen kan vende tilbage  

 til sit bopælssted.« Det er en betingelse for at anvende denne  

 bestemmelse, at den pågældende udsendes fra det foretagende, hvortil han  

 normalt er knyttet.
 Forordning 1408/71, art. 14, stk. 1, litra a.
 Afgørelse nr. 128.
Udstationeret i et år, arbejdstagere 116. Forordning 1408/71 art. 14, stk. 1, litra a,  

 omhandler udstationerede arbejdstagere.
Bestemmelsen giver arbejdstageren mulighed for at forblive omfattet af lovgivningen i  

 det udsendende land i en periode på op til et år.
Den udstationerede fritages  

 samtidig for at blive omfattet af de sociale sikringsordninger i  

 beskæftigelsesstaten.
Det vil sige, at en arbejdstager, som udstationeres  

 f.eks. fra en dansk virksomhed, kan forblive omfattet af dansk lovgivning om  

 social sikring.
 117. Bestemmelsen opstiller dog nogle særlige  

 betingelser:
Betingelse nr. 1 - en normal tilknytning til den udsendende virksomhed.
 Denne betingelse er lempet ved afgørelse nr. 128, hvorefter en  

 arbejdstager, som er omfattet af f.eks. dansk lovgivning kan forblive  

 omfattet af dansk lovgivning, selv om han/hun antages med henblik på at blive  

 udsendt for at udføre et arbejde enten på en anden medlemsstats område eller  

 om bord på et skib, der fører en anden medlemsstats flag.
118. Anvendelse af afgørelse nr. 128 forudsætter, at  

 der består et »organisk bånd« mellem virksomheden og arbejdstageren  

 i udstationeringsperioden.
Hvorvidt der foreligger et »organisk  

 bånd« afgøres i hvert tilfælde ved et konkret skøn.
Der kan herved  

 lægges vægt på:
 a. hvem bærer ansvaret for arbejdets korrekte udførelse.
 b. skal medarbejderen vende tilbage til virksomheden.
Betingelse nr. 2 - arbejdet udføres for den udsendende virksomheds regning.
 Denne betingelse medfører, at der kun kan gives ret til at forblive  

 omfattet af en medlemsstats lovgivning i tilfælde, hvor den udstationerede  

 fortsat aflønnes af den udsendende virksomhed.
 Betingelsen fortolkes efter dansk praksis således, at man sidestiller  

 aflønning af den danske virksomhed med aflønning af virksomhedens  

 datterselskab i udlandet, såfremt dette er ejet 100 % af det danske  

 moderselskab.
Betingelse nr. 3 - varigheden af udsendelsen ikke overstiger et år.
 Efter denne betingelse kan bestemmelsen ikke anvendes, såfremt man  

 allerede ved udstationeringens begyndelse ved, at udstationeringen vil vare  

 over et år.
Betingelse nr. 4 - den udstationerede må ikke udsendes for at afløse en anden person, hvis  

 udstationeringspe- riode er udløbet.
 Forordning 1408/71 art. 14 b, stk. 1.
 Forordning 1408/71 art. 14 b, stk. 2.
Udstationering i et år, søfolk 119. Forordning 1408/71 art. 14 b, stk. 1, omhandler arbejdstagere, som udstationeres til beskæftigelse på et skib, som fører  

 en anden medlemsstats flag.
Arbejdstageren har mulighed for at forblive  

 omfattet af lovgivningen i den medlemsstat, som var kompetent forinden  

 udstationeringen.
Der gælder samme betingelser, som ved anvendelse af  

 forordning 1408/71 art. 14, stk. 1, litra a.
Betingelserne er beskrevet  

 ovenfor i punkt 117.
 120. For selvstændige erhvervsdrivende findes en  

 tilsvarende bestemmelse i forordning 1408/71 art. 14 b, stk. 2. Bestemmelsen  

 har følgende ordlyd:
 art. 14 b, stk. 2. En person, som normalt har selvstændig beskæftigelse  

 enten på en medlemsstats område eller om bord på et skib, der fører en  

 medlemsstats flag, og som for egen regning udfører et arbejde om bord på et  

 skib, der fører en anden medlemsstats flag, er fortsat omfattet af  

 lovgivningen i førstnævnte medlemsstat på de i artikel 14 a, stk. 1,  

 fastsatte betingelser.
 Forordning 1408/71 art. 14 a, stk. 1, litra a.
Udstationering i et år, selvstændige erhvervsdrivende 121. En selvstændig erhvervsdrivende, som normalt i et  

 år, udøver beskæftigelse på en medlemsstats område, har mulighed for at forblive omfattet af lovgivningen i denne medlemsstat ved beskæftigelse i en anden medlemsstat.
Dette fremgår af forordning 1408/71 art. 14 a, stk. 1, litra  

 a.
Der er dog to betingelser:
Betingelse nr. 1 - varigheden af arbejdet i den anden medlems- stat forventes ikke at  

 overstige et år.
Betingelse nr. 2 - der udøves alene selvstændig erhvervsvirksomhed i begge medlemsstater.
 Forordning 574/72 art. 11, stk. 1.
 Forordning 574/72 art. 11 a, stk. 1.
Blanket E 101 122. En udstationeret dokumenterer fortsat omfattelse  

 af lovgivningen i den medlemsstat, hvorfra han/hun udstationeres ved en  

 blanket E 101. Det fremgår af forordning 574/72 art. 11, stk. 1, litra a, at  

 blanketten udleveres af den kompetente myndighed på arbejdstagerens eller  

 dennes arbejdsgivers anmodning.
For selvstændige fastslår forordning 574/72  

 art. 11 a, stk. 1, litra a, at blanketten udleveres af den kompetente  

 myndighed på den selvstændige erhvervsdrivendes anmodning.
123. Retten til at forblive omfattet af dansk  

 lovgivning dokumenteres ved en blanket E 101 DK, som skal attesteres af  

 Direktoratet for Social Sikring og Bistand* for at have gyldighed.
I bilag  

 nr. 5 findes en kortfattet vejledning i udfyldelse af blanket E 101 DK.
 Afgørelse nr. 148.
Udstationering i op til tre måneder 124. Der er mulighed for, at den udsendende virksomhed  

 selv udsteder blanketten.
Det forudsætter i Danmark, at Direktoratet for  

 Social Sikring og Bistand (Før 1. august 1993, Socialministeriet) godkendelse  

 fortrykt.
Denne mulighed fremgår af afgørelse nr. 148 fra den administrative  

 kommission.
Afgørelsen findes i bilag 2. I tilfælde, hvor en dansk virksomhed  

 vil benytte muligheden for selv at udstede nummererede blanketter, rettes  

 henvendelse til Direktoratet for Social Sikring og Bistand herom. (Før 1.  

 august 1993, Socialministeriet).
 Forordning 1408/71 art. 14, stk. 1, litra b.
 Forordning 574/72 art. 11, stk. 2.
Forlængelse 125. Det er anført ovenfor i punkt 117. - 118., at  

 muligheden for at forblive omfattet af dansk lovgivning kun gælder ved  

 udstationeringer, hvis varighed påregnes at vare op til et år.
Der er  

 imidlertid mulighed for forlængelse af omfattelsen af dansk lovgivning efter  

 art. 14 stk. 1,litra b.
Forlængelsen er mulig, hvis udstationeringen af  

 uforudsete grunde kommer til at vare længere end et år.
Der kan kun gives  

 forlængelse i op til yderligere et år.
126. Dette forudsætter et samtykke fra den kompetente  

 myndighed i beskæftigelsesstaten i form af en blanket E 102. Ansøgningen  

 fremsendes direkte til den kompetente myndighed i beskæftigelsesstaten inden  

 udløbet af den første etårs-periode.
Det er fastsat i artikel 11, stk. 2, at  

 samtykket skal indhentes af arbejdsgiveren.
I bilag 6 findes en oversigt over  

 navne og adresser på de kompetente institutioner i de øvrige medlemsstater.
 127. I tilfælde, hvor betingelserne for anvendelse af  

 bestemmelsen om forlængelse ikke er opfyldt, kan der ansøges om indgåelse af  

 en aftale i medfør af art. 17 i forordning 1408/71. Denne mulighed er  

 beskrevet nærmere nedenfor i punkt 128. og følgende.
 Forordning 1408/71 art. 17.
 Henstilling nr. 16.
Konkrete aftaler 128. Endelig foreligger forordning 1408/71 art. 17,  

 som giver medlemsstaterne mulighed for at indgå aftaler, hvorefter personer  

 kan forblive omfattet af dansk lovgivning.
Bestemmelsen indeholder ikke i sig  

 selv retningslinier for indgåelse af aftalerne, men er indsat i forordningen,  

 for at give mulighed for at undgå urimelige situationer.
 129. I praksis anvendes forordning 1408/71 art. 17,  

 for udstationerede personer, som ikke opfylder betingelserne i forordning  

 1408/71 art. 14 stk. 1, litra a, eller art. 14 a, stk. 1, litra a.
 130. I Danmark administreres forordning 1408/71 art.  

 17 af Direktoratet for Social Sikring og Bistand. (Før 1. august 1993,  

 Socialministeriet). Efter dansk praksis indgås aftaler for udstationerede  

 efter art. 17 kun for perioder på op til tre år.
Der kan indgås en art. 17 aftale for en medarbejder, som ikke lønnes af  

 virksomheden i Danmark, når der på anden måde kan dokumenteres en tilknytning  

 til den danske virksomhed.
Der kan f. eks. være tale om:
- tilbagevenden til virksomheden - et uddannelsesforhold - optjening af anciennitet - omfattelse af firma-pensionsordning.
 Der er tale om et konkret skøn i hvert enkelt tilfælde.
131. Ansøgning om indgåelse af en aftale efter artikel  

 17 fremsendes til Direktoratet for Social Sikring og Bistand. (Før 1. august  

 1993, Socialministeriet). Ansøgningen kan indgives af både arbejdsgiver og  

 arbejdstager og vedlægges en blanket E 101 DK, hvoraf udstationeringsperioden  

 fremgår.
Der henvises til bilag 5 med en kortfattet vejledning i udfyldelse  

 af blanket E 101 DK.
132. Ansøgningen fremsendes til Direktoratet for  

 Social Sikring og Bistand (Før 1. august 1993, Socialministeriet) forinden  

 udstationeringen.
I tilfælde, hvor ansøgninger modtages efter  

 udstationeringens påbegyndelse kan Direktoratet indgå en aftale efter artikel  

 17 med tilbagevirkende kraft, forudsat at den udenlandske kompetente  

 institution giver samtykke hertil.
Der er dog efter praksis ikke mulighed for  

 at indgå aftaler med længere tilbagevirkende kraft end 12 måneder.
 Forordning 1408/71 art. 17.
Generelle aftaler 133. For nogle virksomheder er der indgået generelle artikel 17-aftaler.
Det vil sige, at det er accepteret af  

 Socialministeriet (efter 1. august 1993 Direktoratet for Social sikring og Bistand) og den kompetente myndighed i  

 beskæftigelsesstaten, at medarbejdere fra den pågældende virksomhed omfattet  

 af dansk lovgivning.
Der skal således ikke søges om godkendelse i  

 beskæftigelsesstaten i hver enkelt tilfælde, men blanket E 101 DK skal dog  

 foreligge.
De generelle aftaler udgør en administrativ lettelse, der giver  

 hurtigere sagsbehandling.
 Sydslesvig:
 134. Der er indgået en generel aftale efter artikel 17  

 for danske statsborgere ansat ved:
 - Dansk Centralbibliotek for Sydslesvig.
 - Dansk Sundhedstjeneste for Sydslesvig.
 - Sydslesvigs danske Ungdomsforeninger.
Personer, der er omfattet af aftalen er omfattet af den danske lovgivning  

 om social sikring.
Aftalen har virkning fra de pågældendes ansættelse, dog  

 tidligst fra 1. april 1973.
135. Ansatte ved Dansk Skoleforening for Sydslesvig er  

 omfattet af tysk lovgivning om social sikring.
De optjener dog ret til dansk  

 social pension efter særlige regler, som er beskrevet i hæfte 4 om pension.
Ret til ydelser 136. Når der er udstedt en blanket E 101 har den  

 udstationerede ret til ydelser som det er beskrevet i »Orientering til  

 arbejdstagere udstationeret i et andet EF - land.« Orienteringen er  

 gengivet i bilag 8.
Retten til ydelser omfatter også den udstationeredes medfølgende  

 familiemedlemmer.
Direktoratet for Social Sikring og Bistand (Før 1. august  

 1993, Socialministeriet) sender »Orienteringen« i alle tilfælde til  

 arbejdsgiveren, når der er attesteret en blanket E 101 til en udstationeret.  

 Samtidig anmoder Direktoratet arbejdsgiveren om at udlevere blanketten og  

 orienteringen til den udstationerede.
137. Da den udstationerede er omfattet af alle danske  

 sociale sikringsordninger, skal der fortsat indbetales bidrag til ATP og  

 arbejdsskadeforsikringen.
Den udstationerede, som er omfattet af en  

 arbejdsløshedsforsikring skal også fortsat indbetale bidrag hertil.
138. For at få ret til sygehjælpsydelser i  

 beskæftigelsesstaten anvendes en blanket E 111 DK eller E 106 DK.
Anvendelsen  

 af disse blanketter er nærmere beskrevet i hæfte 2.
-------------------------------------------------------------- BILAG 1 Side 202 i Samling af fællesskabsbestemmelserne om social sikring (Udelades her) -------------------------------------------------------------- BILAG 2 Sidste side i EF-tidende L22 (Udelades her) -------------------------------------------------------------- BILAG 3 Side 179 fra samling af fællesbestemmelserne om social sikring (Udelades her) -------------------------------------------------------------- BILAG 4 Side 213 fra samling af fællesbestemmelserne om social sikring (Udelades her) ---------------------------------------------------------- BILAG 5 VEJLEDNING TIL BRUG FOR UDFYLDELSE AF BLANKET E 101 DK Når en dansk virksomhed udstationerer en medarbejder til beskæftigelse i  

 en anden EF-medlemsstat anvendes blanket E 101 DK som dokumentation for, at  

 den pågældende forbliver omfattet af dansk lovgivning om social sikring under  

 udstationeringen efter reglerne i EF-forordning 1408/71.
 Blanketten købes i Schultz Information A/S, tlf.nr.: 43 63 23 00 lokal 275  

 eller 276.
 Udfyldning af blanket E 101 DK.
 Ud for rubrikken E 101 anføres i den følgende rubrik: DK.
 Rubrik 1. Den udstationeredes personlige data anføres under rubrik 1. Fast  

 adresse er den seneste adresse i Danmark.
 Punktet D.N.I. springes over.
 Under punkt 1.5. angives personnummer.
 Rubrik 2. Der angives navn og adresse på virksomheden i Danmark, som  

 udstationerer medarbejderen.
 Rubrik 3. Under punkt 3.1. angives den nøjagtige udstationeringsperiode.
 Under punkt 3.4 og 3.5 angives den nøjagtige adresse i udlandet, hvor den  

 udstationerede er beskæftiget.
Rubrik 4. og 5. Udfyldes af Direktoratet. (Socialministeriet) Blanket E 101 DK sendes til attestation til:
(Efter 1. august 1993.) (Før 1. august 1993) Sammen med blanket E 101 DK oplyses, om den udstationerede aflønnes for  

 det danske firmas regning eller aflønnes i beskæftigelseslandet.
 Når blanket E 101 DK er attesteret skal den udleveres til den  

 udstationerede medarbejder.
Nærmere orientering om reglerne i EF-forordning 1408/71 gives ved  

 henvendelse til Direktoratet for Social Sikring og Bistand. (før 1. august  

 1993, Socialministeriet) ---------------------------------------------------------- BILAG 6 FORTEGNELSE OVER KONTAKTORGANER Belgien Ministere de la Prevoyance Sociale Secretariat General Service des  

 Relations Internationales Rue de la Vierge Noire, 3c B - 1000 Bruxelles Storbritannien Department of Social Security Overseas Branch Newcastle  

 upon Tyne England NE 98 1 YX - - - Department of Labour and Social Security  

 23, John Meckintosh Square Gibraltar Frankrig Direction Regionale des Affaires Sanitaires et Sociales  

 d'Ile-de-France 58 - 62, rue de Mouzaia F - 75935 Paris 19 Grækenland General Secretariat of Social Security Stadiou 29 TK 10110  

 Athen Grækenland Holland Sociale Verzekeringsraad Afd.
Internationale Zaken Postbus 100  

 NL-2700 AC Zoetermeer Irland Department of Social Welfare Records (EEC) Gandon House Amiens  

 Street Dublin 1 Italien Ministero de Lavoro e della Previdenza Sociale Direzione Generale  

 Via Flavia 6 Italien, Roma Luxembourg Ministere du Travail et de la Securite Sociale 57, Boulevard de  

 la Petrusse Luxembourg Portugal Departamento de Relacoes Internacionais e Convencoes de Seguranca  

 Social Rua de Jungeira 112 Apartado 3072 1302 Lisboa Codex Spanien Oficina de Relaciones Sociales Internacionales del Ministerio de  

 Trabajo y Seguridad Social C/Bretón de los Herreros, 41 E-28071 Madrid Tyskland Deutsche Verbindungsstelle Krankenversicherung - Ausland  

 Bundesverband der Ortskrankenkassen Kortrijker Strasse 1 D - 5300 Bonn 2 ---------------------------------------------------------- BILAG 7 Side 82 i EF-Tidende C-325 (Udelades her) ---------------------------------------------------------- BILAG 8 Socialministeriet, EF-kontoret November 1991 Orientering til arbejdstagere udstationeret i et andet EF-land.
(Udelades her) ---------------------------------------------------------- BLANKETNØGLE EF - standardblanketter i serien 100 Lovvalgsreglerne.
 Blanket E 101.
 Blanket E 102.
 Blanket E 103.
--------------------------------------------------------- BLANKET E 101 ATTEST OM DEN LOVGIVNING DER SKAL FINDE ANVENDELSE Blanket E 101 anvendes som dokumentation for hvilken medlemsstats  

 lovgivning, der finder anvendelse, når en arbejdstager eller selvstændig  

 erhvervsdrivende, har beskæftigelse i to eller flere medlemsstater eller er  

 udstationeret.
 * ARBEJDSTAGEREN ELLER DEN SELVSTÆNDIGE ERHVERVSDRIVENDE ER BESKÆFTIGET I  

 DANMARK.
 Når en arbejdstager eller selvstændig erhvervsdrivende er beskæftiget i  

 Danmark vil den pågældende som hovedregel være omfattet af dansk lovgivning  

 om social sikring.
I visse tilfælde kan hovedreglen fraviges, således at arbejdstageren eller  

 den selvstændige erhvervsdrivende er omfattet af en anden medlemsstats  

 lovgivning om social sikring.
Blanket E 101 udgør dokumentation for, at den  

 pågældende er omfattet af lovgivningen i den anden medlemsstat og dermed ikke  

 berettiget til danske kontantydelser.
 Personer, der er udsendt fra en offentlig myndighed i en anden medlemsstat  

 er i kraft af forordningens almindelige regler omfattet af lovgivningen i den  

 anden medlemsstat, således at der ikke er behov for blanket E 101.
 * ARBEJDSTAGEREN ELLER DEN SELVSTÆNDIGE ERHVERVSDRIVENDE ER BESKÆFTIGET I  

 EN ANDEN MEDLEMSSTAT END DANMARK.
 Blanket E 101 anvendes i tilfælde, hvor en person er omfattet af dansk  

 lovgivning om social sikring under beskæftigelse i en anden medlemsstat.  

 Blanketten anvendes som dokumentation over for de udenlandske institutioner.
 Efter anmodning fra arbejdstageren, dennes arbejdsgiver eller den  

 selvstændige erhvervsdrivende udstedes blanketten af Direktoratet for Social  

 Sikring og Bistand. (før 1. august 1993 af Socialministeriet).
---------------------------------------------------------- BLANKET E 102 FORLÆNGELSE AF UDSTATIONERING ELLER SELVSTÆNDIG VIRKSOMHED Blanket E 102 anvendes til forlængelse af en blanket E 101, som er udstedt  

 til en person, der har været udstationeret i et år.
Der er alene mulighed for at udstede blanket E 102, hvis den oprindelige  

 udstationeringsperiode af uforudselige omstændigheder bliver længere end et  

 år.
Der skal altid indgives ansøgning om udstedelse af blanket E 102 inden  

 udløbet af den foreliggende blanket E 101. Blanket E 102 kan alene udstedes  

 for en periode på op til et år.
 Personer omfattet af dansk lovgivning om social sikring.
 Ansøgning om forlængelse af en blanket E 101, som er udstedt af  

 Direktoratet for Social Sikring og Bistand (før 1. august 1993 af  

 Socialministeriet), indgives af arbejdsgiveren til den kompetente institution  

 i beskæftigelseslandet i form af blanket E 102. (Se oversigt over  

 institutionerne i bilag 6).
 * PERSONER OMFATTET AF LOVGIVNINGEN OM SOCIAL SIKRING I EN ANDEN  

 MEDLEMSSTAT.
 Ansøgning om forlængelse af en blanket E 101, som er udstedt af  

 institutionen i den anden medlemsstat indgives af arbejdsgiveren til  

 Direktoratet for Social Sikring og Bistand (før 1. august 1993  

 Socialministeriet) i form af en blanket E 102.
---------------------------------------------------------- BLANKET E 103 UDØVELSE AF RET TIL AT VÆLGE Blanket E 103 udgør dokumentation for anvendelse af en medlemsstats  

 lovgivning, når en person har valgt af være omfattet af lovgivningen i en  

 anden medlemsstat end beskæftigelsesstaten.
Det er ikke alle arbejdstagere, der kan vælge at være omfattet af en  

 bestemt medlemsstats lovgivning.
Der er alene tale om personer, som omhandlet  

 i artikel 16, stk. 2 og 3 i forordning 1408/71. Det vil sige lokalt ansat  

 personale ved ambassader og konsulater og hjælpeansatte ved EF's  

 institutioner.
 Se nærmere om artikel 16, stk. 2 og 3 i vejledningen punkt 89. - 97.
 * VALG AF DANSK LOVGIVNING.
 I tilfælde, hvor en person vælger at være omfattet af dansk lovgivning om  

 social sikring, fremsendes blanket E 103 til Direktoratet for Social Sikring  

 og Bistand (før 1. august 1993 Socialministeriet), som attesterer, at den  

 pågældende opfylder betingelserne herfor.
