I.
Orientering Denne At-cirkulæreskrivelse erstatter At-cirkulæreskrivelse nr. 2/1992.  

 Den indeholder nogle tilføjelser i afsnittet: Tilsyns- og påbudspolitik.  

 Indholdet er i øvrigt uændret.
 Fra 1. april 1992 frem til 31. marts 1993 gennemfører Arbejdstilsynet en  

 landsdækkende indsats, der skal sikre, at pligtige virksomheder opretter  

 sikkerhedsorganisation.
Baggrunden for indsatsen Som led i sikring af, at større virksomheder arbejder systematisk med  

 sikkerheds- og sundhedsspørgsmål, er det af afgørende betydning, at der er  

 oprettet sikkerhedsorganisation.
En række undersøgelser viser, at mange virksomheder ikke lever op til  

 bekendtgørelsen om virksomhedernes sikkerheds- og sundhedsarbejde.
En del har  

 ikke etebleret sikkerhedsorganisation, og andre holder den ikke ved lige via  

 nyvalg, organisationsændringer m.v.
 For eksempel viste Arbejdstilsynets landsdækkende undersøgelse af  

 arbejdsmiljøpåvirkningerne inden for træ- og møbelindustrien i 1988, at over  

 25% af de virksomheder, der indgik i undersøgelsen, ikke havde oprettet  

 sikkerhedsorganisation efter reglerne.
Resultaterne fra Arbejdstilsynets sikkerhedsorganisationsindsats inden for  

 dagligvarehandlen i 1990/1991 gav et lignende billede, nemlig at 30-40% af  

 butikkerne med over 20 ansatte ikke havde organiseret sikkerhedsarbejdet  

 efter reglerne.
I en lignende sikkerhedsorganisationsindsats over for  

 udvalgte områder inden for jernindustrien 1990-1991 viste det sig, at godt  

 20% ikke havde organiseret sikkerhedsarbejdet efter reglerne.
Formålet med indsatsen Indsatsen skal medvirke til sikring af, at bekendtgørelsen om  

 virksomhedernes sikkerheds- og sundhedsarbejde efterleves ved:
- at pligtige virksomheder opretter sikkerhedsorganisation - at alle relevante personer tilmeldes og gennemfører en §9-uddannelse.
 Herudover skal indsatsen medvirke til, at bekendtgørelsen om etablering af  

 bedriftssundhedstjeneste efterleves på de virksomheder, der er omfattet af  

 indsatsen.
Indsatsområde Indsatsen retter sig mod virksomheder, som er pligtige til at oprette  

 sikkerhedsorganisation.
Indsatsen omfatter således virksomheder, hvor der er beskæftiget 10  

 ansatte eller derover.
For kontor- og administrative virksomheder dog kun,  

 hvor der er beskæftiget 20 ansatte eller derover.
 For bygge- og anlægsområdet omfatter indsatsen kun de bygge- og  

 anlægsvirksomheder, som skal have sikkerhedsorganisation på virksomhedens  

 faste arbejdssted.
 Undtaget er virksomheder, som inden for de sidste to år på  

 tilfredsstillende måde har afgivet sikkerhedsorganisationsoplysninger til den  

 lokale tilsynskreds.
II.
Instruktion Indsatsen skal gennemføres af den lokale tilsynskreds, men forventes at  

 blive bakket op af de lokale organisationer.
 Indsatsen er opdelt i følgende faser:
1. Søgning Kredsen skal via Arbejdstilsynets virksomhedsregister, virksomhedsmapperne  

 samt lister og labels fra Danmarks Statistik finde frem til:
2. Vejledning Kredsen skal sende et brev til alle virksomheder, hvor  

 sikkerhedsorganisationsoplysningerne eventuelt kan være forældede eller  

 mangler.
I brevet skal være en vejledning om  

 sikkerhedsorganisationsbestemmelserne og en anmodning om inden for en måned  

 at give en tilbagemelding til den lokale tilsynskreds.
Virksomheder og  

 institutioner med over 20 ansatte skal oplyses om pligten til at meddele den  

 lokale tilsynkreds om valget af sikkerhedsorganisation og om ændringer heri.
3. Rykker Virksomheder, som ikke har svaret inden for den fastsatte tidsfrist, eller  

 som har givet mangelfuld tilbagemelding, skal modtage en rykkerskrivelse.
 Virksomheden skal gøres klart, at Arbejdstilsynet eventuelt aflægger besøg  

 på virksomheden, hvis der ikke kommer en tilbagemelding.
4. Tilsyns- og påbudspolitik 4.1 Tilsynsbesøgene skal omfatte virksomheder, som ikke har  

 reageret tilfredsstillende på rykkerskrivelsen.
4.2 Kredsene skal, i de tilfælde hvor det ved tilsynsbesøget  

 konstateres, at sikkerheds- og sundhedsarbejdet ikke er organiseret i henhold  

 til bestemmelserne i bekendtgørelse nr. 392 af 10. august 1978 om  

 virksomhedernes sikkerheds- og sundhedsarbejde, og i de tilfælde, hvor  

 virksomheder, som har pligt til at etablere bedriftssundhedstjeneste, ikke  

 har overholdt bestemmelserne i bekendtgørelse nr. 889 af 28. december 1987 om  

 bedriftssundhedstjeneste, afgive påbud om, at forholdene skal bringes i  

 overensstemmelse med regler herfor.
Der henvises i øvrigt til  

 At-cirkulæreskrivelse nr. 6/1988.
4.3 Tilsynsbesøg kan undlades i tilfælde, hvor det af  

 virksomhedens tilbagemelding klart fremgår, at virksomheden tilsidesætter  

 pligten til at etablere sikkerhedsorganisation eller bedriftssundhedstjeneste  

 efter reglerne.
I stedet kan kredsen sende en skrivelse til virksomheden,  

 hvori den under henvisning til virksomhedens tilbagemelding indskærper  

 pligten efter reglerne og udbeder sig oplysning om, jf.
Arbejdsmiljølovens §  

 76, hvorvidt de bliver fulgt.
 4.4 Eventuel indstilling til retslig tiltale kan først ske efter  

 et tilsynsbesøg, hvor overtrædelsen er konstateret.
5. Resultatopgørelse I forbindelse med indsatsen skal kredsene udfylde et spørgeskema til  

 efterfølgende vurdering af indsatsen.
Skemaet indsendes til Direktoratet.
På baggrund af de indsendte spørgeskemaer udarbejdes en landsdækkende  

 afrapportering af indsatsen.
Denne afrapportering skal bl.a. indeholde en  

 opgørelse over, hvor mange virksomheder der ved indsatsens afslutning har  

 etableret sikkerhedsorganisation.
III.
Ikrafttræden Straks.
