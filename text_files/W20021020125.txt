 Det fremgik dog af sagen, at klagers broder før  

 offentliggørelsen af artiklen havde betinget sig, at klagers navn  

 alene måtte nævnes, såfremt hun gav samtykke dertil.  

 Nævnet fandt ikke ud fra de foreliggende oplysninger, at denne  

 betingelse efterfølgende var fraveget fra broderens side.  

 Nævner fandt på den baggrund, at bladet ved at nævne klager  

 ved navn og bringe et billede af hende havde handlet i strid med god  

 presseskik, og nævnet udtalte sin kritik.
Kendelse fra Pressenævnet i sag nr.  

 99/2002 [En grevinde   K] har klaget til Pressenævnet over  

 en forsideoverskrift og en artikel bragt i Ude og Hjemme nr. 42, der udkom  

 den 16. oktober 2002, idet hun mener, at god presseskik er tilsidesat.
 På forsiden af bladet var der ved siden af et  

 billede af  prinsesse  Alexandra og hendes nyfødte barn anført  

 følgende: "NEVØ DRÆBT UNDER  

 DÅBSFEST".
 Artiklen havde overskriften "Grevinde [K]s  

 nevø dræbt af flugtbilist:  RENE NÅEDE ALDRIG  

 HJEM" og følgende brødtekst:
"Mens grevinde [K] og grev [navn udeladt] intetanende  

 sad til højbords og skålede med de kongelige ved lille prins  

  Felix dåbsfest i Møgeltønder, led grevinde [K]s  

 nevø en voldsom og meningsløs død på en  

 mørk landevej på Lolland.  Rene blev dræbt af en  

 flugtbilist." I artiklen hed det bl.a.:
" Rene nåede aldrig hjem til tv-sammendraget af  

 den kongelige barnedåb i Møgeltønder.
Han ville se det,  

 fordi hans faster, grevinde [K], deltog.
Blot 500 meter fra sit hjem blev  

  Rene dræbt af en flugtbilist.
Normalt ville  Rene være blevet hos forældrene  

 til senere på aftenen for at hygge sig.
Men den aften gik han allerede  

 klokken halv ni, netop fordi han ville hjem og se tv-sammendraget af prins  

  Felixs barnedåb   et sammendrag, der blev vist på TV 2 fra  

 klokken 21.50.
" Artiklen var ledsaget af billeder af blandt andet den  

 afdøde, ulykkesstedet og  prinsesse  Alexandra med prins  Felix  

 på armen.
Herudover var der bragt et billede af grevinde [K] og grev  

 udeladt], hvortil der var knyttet følgende tekst:
"Grevinde [K] og ægtemanden, grev [navn  

 udeladt], på vej ind i Møgeltønder Kirke for at deltage i  

 dåben af  Felix, mens alt endnu var fryd og gammen.
Få timer  

 senere blev  Rene dræbt af en flugtbilist.
Greveparret er begge dybt  

 berørt af  Renes tragiske død.
Parret har ingen børn  

 selv." Klager er faster til den i artiklen omtalte  

 afdøde.
Klageren har anført, at bladet har solgt reportagen  

 ved, som det mest synlige på forsiden af bladet, at bringe et foto af  

  prinsesse  Alexandra med dåbsbarnet og med en overskrift med meget  

 store bogstaver, der giver bladets læsere det fejlagtige indtryk, at  

 det er prinsessens nevø, der er blevet dræbt under  

 dåbsfesten.
Overskriften på forsiden giver på ingen  

 måde et retvisende billede af, hvem reportagen handlede om, nemlig  

 klagers nevø. At klager er et meget yderligt medlem af kongehuset,  

 berettiger slet ikke den måde, hvorpå reportagen sælges.  

 Allerede her har bladet handlet i strid med god presseskik.
Klageren har oplyst, at bladet den 7. oktober 2002  

 interviewede klagers broder om ulykken, hvor han havde mistet sin søn.  

 I slutningen af interviewet spurgte journalisten, om han måtte  

 nævne klagers navn, hvortil klagers broder svarede, at klager kun  

 måtte nævnes, hvis hun gav tilladelse dertil.
Det blev herefter  

 aftalt, at journalisten skulle indhente klagers samtykke.
Det stod  

 således klart for klagers broder, at klagers samtykke til at blive  

 nævnt skulle indhentes.
Forudsætningen om klagers tilladelse er  

 ifølge broderen aldrig fraveget.
Den 9. oktober 2002 modtog klager en  

 e-mail, hvori hun blev anmodet om at tage telefonisk kontakt til sin broder  

 med henblik på, at grev [navn udeladt] og hendes navne blev nævnt  

 i artiklen.
Klager meddelte herefter bladets chefredaktør, at ulykken  

 henhørte under privatlivets fred, og at hun ikke ønskede, at  

 hendes navn blev nævnt.
Efterfølgende har hun gentagne gange  

 såvel pr. e-mail som ved rekomanderet brev   over for bladet meddelt,  

 at hun ikke ønskede at blive nævnt i forbindelse med artiklen.  

 Det er i øvrigt ikke korrekt som af bladet anført   , at  Tove  

  Rasmussen var familiens talsmand, og hun havde ingen kompetence til at  

 fravige den udtrykkelige betingelse om klagers samtykke.
Klageren har anført, at hendes anmodning om respekt  

 for privatlivets fred er blevet groft krænket.
Klagers tætte  

 tilknytning til ulykken henhører under privatlivets fred.
Såvel  

 klagers navn som et billede af klager og hendes mand fra barnedåben er  

 blevet bragt i bladet.
 Bladet har oplyst, at man har lavet sin egen vinkel  

 på historien om barnedåben, nemlig den menneskelige vinkel om en  

 ganske almindelig dansk familie, der blev ramt af en tragedie den  

 pågældende dag.
Bladet har anført, at man ikke har belusket nogen  

 familie til at medvirke i den pågældende artikel som  

 påstået af klager.
Bladet har sikret sig godkendelse, hvor man  

 skulle, nemlig hos forældrene til afdøde.
Da klager ringede til  

 den ansvarshavende chefredaktør og krævede artiklen stoppet i  

 direkte modstrid med den afdødes forældres ønske,  

 tilbød chefredaktøren gennem den pågældende  

 journalist at trække artiklen tilbage.
En time senere blev  

 redaktøren kontaktet af familiens talsmand,  Tove  Rasmussen, der  

 inderligt bad ham trykke artiklen, som den så ud.
Den var varm og stod  

 efter familiens mening som et smukt minde over deres afdøde  

 søn.
Hun oplyste samtidig, at hele familien var enige om, at klager  

 ikke måtte standse artiklen.
Bladet har videre anført, at man fastholder sig  

 retten til i forbindelse med omstændighederne ved afdødes  

 tragiske død at nævne, at klager er afdødes faster.  

 Bladet er ikke enig med klager i, at ulykken henhører under  

 privatlivets fred.
En sådan ulykke er et offentligt anliggende og er  

 omtalt i samtlige danske dagblade.
Klager var aldrig kommet i bladet, hvis  

 hun ikke tilfældigvis havde været faster til afdøde, og  

 hvis afdødes forældre ikke havde fortalt bladet om  

 familieforholdet, og om hvorfor han var på den pågældende  

 landevej til fods, da ulykken skete.
Det var en del af de oplysninger, som de  

 ønskede bragt om deres søn.
Bladet har endelig anført, at klager går  

 langt ud over sine beføjelser, når hun drager  prins  Joachim og  

  prinsesse  Alexandra ind i sin klage til Pressenævnet.
Bladet  

 går ud fra, at nævnet helt vil afvise denne del af klagen.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
Forsideoverskriften er bragt ved siden af et billede af  

  prinsesse  Alexandra.
Uanset at klager ikke har retlig interesse i at klage  

 til nævnet over forsideoverskriften, hvorfor denne del af klagen  

 afvises, finder nævnet dog anledning til at bemærke, at den  

 pågældende overskrift sammenholdt med det gengivne billede er  

 egnet til at give læseren det urigtige indtryk, at det var  prinsesse  

  Alexandras nevø, der var blevet dræbt.
 Pressenævnet finder ikke, at oplysningen om klagers  

 familiemæssige tilknytning til den i artiklen omtalte afdøde i  

 sig selv er af en sådan karakter, at bladet har handlet i strid med god  

 presseskik ved offentliggørelsen af oplysningen.
Det fremgår af e-mail af 9. oktober 2002, at klagers  

 broder før offentliggørelsen af artiklen havde betinget sig, at  

 klagers navn alene måtte nævnes, såfremt hun gav samtykke  

 dertil.
Nævnet finder ikke ud fra de foreliggende oplysninger, at denne  

 betingelse efterfølgende er fraveget fra broderens side.
 Nævner finder på den baggrund, at bladet ved  

 at nævne klager ved navn og bringe et billede af hende har handlet i  

 strid med god presseskik, og nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af Ude  

 og Hjemme at offentliggøre følgende:
 "Kendelse fra Pressenævnet:
 Den 16. oktober 2002 bragte Ude og Hjemme en omtale af, at  

 en ung mand var blevet dræbt af en flugtbilist, da han var på vej  

 hjem for at se sin faster, Grevinde [K], deltage i prins  Felix´  

 barnedåb.
 Grevinde [K] har klaget til Pressenævnet, idet hun  

 finder, at bladet har handlet i strid med god presseskik.
Det fremgår af e-mail af 9. oktober 2002, at klagers  

 broder før offentliggørelsen af artiklen havde betinget sig, at  

 klagers navn alene måtte nævnes, såfremt hun gav samtykke  

 dertil.
Nævnet finder ikke ud fra de foreliggende oplysninger, at denne  

 betingelse efterfølgende er fraveget fra broderens side.
 Nævner finder på den baggrund, at bladet ved  

 at nævne klager ved navn og bringe et billede af hende har handlet i  

 strid med god presseskik, og nævnet udtaler sin kritik.
 København, den 11. december 2002.
Axel Kierkegaard, Finn Rowold, Tage Clausen og Kirsten  

 Dyregaard." Afsagt den 11. december 2002.
