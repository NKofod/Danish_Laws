Den 11. november 1993 undertegnedes i Amman, Jordan en overenskomst  

 imellem Danmark og Jordan vedrørende konsolidering af Jordans gæld til den  

 danske stat.
Overenskomsten ændrer den overenskomst, som blev indgået imellem  

 de to lande 20. juni 1992 vedrørende afdrag på to udviklingslån.
Ifølge den  

 tidligere overenskomst skulle afdragene i perioden 1. januar 1992 til 30.  

 juni 1993 omlægges.
Den nye overenskomst ændrer sidstnævnte dato til 28.  

 februar 1994. De omlagte beløb, som skal betales i perioden 2000 til 2012,  

 udgør ifølge den nye aftale 12.540.000 DKK.
 Ændringen er i overensstemmelse med retningslinier, der er opnået enighed  

 om imellem kreditorlandene den 7. juli 1993.
