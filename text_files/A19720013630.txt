 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Statens ydelse til dronning Margrethe den Andens  

 civilliste fastsættes med et grundbeløb af 8.026.000 kr. årlig.
 Stk. 2.  Når der sker generel ændring af  

 tjenestemandslønninger, foretages tilsvarende regulering af grundbeløbet.
Stk. 3.  Ydelsen efter stk. 1, jfr. stk. 2, forhøjes  

 eller nedsættes med tre procent for hver fulde tre points' udsving i  

 reguleringspristallet ud over 100. Reguleringspristallet for januar og juli  

 måneder benyttes ved reguleringen for tidsrummene henholdsvis 1. april - 30.  

 september og 1. oktober - 31. marts.
Eventuelle overskydende points henstår  

 ril næste regulering.
 Stk. 4.  Ydelsen udbetales månedlig forud.
 § 2.  Under civillisten hører følgende palæer og  

 slotte m.m.:
 I overensstemmelse med de hidtil gældende bestemmelser bekostes den  

 indvendige vedligeholdelse ved de nævnte palæer og slotte af civillisten og  

 den udvendige vedligeholdelse af staten.
 Stk. 2.  Palæerne og slottene m.v. overleveres til  

 civillisten ved lovlige synsforretninger og skal til sin tid igen  

 tilbageleveres af civillisten eller dronningens bo ved lovlige  

 synsforretninger.
Stk. 3.  De for kong Frederik den Niende forbeholdte  

 dele af haverne ved palæerne og slottene overleveres ligeledes til dronning  

 Margrethes civilliste.
Civillisten afholder udgifterne til drift og  

 vedligeholdelse af de nævnte dele af haverne.
 § 3.  For det såkaldte statsinventar, dvs. statens  

 møbler og inventarier i forskellige slotte og palæer, gælder den ordning, der  

 er foreskrevet ved kgl. resolution af 7. januar 1862. Det påhviler  

 civillisten årligt at betale det beløb, som er nødvendigt til  

 statsinventarets vedligeholdelse og fornyelse efter den nævnte ordning.
Stk. 2.  Heste, vogne, staldrekvisitter og øvrige  

 inventatier, der hører til den kongelige staldetat, overleveres til  

 civillisten efter lovlig vurdering og tilbageleveres til sin tid på samme  

 måde.
Er værdien ved tilbagelevering ringere end ved overleveringen,  

 erstattes det manglende af civillisten eller dronningens bo.
§ 4.  Dronningen har lovmæssig jagtret på de staten  

 tilhørende arealer, der blev administreret af direktoratet for  

 statsskovbruget ved ikrafttrædelsen af lov af 4. juni 1947 om kong Frederik  

 den Niendes civilliste.
Dette gælder dog ikke de arealer, hvorpå kongen  

 tidligere har tilladt landbrugsministeren at disponere over jagten.  

 Dronningen har endvidere lovmæssig jagtret på de staten tilhørende søer, som  

 på det nævnte tidspunkt hørte under domænerne.
Stk. 2.  Civillisten afholder alle udgifter i  

 forbindelse med jagterne.
Det vildt, som dronningen vil beholde, såvel som  

 andre naturalydelser af statens ejendomme betales af civillisten.
 § 5.  Udgifterne ved overleverings-, syns- og  

 vurderingsforretningerne efter §§ 2 og 3 afholdes ved overleveringen til  

 civillisten af staten og ved tilbageleveringen af civillisten eller  

 dronningens bo.
 § 6.  Loven har virkning fra den 1. februar 1972.
 Stk. 2.  Samtidig ophæves lov nr. 428 af 4. juni 1947 om  

 kong Frederik den Niendes civilliste og lov nr. 198 af 3. juni 1967 om  

 årpenge for tronfølgeren, prinsesse Margrethe.
 Givet på Christiansborg slot, den 26.  

 april 1972.
 Under Vor Kongelige Hånd og Segl.
 MARGRETHE R.
