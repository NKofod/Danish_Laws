afsagt  

 af Tvistighedsnævnet den 22. februar 2002 i sag nr. 32.2001 Elev A mod  

 virksomhed B Mellem klageren, elev A, født den 7. juni 1962, og  

 indklagede, virksomhed B, blev der den 5. april 1999 indgået  

 uddannelsesaftale,  

 hvorefter klageren skulle uddannes som murer med uddannelsesperiode fra den  

 19.  

 april 1999 til den 27. september 2002.
 Indklagede  

 ophævede med skrivelse af 30. juli 2001 elevforholdet pr. 31. juli 2001.
 Klageren  

 har ved sin faglige organisation, Specialarbejderforbundet i Danmark, ved  

 klageskrift modtaget den 21. november 2001 indbragt sagen for  

 Tvistighedsnævnet  

 med endelig påstand om at indklagede til klageren skal betale 98.211,93 kr.  

 Beløbet er sammensat af løn for perioden 30. juli til 30. september 2001,  

 33.540,50 kr., feriepenge af lønnen fra den 1. januar til 30. september 2001,  

 14.600,23 kr., erstatning for forlængelse af læreforholdet med 4 måneder,  

 25.071,20 kr., og erstatning for ensidigt ophævet lærerforhold, 25.000 kr.
 Indklagede  

 har erkendt at skulle betale feriegodtgørelse af lønnen fra den 1. januar til  

 30 juli 2001 med i alt 11.245,92 kr. og har i øvrigt påstået frifindelse.
 I  

 indklagedes ophævelsesskrivelse af 30 juli 2001 anføres bl.a.:
 Overordnet er  

 opsigelsen begrundet i følgende:
 Jeg mener ikke  

 at det er muligt for dig at nå målene for den del af mureruddannelsen som  

 foregår i firmaet, og som ansvarlig for denne del af din uddannelse, mener  

 jeg  

 at det er uforsvarligt at lade dig fortsætte.
 Jeg mener  

 ikke, at du er i stand til at varetage det arbejde som det kunne forventes af  

 dig, på nuværende tidspunkt og vurderer derfor, at du ikke vil være i stand  

 til  

 at udføre et stykke selvstændigt og kvalitetsmæssigt arbejde, selvom det  

 lykkes  

 at bestå fremtidige prøver på skolen.
 Som eksempler  

 på ovennævnte kan jeg nævne:
 Du er ikke i  

 stand til at udføre et selvstændigt og fagligt korrekt stykke arbejde, men  

 har  

 til stadighed brug for hjælp og vejledning.
Du viser meget  

 lidt initiativ og har dårligt overblik over det arbejde du er i gang med,  

 samt  

 dine fremtidige opgaver.
Ligeledes er der situationer hvor du ikke har udført  

 de opgaver, som du er blevet stillet.
På trods af  

 gentagne opfordringer til at vise større motivation og initiativ er, der  

 efter  

 min mening, ingen fremgang sket i det sidste års tid. Det fremgår  

 af sagen, at indklagede i december 2000 ønskede læreforholdet bragt til ophør  

 omgående under henvisning til, at klagerens faglige kunnen og rutiner ikke  

 forbedredes.
Af et referat fra møde i det lokale uddannelsesudvalg for  

 murerfaget af 21. december 2000 fremgår, at skolen oplyste, at der ikke havde  

 været problemer for klageren i 3. skoleperiode, hvor der var opnået  

 karakterer  

 i praktiske discipliner mellem 7 og 8. Det blev under mødet aftalt, at  

 uddannelsesaftalen skulle fortsætte og genvurderes efter 4. skoleperiode, der  

 sluttede 16. marts 2001.
 Klageren og  

 indklagede har givet personligt møde under sagens behandling i nævnet.
Klageren  

  

  

 har forklaret bl.a., at han kun  

 mener at hans arbejde har været forbundet med mindre fejl, der er blevet  

 rettet  

 op undervejs.
Dette gælder også et arbejde vedrørende en carport, der blev  

 bygget lige før hans sommerferie i juli.
Indklagede  

  

  

 har forklaret bl.a., at klagerens  

 arbejde generelt led af de mangler, han har omtalt i sit brev af 30. juli  

 2001.  

 Lige før klagerens sommerferie skulle han sammen med en lærling opmure en  

 carport med blokke.
Hjørnerne var blevet udført af en svend, så opgaven var  

 for  

 så vidt enkel.
Ikke desto mindre led arbejdet af skævheder, så en af hans  

 svende måtte rette det.
Dette eksempel er karakteristisk for manglerne ved  

 klagerens arbejde.
Indklagede troede til sidst ikke på, at kvaliteten af  

    

  

 klagerens arbejde kunne blive  

 tilfredsstillende.
I sagens  

 behandling har som faste medlemmer af Tvistighedsnævnet deltaget landsdommer  

 Mogens Kroman (formand), advokat Tine B.
Skyum og konsulent Pernille Knudsen  

 (begge Dansk Arbejdsgiverforening), samt konsulent Claus Jørgensen og  

 konsulent  

 Peter Nisbeth (begge Landsorganisationen i Danmark). Derudover har som  

 særligt  

 sagkyndigt medlem deltaget Erling Olsen, SiD og Søren Lund, BYG.
 Tvistighedsnævnets bemærkninger:
Indklagede  

 opsagde ved skrivelse af 30. juli 2001 uddannelsesaftalen med virkning fra  

 den  

 31. juli 2001. Der var således reelt tale om en ophævelse af elevforholdet.  

 Det  

 fremgår af erhvervsuddannelseslovens § 61, at en uddannelsesaftale kan hæves,  

 hvis modparten misligholder sine forpligtelser væsentligt.
Indklagede har  

 ikke  

 godtgjort, at klageren har gjort sig skyldig i væsentlig misligholdelse af  

 sine  

 forpligtelser, og indklagedes ophævelse af uddannelsesaftalen var derfor  

 uberettiget.
Som følge heraf skal indklagede i medfør af  

 erhvervsuddannelseslovens § 65 betale en erstatning, der efter nævnets  

 praksis  

 udmåles som en godtgørelse på 25.000 kr.
Derudover skal indklagede, som af  

 ham  

 anerkendt, betale 11.245,92 kr. i feriegodtgørelse for perioden 1. januar til  

 30. juli 2001.
 T h i  

    

  

 b e s t e m m e s:
 Indklagede,  

 virksomhed B, skal inden 14 dage til klageren, elev A, betale 36.245,92 kr.
 Hver part  

 betaler sine egne omkostninger.
 Denne  

 kendelse kan senest 8 uger efter modtagelsen indbringes for domstolene.
