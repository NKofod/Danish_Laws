Skrivelse om, hvorvidt et byrådsmedlem,  

 der er idømt 3  

 måneders fængsel og en tillægsbøde for  

 overtrædelse af  

 skattekontrollovens § 13, stk. 1, og  

 arbejdsmarkedsfondslovens § 18, stk. 2, jf. stk. 1, litra a,  

 jf. til  

 dels straffelovens § 21 samt momslovens § 81, stk. 3, jf.  

 stk. 1, nr. 1, jf. til dels straffelovens § 21, er valgbar (Fra Valgbarhedsnævnet til et byråd, j.nr.  

 593/2002) Ved brev af 2. januar 2002 har X Byråd i henhold til den kommunale  

 valglovs § 101, stk. 1, indberettet til Valgbarhedsnævnet, at  

 byrådsmedlem NN den 9. november 1998 ved retten i Y blev idømt 3  

 måneders fængsel og en tillægsbøde på 420.000  

 kr. for overtrædelse af skattekontrollovens § 13, stk. 1, og  

 arbejdsmarkedsfondslovens § 18, stk. 2, jf. stk. 1, litra a,  

 jf. til dels straffelovens § 21 samt momslovens § 81, stk. 3,  

 jf. stk. 1, nr. 1, jf. til dels straffelovens § 21.
 Det fremgår af sagen, at den pågældende for  

 indkomståret 1994 har angivet sin skattepligtige indkomst for lavt,  

 idet den pågældende har udeholdt indtægter på 200.000  

 kr. fra sin virksomheds bogførsel og dermed i  

 selvangivelsesgrundlaget, hvorved det offentlige blev unddraget i alt  

 117.594,48 kr. i skat og dermed 10.000 kr. i bidrag.
 Det fremgår endvidere af sagen, at den pågældende for  

 indkomstårene 1995 og 1996 har udeholdt indtægter på  

 henholdsvis 500.000 og 200.000 kr. fra virksomhedens bogførsel og  

 dermed i selvangivelsesgrundlaget, hvorved det offentlige blev forsøgt  

 unddraget skatter med i alt 199.520,16 kr. og 22.236 kr. i bidrag.
 Den pågældende har desuden i perioden 1. januar 1994 til 31.  

 december 1995 udeholdt i alt 700.000 kr. fra virksomhedens bogførsel  

 og dermed momsangivelserne, hvorved statskassen er blevet unddraget 175.000  

 kr. i moms.
 Endelig har den pågældende i perioden 1. januar 1996 til 26.  

 april 1996 udeholdt i alt 200.000 kr. fra virksomhedens bogførsel og  

 dermed momsangivelserne, hvorved statskassen er blevet forsøgt  

 unddraget 50.000 kr. i moms.
 Samtlige forhold er betragtet som forsætlige.
 I denne anledning skal man meddele, at Valgbarhedsnævnet finder, at  

 de begåede handlinger efter de krav, der må stilles til personer,  

 der beklæder hverv som medlem af kommunale råd, i almindeligt  

 omdømme gør den pågældende uværdig til at  

 være medlem af kommunale råd, jf. den kommunale valglovs  

 § 4.
 Den pågældende kan derfor ikke anses for valgbar.
