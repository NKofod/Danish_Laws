Bekendtgørelse om refusion af  

 befordringsrabat til  

 efterlønsmodtagere og overgangsydelsesmodtagere I medfør af § 4 i lov nr. 1015 af 3. december 1996 om  

 befordringsrabat til efterlønsmodtagere m.fl., som senest er  

 ændret ved lov nr. 446 af 7. juni 2001, fastsættes  

 følgende:
§ 1. Ved de transportansvarlige forstås i  

 denne bekendtgørelse Hovedstadsområdets Trafikselskab (HT) og  

 fælleskommunale trafikvirksomheder.
I amter uden fælleskommunale  

 trafikvirksomheder er det amtsrådet eller kommunalbestyrelsen.
 § 2. De transportansvarlige yder rabat i henhold  

 til loven ved efterlønsmodtageres og overgangsydelsesmodtageres  

 køb af abonnementskort med billede til personligt brug.
Stk. 2. Rabat kan ydes til abonnementskort med gyldighed i op  

 til 12 måneder.
Rabat kan dog kun ydes så længe, medlemmet  

 får efterløn eller overgangsydelse.
 Stk. 3. Rabatten udgør 50 pct. af den  

 ordinære pris på abonnementskortet.
§ 3. Ved salget af abonnementskortet skal de  

 transportansvarlige se legitimation med billede for køber.
Som  

 legitimation kan køberen bruge kørekort, pas eller  

 dankort.
Stk. 2. Køberen skal også vise dokumentation for,  

 at pågældende modtager efterløn eller overgangsydelse.  

 Dokumentationen kan være den sidste udbetalingsspecifikation fra  

 a-kassen.
Købers personnummer skal fremgå af  

 udbetalingsspecifikationen.
Køberen kan også bruge en  

 erklæring fra arbejdsløshedskassen om, at pågældende  

 får efterløn eller overgangsydelse.
Stk. 3. De transportansvarlige kan beslutte, at købere  

 kan forny deres abonnementskort skriftligt.
Ved fornyelsen skal  

 køberen medsende dokumentation efter stk. 2.
 Stk. 4. De transportansvarlige skal ved salget registrere  

 køberens personnummer, abonnementskortets ordinære pris, kortets  

 gyldighedsperiode og den ydede rabat.
 § 4. Direktoratet refunderer 90 pct. af det  

 beløb, der i medfør af § 2 er ydet i rabat.
Stk. 2. De transportansvarlige skal bede direktoratet om  

 refusion efter udløbet af hvert kvartal.
Anmodningen skal være  

 modtaget i direktoratet senest 3 måneder efter kvartalets  

 udløb.
 Stk. 3. De enkelte transportansvarlige skal sende deres  

 opgørelse direkte til Arbejdsdirektoratet.
§ 5. De transportansvarlige skal lægge en  

 edb-læsbar diskette ved anmodningen om refusion.
Oplysningerne på  

 disketten skal opfylde kravene i bilag 1. Der skal være angivet  

 køberens personnummer, abonnementskortets ordinære pris og  

 kortets gyldighedsperiode samt den ydede rabat.
 § 6. Den eksterne revisor for den enkelte  

 transportansvarlige skal attestere anmodningen om refusion.
Stk. 2. Ved attestationen skal revisoren erklære, at der  

 er sikre forretningsgange hos den transportansvarlige.
Det skal fremgå,  

 at rabatten er ydet efter loven, og at rabatten er opgjort korrekt og i  

 overensstemmelse med den transportansvarliges registreringer.
Stk. 3. Såfremt revisoren på forhånd har  

 erklæret, at der er sikre forretningsgange, jf. stk. 2, kan der  

 uden attestation efter stk. 1 ske acontoafregning af refusion i  

 løbet af kalenderåret.
Efter kalenderårets udløb  

 skal revisoren attestere, at alle betingelser i stk. 2 er opfyldt.
 Stk. 4. Hvert år i januar skal Arbejdsdirektoratet have  

 meddelelse om, hvem der er underskriftsberettiget for den enkelte  

 transportansvarlige.
 § 7. Arbejdsdirektoratet overfører  

 refusionsbeløbet til en konto hos de transportansvarlige.
 § 8. Bekendtgørelsen træder i kraft  

 den 1. juli 2001.
 Stk. 2. Samtidig ophæves Arbejdsdirektoratets  

 bekendtgørelse nr. 51 af 27. januar 1998 om refusion af  

 befordringsrabat til efterlønsmodtagere, overgangsydelsesmodtagere og  

 seniorydelsesmodtagere.
Arbejdsdirektoratet, den 22. juni  

 2001 Lisbeth Lollike /Jørgen Kappel Bilag 1 Krav: Komma-separeret ASCII-fil i DOS format, leveret  

 på en 3 ½" HD-diskette med filnavnet INDDATA.TXT Filen skal opbygges således, at første linie (START-POST)  

 indeholder oplysninger om, hvem der indleverer data.
De efterfølgende  

 linier (DATA-POSTER) indeholder oplysninger om hvert solgte kort og den ydede  

 rabat.
 START-POST:
Feltnavn Længde Beskrivelse CVR-nummer 8 Firmaets CVR-nummer Firmanavn 100 Firmanavn DATA-POST Feltnavn Længde Beskrivelse Personnummer 10 Angives uden bindestreg Kort-pris 6 Kort-pris i øre Rabat 6 Rabat i øre Startdato 6 Angives i ÅÅMMDD Slutdato 6 Angives i ÅÅMMDD Eksempel:
