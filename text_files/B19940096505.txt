 I henhold til § 5 i lov nr. 1082 af 23. december 1992 om Rigshospitalet  

 fastsættes:
 § 1.  Der opkræves betaling fra amtskommunerne samt  

 Færøernes og Grønlands Hjemmestyre for undersøgelse og behandling af  

 patienter på Rigshospitalet.
 § 2.  Rigshospitalet udarbejder et takstkatalog.  

 Takstkataloget omfatter dels generelle betalingsbestemmelser, dels en  

 oversigt over takster m.v. efter de i § 3 fastsatte regler.
 Stk. 2.  Takstkataloget kan dog revideres efter  

 drøftelse med de brugere, der indgår benyttelsesaftaler med hospitalet, eller  

 med repræsentanter for disse.
 § 3.  Taksterne beregnes som omkostningsbestemte  

 takster.
 Stk. 2.  De takster, der skal betales for de enkelte  

 ydelser, fastlægges på grundlag af det senest foreliggende budget for  

 Rigshospitalet opreguleret til det pris- og lønniveau, der gælder for  

 finansåret 1994.
 Stk. 3.  Inden for den fastlagte budgetramme, jf. § 4,  

 fastsættes taksterne på grundlag af Rigshospitalets interne  

 omkostningsfordelingsbudget og aktivitetsbudget for de enkelte afdelinger  

 eller centre.
Stk. 4.  Taksterne for nye behandlingsformer fastsættes  

 særskilt uden for den i § 4 nævnte ramme.
Takstfastsættelsen sker på grundlag  

 af de budgetterede udgifter og den forventede aktivitet for de enkelte  

 behandlingsformer.
§ 4.  Den samlede budgetramme for brugernes betaling  

 for ydelser fastlægges således, at den samlede takstbetaling under  

 forudsætning af uændret aktivitet og diagnosesammensætning er uændret i  

 forhold til 1993, bortset fra pris- og lønregulering samt ændringer i den  

 samlede forrentning og afskrivning.
Endvidere indregnes udgifter, som  

 amtskommunerne kompenseres for over bloktilskuddet.
 Stk. 2.  Ved uændret aktivitet forstås et uændret antal  

 behandlede patienter med en uændret diagnosesammensætning og et uændret  

 færdigbehandlingsniveau.
 § 5.  Der kan i aftaler om benyttelse af  

 Rigshospitalet optages bestemmelser om særlige betalingsformer, f.eks.  

 blokbetaling.
§ 6.  Der ydes en lokalrabat til Københavns Kommune  

 for behandling af visse patienter fra lokalområdet.
Størrelsen af  

 lokalrabatten aftales mellem Rigshospitalet og Københavns Kommune.
 § 7.  Staten betaler et beløb til amtskommunerne samt  

 Færøernes og Grønlands Hjemmestyre som delvis kompensation for, at taksterne  

 skal dække de fulde udgifter forbundet med patientbehandlingen, jf. § 6 i lov  

 om Rigshospitalet.
Stk. 2.  For de enkelte amtskommuner, hvormed der indgås  

 benyttelsesaftaler, samt Færøernes og Grønlands Hjemmestyre beregnes beløbet  

 på grundlag af de indgåede benyttelsesaftaler.
Beløbene fratrækkes med en  

 tolvtedel fra de månedlige regninger, som Rigshospitalet udsender.
 Stk. 3.  For amtskommuner, der ikke har indgået  

 benyttelsesaftale med Rigshospitalet, sker en foreløbig afregning af beløb  

 senest den 31. december 1994 på grundlag af det forventede forbrug.
 Stk. 4.  Inden den 1. marts 1995 foretages en  

 efterregulering beregnet på grundlag af den enkelte amtskommunes samt  

 Færøernes og Grønlands Hjemmestyres faktiske forbrug på Rigshospitalet.
 § 8.  Bestemmelserne i denne bekendtgørelse om  

 amtskommuner gælder tillige for Københavns og Frederiksberg kommuner.
 § 9.  Bekendtgørelsen træder i kraft dagen efter  

 bekendtgørelsen i Lovtidende og har virkning fra den 1. januar 1994.
 Stk. 2.  Samtidig ophæves Sundhedsministeriets  

 bekendtgørelse nr. 1139 af 15. december 1992 om amtskommunernes betaling for  

 behandling af patienter på Rigshospitalet.
Sundhedsministeriet, den 30. november  

 1994 P.M.V.
