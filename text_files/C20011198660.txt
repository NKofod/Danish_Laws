Vejledning om kvalitetssikring i byggeriet Maj 2001 Vejledning om  

 kvalitetssikring i byggeriet By- og Boligministeriet  

 Slotsholmsgade 1, 3. sal  

 1216 København K  

 Tlf. 33 92 61 00  

 Fax 33 92 61 04  

 www.bm.dk Tryk:  Schultz Grafisk  

 Oplag: 2000  

 Maj 2001  

 ISBN 87-90836-46-4 Publikationen kan købes i   

 boghandelen eller hos  

 STATENS INFORMATION  

 Postboks 1103, 1009 København K  

 Tlf. 33 37 92 28 Indhold Indledning Hvorfor regler om kvalitetssikring? Generelt om bekendtgørelsen Ændringerne i hovedtræk Ansvar Gennemgang af bekendtgørelsen Bilag 1: Bekendtgørelsen af 23.3.2000 Bilag 2: Begreberne fejl, svigt, mangel og skade Bilag 3: Hjælpemidler til kvalitetssikring Indledning Nye regler om kvalitetssikring Denne vejledning knytter sig til By- og Boligministeriets  

 bekendtgørelse nr. 202 af 23. marts 2000 om kvalitetssikring af  

 byggearbejder.
Bekendtgørelsen er medtaget som bilag 1.
I vejledningen indgår By- og Boligministeriets  

 foreløbige vejledning af 25.4.2000 om ændrede regler om  

 kvalitetssikring.
Heri var i kort form gjort rede for de ændringer, som  

 bekendtgørelsen indebærer i forhold til det tidligere  

 cirkulære af 12. november 1986 om kvalitetssikring af byggearbejder  

 samt Byggestyrelsens vejledning af 1986 om kvalitetssikring.
Yderligere vejledning om kvalitetssikring findes i stof  

 fra byggeriets organisationer.
For byfornyelsens vedkommende kan især  

 henvises til Logbogen fra Byggeskadefonden vedrørende  

 Bygningsfornyelse.
I bilag 3 er nævnt en række vejledninger og  

 andre hjælpemidler.
Der gøres opmærksom på  

 Byggeskadefondens og andre byggeorganisationers hjemmesider.
 Bekendtgørelsen er obligatorisk for samme  

 område som 1986-cirkulæret, se nærmere § 1. Det  

 nævnes nu udtrykkeligt i bekendtgørelsen, at den også  

 gælder for byggeri efter kap. 3 i lov om byfornyelse, der modtager  

 tilsagn om støtte efter kap. 4 i samme lov.
Hvorfor regler om kvalitetssikring? Formål Kvalitetssikring tager sigte på at forebygge skader  

 og andre svigt.
Forebyggelse er normalt billigere end udbedring, både  

 for byggeriets parter og set ud fra samfundsøkonomiske hensyn.
Er  

 kvaliteten i orden, kan byggeriets parter undgå eller formindske  

 omprojektering, spild, usikkerhed, ydelser, der må udbedres, udskiftes  

 eller udføres på ny, svigt og skader og deraf følgende  

 ekstraudgifter eller forringede kvaliteter.
Dette gælder både under udførelsen, ved  

 afleveringen og i afhjælpningsperioden.
Desuden undgås mulige  

 erstatningskrav som følge af senere opdagede mangler ved byggeriet og  

 omkostningerne og tidsforbruget ved retlige opgør i forbindelse  

 hermed.
Ikke mindst ved at modvirke svigt i indbyggede bygningsdele kan man  

 undgå betydelige ekstraomkostninger.
Mange erfaringer viser, at  

 systematisk kvalitetssikring kan betale sig.
Målet er ikke et fejlfrit byggeri.
Dette ville  

 være teknisk umuligt og selv i tilnærmet grad uoverkommeligt  

 dyrt.
Men målet er at undgå dels de større skader, dels de  

 mange svigt i byggeriet, som har banale årsager eller som skyldes  

 forkert brug af nye materialer og metoder.
Baggrund Kvalitetssikring er velkendt.
Der har altid været  

 fastlagt rutiner og gjort anden særlig indsats for at sikre det, der er  

 det væsentlige for byggeriets parter: at ydelserne er i orden.
 Denne indsats har imidlertid i mange tilfælde  

 været utilstrækkelig, hvad de mange byggeskader og andre svigt i  

 byggeriet siden 1960 erne har vist.
Der har   bortset fra egentlige udviklingssvigt   ikke  

 været mangel på teknisk viden.
Byggeriets praktikere har  

 tilstrækkelige kundskaber til at undgå en stor del af de  

 forekommende svigt.
Men denne viden er blevet brugt for lidt.
Vejen frem  

 måtte være en anden holdning til kvalitetsproblemet samt en bedre  

 organisering af den forebyggende indsats under planlægning og  

 udførelse.
 På denne baggrund udsendtes cirkulæret af 1986  

 om kvalitetssikring i byggeriet.
Erfaringer siden 1986 Stadig mange skader Byggeskadefondenes erfaringer siden 1986 viser, at der  

 stadig er et betydeligt antal byggeskader i nybyggeriet. Årsagerne er  

 nu som før 1986 mange: Ufuldstændig projektering, manglende  

 anvisninger på rette udførelse, udførelsesfejl, alt for  

 minimerede materialer, forkert gennemførte sparerunder, svage  

 sanktioner og for ringe brug af byggetekniske og organisatoriske  

 erfaringer.
 Tankegangen om kvalitetssikring er således ikke  

 slået fuldt igennem.
For meget papir En hyppig anke mod kvalitetssikringen er, at  

 dokumentationskravene fører til alt for meget papirarbejde, og at  

 indsatsen ikke har reel betydning, men alene er af formel art.
Dette kan  

 hænge sammen med den måde, hvorpå kontrolplanerne hidtil er  

 blevet udarbejdet og anvendt.
Stadig behov for regler Det er imidlertid fortsat opfattelsen i ministeriet og hos  

 byggeriets parter, at regelsættet om kvalitetssikring er godt som  

 værktøj og som en art idealbeskrivelse af en proces, der skal  

 sikre god kvalitet.
Det er tillige opfattelsen, at regelsættet skal  

 støttes af andre tiltag og strammes op på forskellige felter med  

 henblik på bedre virkning.
Generelt om bekendtgørelsen Regler og adfærd Denne opstramning er nu gennemført i form af de  

 ændringer, som bekendtgørelsen indeholder, og som uddybes i  

 denne vejledning.
 De ændrede regler er drøftet med byggeriets  

 parter og generelt blevet tiltrådt af disse.
Vejledningen bygger på, at der efter  

 bekendtgørelsen er en pligt til at kvalitetssikre byggeriet, men det  

 er givet, at en række andre forhold også spiller en  

 væsentlig rolle.
I byggeriet arbejdes der i betydelig grad ud fra  

 uskrevne sædvaner og en mere eller mindre klart udtalt forståelse  

 mellem parterne, bl.a. på baggrund af parternes fælles interesse  

 i, at byggeriet forløber med så få problemer som muligt.  

 Sådanne uformelle samarbejdsformer er lige så væsentlige  

 som skrevne aftaler, og dette gælder også indenfor  

 kvalitetssikringens område.
Kvalitetssikring må derfor ikke blot  

 blive et spørgsmål om rapporteringer og underskrifter.
 En hovedtanke bag vejledningen er nu som før, at  

 den i systematiseret form skal udtrykke og forstærke, hvad der allerede  

 er skik og brug hos gode og veldrevne virksomheder, som lader  

 kvalitetssikring være en fast bestanddel af deres planlægning og  

 øvrige arbejde.
 Kvalitetssikring skal ikke betragtes som en særskilt  

 disciplin i byggeriet, men som et ledelsesværktøj og et  

 sæt rutiner, der er snævert forbundet med arbejdsgangene i  

 projektering og udførelse.
Bygherren væsentlig Bygherren er på én gang producent og  

 kunde/bestiller.
I bekendtgørelsen lægges større  

 vægt på bygherrens indsats.
Det er bygherrens opgave at sikre  

 kvaliteten og med dette for øje at antage og styre den fornødne  

 tekniske sagkundskab i form af rådgivere og entreprenører.
Denne øgede vægt på bygherrens rolle  

 falder i tråd med nyere byggepolitisk opfattelse både i Danmark  

 og i udlandet.
Det er opfattelsen, at byggeriet hidtil i for høj grad  

 har været afhængig af udbudssiden.
Nu skal  

 efterspørgselssiden, dvs. bygherrerne og brugerne, have en  

 stærkere profil.
Metodefrihed og normering Bekendtgørelse og vejledning normerer ikke  

 kvalitetssikring i den forstand, at det udtømmende angives, hvad der  

 skal ske.
Linien er at angive en række mål, indsatsområder  

 og hjælpemidler, medens der principielt er metodefrihed med hensyn til  

 selve indsatsen for kvalitetssikring.
For virksomhedernes arbejde kan  

 eksempelvis henvises til ISO 9000-serien.
På visse felter er der dog  

 sket en opstramning af fremgangsmåder og organisering.
Dette skyldes  

 indvundne erfaringer.
 Bekendtgørelsen opretholder princippet om, at hver  

 part sikrer for sig.
Rationalisering Erfaringerne viser, at kvalitetssikring udover at modvirke  

 svigt i byggerierne i vidt omfang kan virke som rationaliseringstiltag i de  

 enkelte virksomheder og dermed give større produktivitet.
Tidlig indsats Der er i bekendtgørelsen lagt større  

 vægt på processerne i forbindelse med projektering og  

 forberedelsen af et byggeris gennemførelse.
Det er vigtigt, at disse  

 processer nøje planlægges, og at dokumentationen aftales.
Det  

 gælder eksempelvis i forbindelse med bygherrens programmeringsarbejde,  

 udførelsen af projektgranskning, ved samarbejdet om projektgennemgang  

 og ved tilsyns- og kontrolarbejdet på byggepladsen.
Betaling Ændringerne i bekendtgørelsen burde i det  

 væsentlige allerede høre med til god byggeskik, og de er derfor  

 principielt udgiftsneutrale.
 Men hvis en bygherre ikke hidtil har levet fuldt op til  

 sine kvalitetssikringsopgaver, kan han få ekstraudgifter til at  

 sætte og sikre kvaliteten tilfredsstillende.
 Bekendtgørelsen lægger ikke op til  

 ekstraudgifter til den samlede kontrol- og tilsynsindsats efter §§ 11 og 12,  

 men nok til overvejelser om indsatsen.
 Særlige problemer om betaling af ydelser, knyttet  

 til kvalitetssikringen, må afklares ved aftale.
Mindre papir Visse af ændringerne lægger op til mindre  

 papirgang, navnlig under entreprisers udførelse, nemlig at ·  

 	indsatsen skal samles om særlig risikobehæftede forhold, ·  

 	projektmaterialet skal danne et effektivt grundlag for  

 udførelsen, ·  

 	projektgennemgang skal afklare problemer på forhånd, ·  

 	dokumentation skal så vidt muligt udarbejdes og afgives  

 løbende Certificering Kvalitetssikringen skal fortsat virke uafhængigt af  

 eventuel certificering af virksomheder.
Certificering drejer sig om den  

 enkelte virksomhed og alle dennes aktiviteter.
Kvalitetssikring i  

 bekendtgørelsens forstand drejer sig om det enkelte byggeri og om  

 virksomhedernes indsats og samvirke i dette.
Terminologi I bekendtgørelse og vejledning betyder  

 "rådgiver" den tekniske bistand, der er antaget af bygherren,  

 og "entreprenøren" betyder den udførende part.
I det  

 omfang projektering eller materialevalg hører med til en entreprise,  

 skal entreprenøren for disse ydelsers vedkommende følge  

 reglerne for rådgivning, jf. bekendtgørelsens § 5, nr. 5, hvor  

 der tales om "projekterende parter".
Ændringerne i hovedtræk Regelsættets opbygning Opbygningen af bekendtgørelsen afviger fra  

 1986-cirkulæret.
Regelsættet er nu opbygget  

 således:
 ·  

 	Der stilles krav til de færdige byggerier (§ 2 om valg af  

 kvalitet).
 ·  

 	Den byggetekniske kvalitet i det færdige byggeri sikres ved at  

 stille krav til fremstillingen af dette og ved i hovedtræk at angive  

 parternes roller i fremstillingen (§§ 3 og 4 om sikring af byggeteknisk  

 kvalitet).
 ·  

 	Parterne skal ved fremstillingen tage hensyn til en række forhold  

 til betryggelse af kvaliteten (Kapitel 4 om indsatsområder).
 ·  

 	Parterne skal ved fremstillingen benytte en række  

 fremgangsmåder og hjælpemidler, herunder dokumentation og kontrol  

 (Kapitel 5 om hjælpemidler).
Regelsættet er nu en bekendtgørelse og ikke  

 et cirkulære.
Denne ændring har ingen betydning for den praktiske  

 gennemførelse af kvalitetssikringen, men understreger vigtigheden af  

 kvalitetssikringsindsatsen.
Ændringerne En del af ændringerne er nok nye i forhold til  

 cirkulæret af 1986, men de er ikke nye i forhold til god byggeskik.
De  

 konkrete ændringer er følgende:
 ·  

 	Bygherren skal ikke alene sikre kvaliteten, men også  

sætte den, og dette skal ske tidligt i planlægningen (§  

 2).
 ·  

 	Kvalitetsbegrebet omfatter ikke alene byggeteknisk kvalitet, men  

 også brugsværdi og arkitektonisk fremtræden (§ 2). De mere  

 detaljerede kvalitetssikringsregler går dog som hidtil alene på  

 den byggetekniske kvalitet.
 ·  

 	Der skal anlægges totaløkonomiske vurderinger (§ 2).
 ·  

 	Projekt- og procesgranskning skal gennemføres (§ 3).
 ·  

 	Kvalitetssikringen skal samle sig om risikobehæftede forhold (§  

 3).
 ·  

 	Der skal foreligge byggeprogram og beskrivelse af rådgiverydelser  

 (§ 5).
 ·  

 	Programkrav og økonomi skal være overensstemmende (§ 5).
 ·  

 	Der skal foreligge projektmateriale og nødvendige statiske  

 beregninger (§ 5).
 ·  

 	Funktionskrav skal være entydige (§ 5).
 ·  

 	Der skal i byggeri under Byggeskadefonden for nybyggeri afgives  

 erklæring om risikobehæftede forhold (§ 5). Formularen til  

 erklæringen medfølger som bilag til bekendtgørelsen.
 ·  

 	Der skal være rimelig tid til alle faser (§ 5).
 ·  

 	Der skal bruges gennemprøvede enkeltdele (§ 6).
 ·  

 	Relevante materialeegenskaber skal kunne genfindes efter indbygningen (§  

 6).
 ·  

 	Der skal foreligge driftvejledninger (§ 7).
 ·  

 	Kvaliteten skal holdes i sparerunder (§ 8).
 ·  

 	Kvalitetssikring af projekteringsydelser skal dokumenteres (§ 10).
 ·  

 	Projektgennemgang er obligatorisk (§ 10).
 ·  

 	Bestemmelsen om kontrolplaner går nu på bygherrens  

 udbudskontrolplan, idet der sondres mellem denne og entreprenørernes  

 egentlige kontrolplaner (§ 12).
 ·  

 	Mest mulig dokumentation skal afgives løbende (§ 12).
 ·  

 	Der kan i videre omfang konkurreres på kvalitetssikring (§  

 13).
Kvalitet og økonomi Kvalitetsbegrebet og det   i alt byggeri  

 afgørende forhold mellem kvalitet og økonomi håndteres  

 således i bekendtgørelsen:
Der skal altid bygges i "god kvalitet" (§ 2,  

 stk. 1). Byggeriets økonomi skal altid være realistisk, dvs.  

 kunne give god kvalitet (§ 2, stk. 1). Kravet om totaløkonomi (§ 2,  

 stk. 2) må ikke føre til, at der slækkes på kravet  

 om god kvalitet.
I vurderingen af god kvalitet indgår bedømmelse  

 af risikoen for svigtende kvalitet (§ 3, stk. 4 og § 5, stk. 1, nr. 5).  

 Økonomien skal være realistisk allerede fra programfasen (§ 5,  

 stk. 1, nr. 2). Kvaliteten skal hævdes ved materialevalg (§ 6).
Udgåede regler 1986-cirkulærets § 9 om betaling er udgået som  

 overflødig under de nuværende forhold.
Bestemmelsen havde  

 især sin baggrund i de honorarregler for arkitekter og  

 ingeniører, der nu er ophævet.
Endvidere er cirkulærets §  

 11 om kontrol- og godkendelsesordninger udgået.
Anbefalingerne i  

 bestemmelsen er fremover vejledningsstof, jf. gennemgangen af § 6.
Ansvar Hvornår ansvar Bekendtgørelsen berører ikke byggeriets  

 ansvarsregler, men der er en klar sammenhæng mellem kvalitetssikring og  

 ansvar i den forstand, at manglende sikring kan være misligholdelse af  

 rådgiver- eller entrepriseaftaler.
Gennem den kvalitetssikringsteknik, som siden  

 1986-cirkulærets fremkomst er blevet udviklet, har byggeriets parter et  

 systematiseret og effektivt grundlag for at sikre kvaliteten.
Den nye  

 bekendtgørelse giver yderligere forbedringer.
Optræder der  

 alligevel svigt i et byggeri, er det nærliggende, at nogen ikke har  

 handlet professionelt omhyggeligt, og at der kan være formodning om, at  

 der foreligger ansvarspådragende fejl og mangler.
Dette vil ikke mindst gælde de mange banale svigt,  

 som byggeriet hidtil har været udsat for, og som i betydelig grad  

 må tilskrives manglende omhu eller tilsidesættelse af  

 eksisterende viden.
Men i det konkrete tilfælde forudsætter  

 ansvar selvfølgelig, at de foreliggende omstændigheder kan  

 betragtes som bevis for en mangel.
 I spørgsmål om mangler uden for den  

 byggetekniske kvalitet kan bekendtgørelsen ikke inddrages, om end der  

 nok vil være en glidende overgang mellem byggetekniske mangler og  

 brugsværdimangler.
Ansvarsfordeling Om opgave- og ansvarsfordelingen mellem parterne i det  

 enkelte byggeri se § 4.
Begreber Som bilag medgives en beskrivelse af begreberne fejl,  

 svigt, skade og mangel, som de anvendes i vejledningen.
Begreberne kan  

 være med til at afklare spørgsmål om risiko og ansvar.
Gennemgang af bekendtgørelsen § 1.  

 Bekendtgørelsen gælder for:
 1. Byggeri, som får tilsagn om offentlig  

 støtte efter lov om almene boliger samt støttede private  

 andelsboliger m.v.
 2. Byggeri efter kapitel 3 i lov om byfornyelse, som  

 får tilsagn om offentlig støtte efter kapitel 4 i samme lov.
 3. Statsligt byggeri.
 4. Andet byggeri, når vedkommende styrelse  

 sætter bekendtgørelsen i kraft for byggearbejder, hvortil der  

 ydes statsstøtte eller statslig udgiftsrefusion, eller hvor arbejdet i  

 øvrigt helt eller delvist finansieres over de årlige  

 bevillingslove.
Stk. 2. Stk. 1 gælder også for  

 ombygningsarbejder, når disse gennemføres efter et  

 projektmateriale og har et sådant omfang, at de i det væsentlige  

 organiseres og afvikles som en byggesag.
Bekendtgørelsen gælder  

 ikke for bestående bygningsdele.
Gyldighedsområde Bekendtgørelsen omfatter alt byggeri, som omfattes  

 af de to byggeskadefonde, og der er således sørget for de  

 fornødne regler om, at byggeri under fondene kvalitetssikres.
 For andet statsstøttet byggeri vil der fra  

 vedkommende styrelse blive udsendt meddelelse, når byggeriet omfattes  

 af bekendtgørelsen.
 Bekendtgørelsen gælder for byggeri omfattet  

 af statsbyggeloven og således ikke for anlægsvirksomhed.
 Bekendtgørelsen og denne vejledning anbefales fulgt  

 også af andre bygherrer.
Ombygning § 1, stk. 2, om ombygninger er uændret fra  

 cirkulæret, idet bestemmelsen ikke har givet anledning til problemer.  

 Det er uden betydning, om der er knyttet en eller flere entreprenører  

 til en ombygning.
Der hentydes typisk til ombygningsarbejder af en vis  

 størrelse.
Små ombygninger uden projektmateriale og rene  

 vedligeholdsarbejder falder således udenfor.
Bekendtgørelsens  

 bestemmelser tager alene sigte på ombygningsarbejderne og tilslutningen  

 til eksisterende bebyggelse og ikke på bestående dele af  

 bygningen, der lades urørt af ombygningen.
 Ved ombygninger er der ofte mulighed for at fjerne  

 dårlige kvaliteter og erstatte dem med gode.
 Tilbygninger omfattes af bekendtgørelsen.
 For statsstøttet byggeri udenfor lov om almene  

 boliger samt støttede private andelsboliger m.v. afhænger det af  

 § 1, stk. 1, nr. 4, om ombygningsarbejderne er omfattet.
 § 2, stk. 1. Bygherren skal drage omsorg for, at  

 byggeriet under hensyn til sit formål får en god kvalitet.  

 Bygherren skal således sørge for, at programoplæg, program  

 og projekt er udtryk for en tilfredsstillende brugsværdi og  

 arkitektonisk fremtræden, en forsvarlig byggeteknisk udformning og  

 holdbarhed, hensyntagen til miljø, energiforbrug og økologiske  

 forhold samt en realistisk anlægs- og driftsøkonomi.
Bygherrens centrale rolle § 2, stk. 1 er som den øvrige bekendtgørelse  

 primært rettet mod bygherren, og bestemmelsen betoner bygherrens pligt  

 til at sørge for den samlede kvalitet i byggeriet.
Bygherren skal ikke  

 alene sikre  kvaliteten, men også sætte den.  

 Bestemmelsen ligger som også nævnt side 4 på linie med  

 andre bestræbelser på at fremhæve og styrke bygherrens  

 centrale rolle i byggeprocessen.
Udgangspunktet for bygherrens indsats er brugernes  

 behov, der skal omformes til kvalitetskrav.
Dette gælder også,  

 når det ikke er bygherren selv, der skal bruge byggeriet.
Al kvalitet Det hidtidige cirkulære af 1986 har alene drejet sig  

 om den byggetekniske kvalitet, dvs. byggeriets holdbarhed og levetid, og  

 dermed sigtet på, at svigt i byggeriet modvirkes. § 2 drejer sig nu om  

 al kvalitet i byggeriet, dvs. udover byggeteknikken også  

 brugsværdi, arkitektur og andre konkret aktuelle kvaliteter,  

 såsom miljøforhold.
Som andre forhold kan nævnes  

 lokalisering, grundforhold, energiforsyning og indpasning i omliggende  

 bebyggelser.
 Med til god kvalitet hører også byggeriets  

 sundhed, f.eks. at undgå fugt og skimmelsvampevækst.
Kvalitet er et spørgsmål om  

 planlægning.
Jo tidligere kvaliteten tænkes ind i byggeopgaven,  

 desto lettere - og relativt billigere   er det at indarbejde de gode  

 løsninger.
Dette gælder f.eks. løsninger som opfylder  

 kvalitetskravene, men er alternativer til de gængse.
 At arkitektur nu er nævnt må ses på  

 baggrund af, at der i disse år anlægges en offentlig  

 arkitekturpolitik, som betoner vigtigheden af, at byggeriet præges af  

 god arkitektur.
Hvad der skal forstås ved "god kvalitet",  

 kan ikke fastlægges generelt, men må afgøres efter de  

 forhåndenværende behov, muligheder og eventuelle offentlige  

 forskrifter.
Det samme gælder de hensyn til miljø og andre  

 forhold, der er nævnt i bestemmelsen.
Jo bedre kvaliteten er, desto mindre er risikoen  

 for, at svigt opstår.
Bedømmelse af risici for kvalitetssvigt  

 hører således med til bygherrens opgaver, se for det  

 støttede boligbyggeri nærmere § 5, nr. 5.
Økonomien væsentlig Der peges i bestemmelsen på hensyntagen til "en  

 realistisk anlægs- og driftsøkonomi". Økonomi er som  

 bekendt en afgørende faktor i byggeriet.
Det er den, der afgør,  

 hvor mange af bygherrens og brugernes forventninger, der kan opfyldes, og det  

 er ofte den, der tjener som undskyldning, hvis byggeriet ikke er vellykket.  

 Økonomien betegner grænsen for, hvor meget bygherren   og til  

 syvende og sidst samfundet eller markedet   vil ofre på at  

 tilfredsstille et behov for boliger eller andre bygninger.
Giver  

 økonomien ikke mulighed for god kvalitet, må byggeriet  

 ændres, opgives eller udskydes.
Sæt tidligt ind Igennem denne samlede indsats og afvejning  

 vedrørende behov og økonomiske muligheder kan senere problemer  

 og skuffelser modvirkes.
Det fremgår endvidere af bestemmelsen, at bygherrens  

 kvalitetsindsats ikke alene skal gå på byggeriets projektering og  

 udførelse, men også på programoplæg og byggeprogram,  

 dvs. fra de tidligste overvejelser om byggeriet.
Bygherren skal  

 undersøge, om hans intentioner som udtrykt i programoplæg og  

 program rammer det ønskelige, er uden uheldige bivirkninger og er  

 økonomisk forsvarlige, kort sagt, om byggeplanerne virker  

 gennemførlige.
Denne tidlige kvalitetsindsats må ske ved  

 gennemtænkning og brug af erfaringer, hvorimod der ikke i  

 bekendtgørelsen er noget krav om dokumentation af indsatsen.
Bruger  

 bygherren rådgivere på opgaven må han afgøre, om  

 opgaven også skal omfatte oplysninger om grundlaget for  

 rådgivningen, f.eks. dennes kilder, hvor der ikke er tale om alment  

  teknisk fælleseje.
Byggeteknisk kvalitet og øvrige kvaliteter Bekendtgørelsens regler i § 3 og fremefter drejer  

 sig som hidtil alene om den byggetekniske kvalitet.
Men det følger af  

 bygherrens pligt efter § 2, stk. 1, til at tage vare på byggeriets  

 samlede kvalitet, at han må sørge for, at også de  

 øvrige kvaliteter indbygges i hele planlægningen og i  

 rådgiveres og entreprenørers ydelser, også selv om det  

 ikke kan udledes af bekendtgørelsens regler.
Bygherren kan således med fordel lade reglerne i §  

 3-13 (dog ikke erklæringen om risikobetonede forhold i § 5, stk. 1, nr.  

 5) omfatte også form- og funktionskrav og forpligte rådgivere og  

 entreprenører  herefter.
Herved undgås også tvivl i  

 anledning af, at der i praksis nok vil være glidende overgange mellem  

 byggeteknisk kvalitet og brugsværdi.
Men bygherren beholder  

 selvfølgelig et overordnet ansvar for, at udformning, brugsværdi  

 og holdbarhed er i orden, kort sat at byggeriet er vellykket.
Leverancer Leverandørers egen kvalitetssikring af deres  

 leverancer omfattes ikke af bekendtgørelsen.
I det enkelte byggeri  

 sikres leverancernes kvalitet ved bygherrens og rådgivernes opstilling  

 af de rette krav til materialer, ved rådgivernes og  

 entreprenørernes passende valg af materialer, ved  

 entreprenørernes modtagekontrol og ved fagtilsynets beføjelser  

 til at kræve dokumentation og kassere materialer.
Bygherren kan, hvor  

 forholdene taler derfor, ved aftale søge at få indsigt i  

 materialeproducenters produktionsforhold og produktkontrol med henblik  

 på materialers egenskaber.
 Påtager leverandører sig  

 projekteringsopgaver, skal de afgive erklæring om risikobehæftede  

 forhold, se nærmere § 5, stk. 1, nr. 6.
 Se også § 6.
 Stk. 2. Anlægs- og driftsøkonomi skal  

 vurderes totaløkonomisk.
Totaløkonomi Som nævnt under § 2, stk. 1   og som det også  

 fremgår af § 5, stk. 1, nr. 2   er en realistisk økonomi  

 afgørende for en byggesags vellykkede forløb. Økonomien  

 har tre sider    dels byggeudgiften, dels driftudgiften, når byggeriet  

 er taget i brug, og endelig samspillet mellem byggeudgift og driftudgift.  

 Dette samspil var tidligere ofte overset, men betragtes nu som stadig  

 vigtigere, fordi byggeriets driftudgifter, f.eks. udgifter til vedligehold,  

 energi og renhold samt de bygningsbetingede virksomhedsudgifter over en  

 årrække er afhængige af bygningsudformningen og ofte vil  

 overstige byggeudgiften.
Med bestemmelsen i stk. 2 bliver dette samspil mellem  

 anlægs- og driftsudgift   totaløkonomi   nu obligatorisk for  

 bygherren at vurdere.
Formålet er at få det bedst mulige forhold  

 mellem de to arter udgifter frem.
Samspillet består i at vurdere dels byggeudgifterne,  

 dels de deraf afledte driftudgifter over en årrække og så  

 beregne det optimale forhold mellem udgifterne.
I vurderingen må  

 også indgå risici, f.eks. for byggeskader, (se nærmere § 5,  

 stk. 1, nr. 5).
 Den totaløkonomiske vurdering må dog ikke  

 føre til, at der slækkes på kravet om god kvalitet.  

 Bygherren bør således ikke acceptere byggeri med øget  

 risiko for svigt eller skader med den begrundelse, at f.eks. materialer  

 ganske vist er dårlige, men at de er særlig billige   "gode  

 til prisen". Argumentet om, at dårlig kvalitet kan kompenseres ved  

 forstærket drift, bør ikke anerkendes, bl.a. fordi erfaringerne  

 viser, at bygningsejere kan være tilbøjelige til at spare  

 på driftudgifterne.
I bestemmelsen foreskrives ikke noget bestemt omfang eller  

 resultat af totaløkonomiske vurderinger eller nogen bestemt  

 fremgangsmåde.
Indsatsen må afpasses efter byggeriets  

 størrelse og art.
I f.eks. små byfornyelsessager er det  

 begrænset, hvad der kan forlanges.
Det væsentlige er, at  

 bygherren på den eller den anden måde gennemfører  

 totaløkonomiske tankegange.
For støttede byggerier efter lov om almene boliger  

 samt støttede private andelsboliger m.v. er der allerede  

 indført krav  om totaløkonomiske vurderinger.
Til brug for  

 bygherre og tilsagnsgiver som et muligt grundlag for den  

 totaløkonomiske vurdering er udarbejdet en beregningsmodel for  

 boligbyggeri ("trambolinmodellen"). Andre bygherrer kan benytte det  

 i øvrigt foreliggende tekniske stof om emnet og kan i  

 rådgiverfirmaer få bistand til beregninger og vurderinger.
 § 3, stk. 1. Bygherren skal sikre, at det  

 færdige byggeri opnår en byggeteknisk kvalitet som fastlagt efter  

 § 2, således at svigt i byggeriet modvirkes.
Bygherren og byggeteknisk kvalitet § 3 og de efterfølgende regler i  

 bekendtgørelsen drejer sig som nævnt alene om den byggetekniske  

 kvalitet, især materialers, kontruktioners og installationers  

 holdbarhed og opfyldelse af nærmere fastsatte krav og i det hele evnen  

 til i aftalt eller forudsat omfang at modstå de påvirkninger, de  

 bliver udsat for.
 Sikringen er altså den indsats, der skal betrygge,  

 at egenskaberne findes i den færdige bygning.
§ 3, stk. 1 udtrykker at det er bygherren, der er  

 ansvarlig for det færdige byggeri og for byggeprocessens overordnede  

 tilrettelæggelse.
Det er derfor efter bestemmelsen bygherren, der skal  

 sørge for, at byggeriet bliver kvalitetssikret.
Forestås  

 byggeriet af en forretningsfører eller bygherrerådgiveren, er  

 det i praksis normalt denne, der har bygherrens opgave.
Da bygherren  

 (forretningsføreren eller bygherrerådgiveren) normalt ikke  

 står for de tekniske detaljer i byggeriet, må forpligtelsen i  

 vidt omfang opfyldes ved, at kravet om kvalitetssikring føres videre  

 til bygherrens rådgivere og de valgte entreprenører.
 Bygherrens pligt til at sørge for  

 kvalitetssikringen understreges i byggeri under Byggeskadefondene ved, at  

 fondene ikke selv skal føre kontrol med byggeriets  

 udførelse.
 Bygherrens opgaver omtales nærmere i § 4 og i  

 bekendtgørelsens kapitler 4 og 5.
§ 3, stk. 2, 1. pkt.
Rådgivere og  

 entreprenører skal hver for sig kvalitetssikre deres byggetekniske  

 ydelser i overensstemmelse med god kvalitetssikringsskik og herunder i  

 fornødent omfang udnytte de hjælpemidler, der til enhver tid  

 findes som alment teknisk fælleseje.
En central regel § 3, stk. 2 er den centrale regel om rådgiveres og  

 entreprenørers kvalitetssikring af deres ydelser.
 Rådgivernes og entreprenørernes  

 kvalitetssikring sker på grundlag af bygherrens krav herom.
Rådgivernes sikring Rådgiverne må sætte ind på to  

 felter: Dels i valget af løsninger, dels med en intern kontrol af det  

 udarbejdede materiale.
Valget af løsninger er et spørgsmål om  

 projekteringspraksis og dermed ikke blot om kvalitetssikring.
Det er et  

 væsentligt led i at undgå svigt, at der vælges  

 løsninger, som er så lidt risikobehæftede som muligt og  

 som udnytter mulighederne for at skabe holdbart byggeri.
Rådgivernes sikring af deres ydelser drejer sig om  

 at systematisere og udnytte fremgangsmåder, som i et vist omfang  

 allerede i mange år har været anvendt i rådgivende  

 virksomheder.
Dette sker i form af projektgranskning som også omhandlet  

 i § 3, se nedenfor.
Entreprenørernes sikring Entreprenørernes interne kvalitetssikring skal  

 modvirke svigt i de bygningsdele, som entreprenørerne står  

 for.
Hvad angår arbejdstegninger og eventuelt  

 projektmateriale, som entreprenøren udarbejder, skal der  

 kvalitetssikres efter samme retningslinier som gælder for  

 rådgivere.
Ligeså hvis entreprenøren selv vælger  

 materialer eller andre løsninger.
 Ved arbejdsudførelsen har entreprenøren  

 metodefrihed med hensyn til kvalitetssikringen, men det er givet, at  

 bestræbelserne især må samle sig om følgende  

 forhold:
 ·  

 	Opgavefordeling, dvs. hvem er overfor virksomheden ansvarlig for  

 sikringen af den konkrete opgave.
 ·  

 	Fastlæggelse af kommunikationsliner mellem dem, der er ansvarlige  

 for sikringen, og bygherrens byggeledelse og fagtilsyn.
 ·  

 	Styring af dokumenter, herunder arkivering og rettelse og kassering af  

 tegninger.
 ·  

 	Informationsmøder for operatørerne, dvs. arbejderne  

 på byggepladsen.
 ·  

 	Instruktion af operatører om nye eller vanskelige arbejdsgange.  

 Erfaringer viser, at manglende anvisninger til operatørerne ofte er en  

 årsag til svigt og skader.
 ·  

 	Modtagekontrol og dokumentation vedrørende leverancer.
 ·  

 	Slutkontrol, der ofte udføres af entreprenørens  

 konduktør og projektleder.
 Desuden skal entreprenøren gennemføre  

 procesgranskning som også omhandlet i § 3, se nedenfor.
 Entreprenørerne må sørge for, at deres  

 underentreprenører sikrer kvaliteten af deres ydelser.
§ 3, stk. 2, 2. pkt.
Rådgivere skal inden  

 afgivelse af deres projektdel have gennemført projektgranskning, og  

 entreprenører skal inden projektgennemgang have gennemført  

 procesgranskning.
Granskning Projekt- og procesgranskning har vist sig som meget  

 nyttige led i kvalitetssikringen og er derfor gjort obligatoriske i  

 bekendtgørelsen.
I korthed sagt består granskningen i, at hver  

 rådgiver   herunder entreprenører  og leverandører med  

 projekteringsopgaver   og entreprenør ved egen eller udefra kommende  

 hjælp gennemgår sit materiale med henblik på at opdage og  

 rette fejl, ufuldstændigheder, undladelser, manglende sammenhæng,  

 uhensigtsmæssige valg af løsninger eller at afdække  

 særlige risici.
Projekterende skal således f.eks. gennemgå  

 tegninger samt beskrivelser, og entreprenører skal f.eks.  

 gennemgå udførelses- og arbejdsplaner med henblik på, om  

 arbejdsgangene fører til de tilsigtede resultater.
Denne indsats er af  

 afgørende betydning i entreprenørens kvalitetssikring.  

 Kontrollen kan planlægges og siden dokumenteres ved hjælp af  

 checklister, procesdiagrammer og kontrolkort, og der kan fastlægges  

 kontrolniveauer og kontrolfrekvenser.
Ved delt rådgivning kan der være behov for, at  

 granskningen sker under eet eller koordineres.
Dette må i givet fald  

 gennemføres ved aftale.
 Der er ikke indarbejdet en fast praksis for, hvorledes  

 granskning kan gennemføres, men der kan henvises til PAR s og FRI s  

 anvisninger.
Granskningen kan ikke erstatte indsatsen med at  

sætte kvaliteten ordentligt.
Man kan ikke kontrollere  

 kvalitet ind i et byggeri.
En intern opgave Granskningen hører med til de enkelte parters  

 interne kvalitetssikring, og bygherren skal ikke medvirke eller kontrollere.  

 Granskningen nævnes derfor i § 3 og ikke i kap. 4 og 5, der  

 vedrører bygherrens indsats. (Se dog § 3, stk. 5). Men bygherren kan  

 igennem parternes dokumentation af deres færdige ydelser få  

 indtryk af granskningens lødighed, jf. § 12 om kontrolplaner og  

 bemærkningerne til § 10 om dokumentation af projekteringsydelser.
 § 3, stk. 3. God kvalitetssikringsskik omfatter en  

 fagmæssig og omhyggelig brug af den byggetekniske og organisatoriske  

 viden, der på tidspunktet for en ydelse findes i fagkredse om sikring  

 af ydelsens kvalitet.
God kvalitets- sikringsskik Stk. 3 handler om god kvalitetssikringsskik og er et kort  

 udtryk for, hvad der kan forlanges af rådgivere og  

 entreprenører.
 God kvalitetssikringsskik er et sæt ofte uskrevne  

 sædvaner, som er alment anerkendte, og som skabes og udvikles i  

 samvirket mellem myndigheder, bygherrer, rådgivere og  

 entreprenører.
 Sædvanerne er retligt bindende, uanset om den  

 enkelte bygherre, rådgiver eller entreprenør er enig i  

 sædvanernes indhold eller ej.
Sædvaner vil ofte være uskarpe, og dette kan  

 bevirke, at der kan opstå uenighed om, hvor de retligt bindende  

 grænser for god skik går.
I sidste instans kan der bliver tale om  

 et spørgsmål, der må afgøres i mulige retstvister  

 om svigt i et byggeri.
Retspraksis er således med til at  

 fastlægge god skik.
 Alment teknisk fælleseje som nævnt i  

 bestemmelsen er et sæt hjælpemidler indenfor god  

 kvalitetssikringsskik og omfatter summen af praktiske erfaringer,  

 faglitteratur, undersøgelsesteknikker og rutiner på de enkelte  

 tekniske områder.
Med til alment teknisk fælleseje som nævnt i  

 stk. 2 hører BYG ERFA-bladene og erfaringsformidlingen fra  

 Byggeskadefondene om 1- og 5-års eftersyn og byggeskadesager.
Se bl.a.  

 fondenes hjemmesider.
 God kvalitetssikringsskik må vurderes fra fag til  

 fag og har således et forskelligt indhold for f.eks. en arkitekt og en  

 murermester.
Bestemmelsen taler også om organisatorisk viden.  

 Hermed hentydes til det forhold, at svigtende kvalitet sjældent beror  

 på manglende teknisk viden i fagkredse, men mere på at få  

 den eksisterende viden anvendt.
Ledelse, information og organisering af  

 arbejdet er derfor vigtige led i kvalitetssikringen.
Hvis en rådgiver eller entreprenør handler  

 professionelt omhyggeligt i overensstemmelse med den viden om  

 kvalitetssikring, som er alment kendt i fagkredse på  

 ydelsestidspunktet, og i øvrigt efterlever bekendtgørelse og  

 vejledning, er  forpligtelsen til at sikre kvaliteten af den  

 pågældende ydelse opfyldt.
God kvalitetssikringsskik er  

 således fulgt.
 § 3, stk. 4. Hovedvægten i kvalitetssikring skal  

 lægges på forhold, der erfaringsmæssigt er behæftet  

 med størst risiko for svigt.
Risikobehæftede forhold Indsatsen for kvalitetssikring bør især  

 rettes mod risikobehæftede forhold, som fx fugt og  

 skimmelsvampevækst.
Dette er udtrykt som et almindeligt ønske  

 fra byggeriets parter og kan medvirke til at begrænse kontrolarbejdet  

 og dermed papirgangen.
 Ved risikobehæftede forhold forstås, at  

 materialer, konstruktioner, udformninger, og sammenføjninger af  

 materialer ikke giver den styrke, holdbarhed og levetid, der er normalt kan  

 forventes, og at der som følge heraf forekommer væsentlige svigt  

 med betydelige følgevirkninger eller konstateres en ikke  

 fjerntliggende fare herfor.
Hvad er normalt? Hvad der er "normalt", kan udledes af god  

 byggeskik eller offentlige forskrifter, især bygningsreglementerne,  

 DS-normer, SBI-anvisninger, BYG-ERFA blade eller Byggeskadefondenes  

 erfaringer.
 Er der særlige forhold i byggeriet (vindbelastning,  

 jordbundsforhold, særlig brug), skal der tillige tages hensyn  

 hertil.
Håndtering af risiko Også tilsyns- og kontrolindsatsen under byggeriets  

 gennemførelse bør især rettes mod risikobehæftede  

 forhold.
Dette gælder således bygherrens udbudskontrolplan som  

 omhandlet i § 12. Denne plan bør rettes mod særlige  

 kontrolområder, nemlig de konkrete risikoområder, der er fundet  

 under projekteringen.
Udformninger og udførelser, der på  

 forhånd bedømmes til at indeholde en risiko for svigt, kan blive  

 mindre risikobehæftede ved omhyggelig tilsynsindsats fra fagtilsyn  

 eller entreprenør.
Men en sådan indsats kan selvfølgelig  

 ikke hjælpe på f.eks. materialer, der i sig selv har ringe  

 holdbarhed og kort levetid.
Indkredsning af risikobehæftede forhold er  

 først og fremmest et anliggende for de projekterende parter.
I  

 støttet boligbyggeri skal afgives en særlig erklæring  

 herom, se § 5, stk. 1, nr. 5.
 § 3, stk. 5. Bygherren skal ikke kontrollere indsatsen  

 efter stk. 2. I tilfælde, hvor der foreligger et særligt behov  

 for at sikre byggeriet mod svigt, kan bygherren i rådgiveraftaler og  

 ved udbud stille specielle krav om kvalitetssikring udover, hvad der er  

 angivet i denne bekendtgørelse.
Enhver sikrer selv Synspunktet i bekendtgørelsen er, at den enkelte  

 delproduktion og hertil hørende kvalitetssikring hører  

 tæt sammen.
En ydelse skal i princippet uprøvet kunne  

 lægges til grund af efterfølgende led i byggeriet.
Det er dog en  

 selvfølge, at en part, der opdager fejl i andres ydelser, gør  

 opmærksom herpå.
Kontrol fra andre parters side kan give meromkostninger og  

 give uklare ansvarsforhold.
Hver part skal derfor kvalitetssikre sin egen  

 ydelse, og det er i stk. 5 udtrykkelig fastslået, at bygherren ikke  

 skal kontrollere parternes interne kvalitetssikring.
Bygherren behøver  

 ikke bedømme rådgiveres og entreprenørers  

 kvalitetssikringshåndbøger.
Sådanne håndbøger  

 må betragtes som interne styringsinstrumenter i virksomhederne.
 Det anførte berører ikke kontrollen med  

 leverancer som nævnt under § 2, stk. 1, og ej heller bygherrens  

 tilrettelæggelse af tilsynet og kontrollen med byggearbejdernes  

 udførelse, se under §§ 11 og 12.
 Bygherren må påtale, hvis han konstaterer, at  

 bestemmelserne og aftalerne om parternes kvalitetssikring  

 tilsidesættes, men bygherren har ingen pligt til at holde øje  

 hermed.
Særlige krav om sikring Bygherrerne kan som nævnt i bekendtgørelsens  

 stk. 5 stille særlige krav om rådgiveres og entreprenørers  

 kvalitetssikring.
Dette betyder, at der stilles videregående krav end  

 angivet i bekendtgørelsen, f.eks. om, at virksomhedernes interne  

 sikringsindsats skal opfylde visse nærmere krav eller om, at sikringen  

 skal gennemføres på bestemte måder.
Eller der kan  

 foreligge tekniske grunde til særlig omhu med entreprenørernes  

 ydelser.
I almindeligt byggeri vil der normalt ikke være  

 behov for at stille særlige krav om sikring.
Der skal være tale  

 om byggerier til specielle formål.
 Stilles sådanne videregående krav til bydende  

 entreprenører, må de fremgå af udbudsmaterialet,  

 således at alle bydende skal opfylde dem.
 § 4. Bygherren skal nærmere gå frem  

 som angivet i kapitlerne 4 og 5 og skal herunder stille de fornødne  

 krav til sine rådgivere og entreprenører.
Opgavefordelingen mellem bygherre og andre parter Det er bygherren, der er forpligtet efter  

 bekendtgørelsen.
Dette var også tilfældet i  

 1986-cirkulæret, men som tidligere nævnt lægges der med  

 bekendtgørelsen øget vægt på bygherrerollen.  

 Bygherren har ansvaret for, at der vælges rette kvalitet, og bygherren  

 skal i sine aftaler med sine rådgivere og entreprenører  

 sørge for at forpligte disse til at leve op til  

 bekendtgørelsens regler om kvalitetssikring.
Rådgivere kan yde bistand lige fra  

 programoplæg til byggeriets afslutning.
Arkitekter og ingeniører  

 har ydelsesbeskrivelser, der nærmere beskriver opgaverne.
Bygherren skal i aftalerne med rådgivere og i  

 udbudsmaterialet for entreprenører angive, at disse parter er  

 forpligtet til at overholde bekendtgørelsens § 3, stk. 2-4 samt §§ 5-8  

 (dog ikke § 5, stk. 1, nr. 6) i det omfang, de har opgaver som angivet i  

 disse bestemmelser.
Desuden skal rådgivere og entreprenører  

 overholde, hvad bygherren i udbudsmateriale og aftaler med dem har fastsat i  

 medfør af § 3, stk. 5 og §§  10-12.
 Det er rådgivernes og entreprenørernes pligt  

 at gennemføre de tekniske sider af kvalitetssikringen som angivet i  

 bekendtgørelsen.
Bristende sikring og sanktioner Videreførelsen af opgaver til rådgivere og  

 entreprenører indebærer, at brist i disse parters  

 kvalitetssikring ikke kan gøres gældende mod bygherren som  

 overtrædelse af bekendtgørelsen, hvis bygherren i sine aftaler  

 med andre parter har præciseret deres pligt at kvalitetssikre deres  

 ydelser.
Forekommende brist i kvalitetssikringen bliver herefter et  

 spørgsmål om eventuel misligholdelse af rådgiver- eller  

 entrepriseaftaler.
Normalt vil sådanne tilfælde komme frem i  

 forbindelse med svigt i byggeriet, og der kan her være en formodning  

 for et fejl- eller mangelansvar som nævnt i kapitlet om ansvar.
Uafhængigt af bekendtgørelsen har  

 rådgivere og entreprenører en professionel pligt til at levere  

 kontraktmæssig ydelse og til at følge god byggeskik, herunder  

 til at anvende fremgangsmåder, der kan betegnes som alment teknisk  

 fælleseje.
Der er en glidende overgang eller overlapning fra  

 bekendtgørelsens regler til den almindelige pligt til at iagttage god  

 byggeskik.
Hvis bygherren ikke har opfyldt sine pligter efter  

 bekendtgørelsen, må følgerne ved statsbyggeri bero  

 på reglerne om tjenstligt ansvar.
Ved statsstøttet byggeri kan  

 der blive tale om bristende forudsætninger for statsstøtten  

 eller om at benytte reglerne om ansvar for bestyrelser.
 Ved byggeri omfattet af byggeskadefondene kan en  

 følge af bygherrens adfærd blive manglende dækning af  

 byggeskade, hvis der er den fornødne sammenhæng mellem skaden og  

 den manglende kvalitetssikring.
§ 5. Det skal sikres, at 1. der, forinden forslagsstillelse og projektering  

 påbegyndes, foreligger byggeprogram og beskrivelse af  

 rådgiverydelser.
Program og rådgiverydelser Bestemmelsen følger op på reglen i § 2, stk.  

 1, hvorefter bygherren skal sætte kraftigt ind allerede fra  

 byggeplanernes tidlige faser.
Der findes vejledende regler for arkitekternes og  

 ingeniørernes ydelser, som kan lægges til grund.
Men det  

 må selvfølgelige konkret beskrives, hvad rådgiverydelserne  

 i det enkelte byggeri går ud på: Art, omfang, afgrænsning  

 til andre ydelser og tidsplan.
 Som led i programmeringen kan der gennemføres  

 prøveopstillinger, der f.eks. belyser byggeriets højde,  

 udstrækning eller lokaleudformning.
§ 5. Det skal sikres, at 2. der er overensstemmelse mellem programkrav og  

 byggeriets anlægs- og driftsøkonomi.
Realistisk økonomi Bestemmelsen følger op på reglen i § 2, stk.  

 1, hvorefter anlægs- og driftøkonomien skal være  

 realistisk.
Bestemmelsen sigter ikke mindst på at modvirke de budget-  

 og bevillingsoverskridelser, der ofte giver problemer i byggesager.
§ 5. Det skal sikres, at 3. der, forinden en ydelse i form af arbejder eller  

 leverancer til byggeriet påbegyndes, foreligger tegninger, beskrivelser  

 og arbejdsplaner, der klart fastlægger ydelsen, herunder  

 nødvendige statiske beregninger og afgrænsningen til andre  

 ydelser.
Projektmateriale Udbudsgrundlaget i mange byggesager er mangelfuldt, fordi  

 bygherrens projektmateriale er ufuldkomment.
Dette giver usikkerhed om den  

 kvalitet, der ønskes, og om byggeprocessens gang, ligesom manglerne  

 skaber rum for krav om merbetaling og deraf følgende  

 konfliktmuligheder.
Også grænsefladestyringen mellem  

 entrepriserne bliver usikker.
Bestemmelsen skal modvirke den udbredte tendens til for  

 dårligt projektmateriale.
I henhold til bestemmelsen bør der  

 altid foreligge et projektmateriale, før en ydelse går i gang,  

 dvs. også hvis en entreprenør eller leverandør selv er  

 projekterende.
Der er i byggelovgivningen krav om, at ansøgninger  

 om byggetilladelse skal indeholde enhver oplysning af betydning for sagens  

 behandling, hvilket bl.a. kan være statiske beregninger.
Det er  

 indtrykket, at ansøgninger om byggetilladelse ikke altid  

 vedlægges de nødvendige statiske beregninger.
For at understrege  

 vigtigheden af, at statiske beregninger, især beregninger af stabilitet  

 og forankringer, er meget nødvendige, når svigt og skader i  

 byggeriet skal undgås, gøres nu opmærksom på de  

 statiske beregninger direkte i bestemmelsen.
En lignende regel er optaget i  

 reglerne for støttet boligbyggeri (§ 33 i bekendtgørelse nr.  

 274 af 14.4.2000).
Afgrænsningen mellem ydelserne er væsentlig,  

 både i projekterings- og udførelsesleddet.
Afgrænsningen  

 drejer sig både om, at ydelserne er indbyrdes defineret, og om, at de  

 passer sammen, således at byggeriet som helhed er i orden.
 Bestemmelsen er beslægtet med § 6 i Bygge- og  

 Boligstyrelsens cirkulære af 10.10.1991 om pris og tid på bygge-  

 og anlægsarbejde m.v., der lyder:
"Udbudsmaterialet skal være entydigt og  

 således udformet, at der er klarhed over ydelsens omfang og indhold.  

 Udbydes byggearbejder på grundlag af bygherrens hovedprojekt, må  

 udbudsmaterialet indeholde en fuldstændig beskrivelse af de ydelser,  

 der skal gives tilbud på.
Som vejledning for projektmateriale til et  

 fuldstændigt arbejdsgrundlag henvises til bilag 2." Det nævnte bilag 2 er en liste over  

 fuldstændigt arbejdsgrundlag, dvs. detaljeret hovedprojekt før  

 byggeriets påbegyndelse.
Denne liste er alene vejledende.
Et detaljeret  

 hovedprojekt er næppe længere det mest anvendte udbudsgrundlag.  

 Udviklingen i byggevareindustrien og i udformningen af funktionskrav, jf.  

 nedenfor, gør det muligt at udforme ikke-detaljerede, men  

 tilstrækkelig præcise udbudsgrundlag til brug ved udbud  

 både i fagentreprise, hovedentreprise og totalentreprise eller i andre  

 former, hvor det ofte er et led i entreprisen at tage sig af  

 detailfastlæggelsen af materialer og udførelser, f.eks. på  

 grundlag af standardløsninger.
§ 5, stk. 1, nr. 3, vedrører i modsætning til  

 § 6 i pris og tidcirkulæret ikke udbudsforholdene.
I bestemmelsen  

 anføres alene, at en ydelse skal være klart fastlagt,  

før den påbegyndes, - hvad enten det er bygherren,  

 rådgiverne eller entreprenørerne, der fastlægger  

 ydelsen.
§ 5. Det skal sikres, at 4. funktionskrav, i det omfang projektmaterialet  

 udtrykker sådanne, er beskrevet således, at de, inden de  

 pågældende ydelser påbegyndes, giver vejledning om  

 ydelsernes udførelse og færdige fremtræden.
Funktionskrav Funktionskrav er beskrivelser i udbudsmaterialet, der  

 udtrykker, hvad en ydelse skal kunne, men derimod ikke, hvorledes ydelsen  

 skal udformes eller udføres.
Funktionskrav giver  

 entreprenørerne stor frihed til at bestemme, hvorledes kravet til den  

 pågældende kvalitet i det færdige byggeri skal realiseres,  

 men funktionskravene er i praksis ofte upræcise.
Dette betyder, at de  

 kan give usikkerhed om ydelsernes art og omfang, især for de  

 udførende.
Man kan ikke via funktionskrav undgå ansvar for  

 konkrete byggetekniske løsninger, men det kan bevismæssigt  

 være vanskeligt at knytte ansvar til fejl og mangler, der kan bunde i  

 funktionskravene.
 Funktionskrav benyttes i vidt omfang i byggeprocessen, og  

 bestemmelsen har derfor til formål at tilskynde til, at sådanne  

 krav giver fornøden vejledning om ydelsernes udførelse og  

 færdige fremtræden.
Bestemmelsen kan efterleves ved omhu og eftertanke hos  

 dem, der udformer kravene, f.eks. ved at udbygge dem ved henvisning til god  

 udførelse eller ved anvisninger på, hvorledes de kan omformes  

 til løsninger i det færdige byggeri.
Bl.a. skal der være  

 den fornødne sammenhæng på materialesiden.
Eksempelvis kan  

 et undertagsprodukt ikke betragtes isoleret, men må ses i en samlet  

 tagløsning.
Hvor det objektivt er umuligt at funktionsbeskrive med  

 tilstrækkelig tydelighed, kan der evt. angives "et bestemt  

 fabrikat eller dermed ligestillet". Man skal være opmærksom  

 på, at sådanne formuleringer ikke må kunne virke  

 konkurrenceforvridende, hverken indenfor eller udenfor EU-udbudsdirektivernes  

 område.
§ 5. Det skal sikres, at 5. byggeriets projekterende parter i byggeri under  

 Byggeskadefonden for nybyggeri afgiver erklæring om  

 risikobehæftede forhold i byggeriet i det omfang, dette er angivet i  

 bilag 1 til bekendtgørelsen.
Erklæring om risiko Byggeskadefonden for nybyggeris mange erfaringer om  

 byggeskader er med bestemmelsen omformet til et værktøj, der  

 skal hindre, at disse byggeskader optræder i byggeriet i fremtiden.
På baggrund af fondens erfaringer er indkredset et  

 antal byggetekniske forhold, som optræder i byggeri under fonden, og  

 som ofte giver sandsynlighed for svigt og skader.
Meningen med bestemmelsen  

 er, at de parter i byggeriet, der projekterer eller står for  

 materialevalg   rådgivere, leverandører eller  

 entreprenører   i højere grad skal rette deres  

 opmærksomhed på risikobehæftede forhold og vurdere, om  

 deres ydelser indebærer  "større risiko" for svigt  

 eller skader, samt afgive en erklæring herom.
Formularen til  

 erklæringen og en tilknyttet vejledning giver nærmere besked om  

 erklæringens afgivelse og betydning samt om begreberne  

 "risikobehæftede forhold" og "større  

 risiko".
 Krav om god byggeteknisk kvalitet skal overholdes.
 I offentligt støttet byggeri forstås ved god  

 byggeteknisk kvalitet at konstruktioner er uden større risiko og har  

 en beregnet brugstid, der mindst svarer til referencebrugstiden.
 Projekterende, udførende og leverandører kan  

 pådrage sig et ansvar ved at vælge konstruktioner med  

 større risiko uden erklæring godkendt af bygherren.
De projekterende vil formentlig typisk afgive  

 erklæringen på grundlag af deres forslags- eller  

 projektgranskning, men erklæringen gælder uafhængig af  

 granskningen.
I det omfang projektering eller materialevalg hører med  

 til en entreprise, er det entreprenøren, der skal afgive  

 erklæringen.
De projekterende skal som led i god byggeskik også  

 pege på andre mulige risikobehæftede forhold end dem, som  

 erklæringen omfatter.
Erklæringen ændrer ikke på  

 rådgiveransvaret, men kan stille bygherren og Byggeskadefonden  

 bevismæssigt bedre i ansvarsopgør.
Erklæringen afgives til  

 bygherren, og det er bygherrens og Byggeskadefondens sag at anvende  

 erklæringen i mulige ansvarsopgør.
Bygherren skal tillige, som  

 angivet i § 5, stk. 2, lade erklæring og eventuelt tilknyttede  

 redegørelser indgå i udbudsmaterialet.
 Der kan nærmere henvises til Vejledning til  

 erklæring om risikobehæftede forhold i offentligt støttet  

 boligbyggeri og til Byggeskadefondens hjemmeside.
§ 5. Det skal sikres, at 6. der er rimelig tid til  

 planlægning, projektering, udbud og udførelse, jf. herunder for  

 entreprisers vedkommende mindstefristerne i § 7 i cirkulæret af  

 10.10.1991 om pris og tid på bygge- og anlægsarbejder  

 m.v.
Rimelige tidsfrister Bestemmelsen skal modvirke de mange beklagelser over de  

 for korte frister i byggeriets faser lige fra planlægning til  

 udførelse.
De korte frister kan føre til forhastet arbejde og  

 dermed til sandsynlighed for svigt i byggeriet, eller de kan føre til  

 mere eller mindre berettigede krav om fristforlængelser og dermed til  

 tvister herom.
De mindstefrister, der er angivet i pris og  

 tidcirkulærets § 7 (medtaget som note i bekendtgørelsen), drejer  

 sig om visse af fristerne i byggeprocessen.
Men det er vigtigt, at der er  

 rimelig tid til alle faser i planlægningen og udførelsen.
De for korte frister optræder tit i byggeprocessens  

 senere faser (projektering og udførelse) og kan skyldes, at bygherren  

 mere eller mindre selvforskyldt har brugt for megen tid på de tidligere  

 faser, f.eks. fordi de oprindelige byggeplaner har vist sig at være  

 urealistiske.
Bygherren kan også være under pres fra byggeriets  

 kommende brugere for at få byggeriet færdigt.
Bygherren kan  

 modvirke sådanne problemer ved at fastsætte og stå fast  

 på rimelige frister og ved at gennemføre sine opgaver så  

 omhyggeligt, at der ikke bliver tilskyndelser til at sammenpresse fristerne i  

 byggeprocessens senere faser.
 I modsætning til de øvrige bestemmelser i § 5  

 skal bygherren selv sørge for at overholde nr. 6-reglen og kan ikke  

 pålægge rådgivere og entreprenører at  

 gennemføre det fornødne.
§ 5. Det skal sikres, at 7. der i projektmateriale anvendes alment anerkendte  

 tegnings- og beskrivelsesprincipper.
Fordele ved fælles principper En af hindringerne for kvalitetssikring er  

 misforståelser, forvanskninger og uklarheder i byggeriets  

 kommunikationslinier, der ofte strækker sig over mange led   fra  

 bygherren over projekterende og byggeledere til entreprenører og disse  

 formænd og til de enkelte operatører.
Mange fejl i byggeriet  

 skyldes svigtende kommunikation.
Et hjælpemiddel til at bedre på  

 disse forhold er brugen af alment anerkendte principper for udformning af  

 tegninger og beskrivelser, herunder anvendelse af entydige symboler og  

 ensartet tekstmæssig udformning.
Udviklingen er også præget af, at byggeriets  

 kommunikation i højere grad bliver gennemført ved hjælp  

 af elektronisk databehandling - herunder CIS-CAD-strukturen.
Denne udvikling  

 øger behovet for almene, fælles principper for udveksling af  

 information.
Bekendtgørelsen slår mere udtrykkeligt end  

 1986-cirkulæret fast, at alment anerkendte tegnings- og  

 beskrivelsesprincipper skal anvendes.
Dette gælder også ved  

 rettelse af tegninger.
Bestemmelsen forpligter også projekterende  

 entreprenører og leverandører.
 Der kan især henvises til det foreliggende  

 BPS-materiale og CIS- CAD-materiale.
 Stk. 2. Kopi af de erklæringer om  

 risikobehæftede forhold samt eventuelle vedlagte redegørelser,  

 jf. stk. 1, nr. 5, som er afgivet før udbudet, skal indgå i  

 udbudsmaterialet.
Risikoerklæring med i udbudet Med bestemmelsen sikres det, at entreprenørerne  

 allerede inden afgivelse af tilbud bliver gjort opmærksomme på  

 eventuelle risikobehæftede forhold, som ikke er kommet frem ved  

 projektgennemgangen, jf. § 10.
§ 6, 1. punktum.
Det skal, bl.a. ved brug af  

 erfaringer og gennemprøvede enkeltdele, sikres, at bygningsdele,  

 konstruktioner og materialer vælges eller udformes med henblik på  

 at opnå den fastlagte kvalitet.
Gennemprøvede enkeltdele Med "gennemprøvede enkeltdele" sigtes der  

 især på brug af standardløsninger, men bestemmelsen  

 indskrænker ikke den generelle projekteringsfrihed.  

 Standardløsninger vil normalt fremkomme fra byggematerialeindustrien  

 og har i sig selv erfaringsmæssigt kun få svigt.
Dette  

 hænger formentlig sammen med at standardløsninger i form af  

 leverancer fra byggematerialeindustrien er undergivet den faste industris  

 former for kvalitetssikring (som falder udenfor kvalitetssikringen af selve  

 byggeriet). Der kan også være tale om gennemprøvede  

 konstruktioner eller samlinger.
§ 6, 2. punktum.
Relevante egenskaber skal kunne  

 genfindes efter indbygningen.
Særlig skal udformning og valg sigte  

 på, at 1. svigt i byggeriet undgås, 2. bygninger kan drives, herunder holdes vedlige, på  

 en rationel og økonomisk måde, 3. bygninger kan efterses, og bygningsdele udskiftes  

 lettest muligt Væsentlige egenskaber Formålet med bestemmelsen er at sikre, at relevante  

 materialeegenskaber kan genfindes efter materialernes indbygning i byggeriet.  

 Materialerne skal altså kunne fundere som tilsigtet ved udbudet.  

 Egenskaber må ikke gå tabt ved forkert brug af materialer eller  

 ved uhensigtsmæssig sammenbygning.
Ud over de tre nævnte forhold skal der  

 selvfølgelig vælges under hensyntagen til form- og  

 funktionskvalitet.
Der kan ikke angives nogen fast prioritering mellem de  

 forskellige kvalitetskrav og ej heller mellem de hensyn, der angives i § 6.  

 Bygherren må gå ud fra en helhedsvurdering.
Det er bygherrens opgave at stille og få opfyldt de  

 krav til funktionsevne og levetid, der svarer til det fastlagte  

 kvalitetsniveau i det pågældende byggeri.
Der findes på  

 mange områder endnu ikke præcise deklarationer af funktionsevne  

 og levetid, og bygherren må da gå ud fra erfaringer og  

 sædvanlige forudsætninger.
I praksis vil bygherren ofte overlade  

 udformning af kravene og valget af løsninger til rådgiverne  

 eller entreprenørerne, og disse er da overfor bygherren ansvarlige for  

 udformning og løsninger.
 Med levetid forstås produkters forventede  

 holdbarhedstid ved tilsigtet brug og normal pasning og vedligehold.
 Rådgivere og entreprenører må  

 underrette bygherren, hvis de påtænker at foreslå eller  

 anvende produkter og metoder, der ikke er gængse og anerkendt  

 problemfrie til den tilsigtede brug, eller hvis de er usikre på  

 produkters og metoders egenskaber.
Erfaringerne fra Byggeskadefonden for nybyggeri viser, at  

 det ofte kommer bag på bygningsejere, hvor korte levetider visse  

 bygningsdele eller konstruktionsdele har.
Det kan f.eks. være  

 karnapper, vinduer og yderdøre af lav kvalitet.
Oplagring på byggepladsen Svigt i byggeriet skyldes ofte, at materialer ligger for  

 dårligt afskærmet på byggepladsen, således at de  

 udsættes for vind og vejr, især fugt.
 Omhyggelig oplagring er derfor en væsentlig opgave,  

 som påhviler entreprenører og materialeleverandører.
Information og dokumentation Det er hensigtsmæssigt at benytte produkter, hvorom  

 der gives præcis og udtømmende information, hvad angår  

 produktegenskaber.
Sådan information foreligger for CE-mærkede  

 byggevarer i form af producentens EF-overensstemmelseserklæring eller  

 for særlige byggevarer en EF-typeattest.
Garantier Undertiden tilbyder leverandører garantier, der  

 indebærer en videregående hæftelse, end ansvarsreglerne  

 tilsigter.
Sådanne garantier bør tage sigte på bestemte  

 egenskaber ved produktet, være præcist afgrænset, og det  

 bør være angivet, hvilket tidsrum de gælder for.
Brug af garantier Bygherren kan vælge produkter, der ydes garanti for.  

 Det er en forudsætning, at produkterne er konkurrencedygtige hvad  

 angår pris og kvalitet, at de garanterede egenskaber er relevante for  

 byggeriet, og at det må antages, at leverandøren kan opfylde  

 garantien, hvis den bliver aktuel.
Eventuelt kan garantien søges  

 dækket af forsikring.
 § 7. Der skal samtidig med byggeriets aflevering  

 foreligge vejledninger og anvisninger på drift, eftersyn og vedligehold  

 af bygningsdele og installationer.
Bygningsdrift Med § 7 sikres det, at grundlaget for bygningsdriften  

 foreligger ved byggeriets aflevering.
Dette hensyn betrygges yderligere ved  

 bestemmelsen i § 12, stk. 3, hvorefter dokumentationen ifølge  

 kontrolplanen skal have en sådan form, at den i relevant omfang kan  

 indgå i udarbejdelsen af driftplanen.
 § 8. Ændringer i kvalitetskrav skal  

 fremgå af aftaler og være registreret på en sådan  

 måde, at der stedse er klarhed over, hvilke egenskaber det  

 færdige byggeri skal have.
 Stk. 2. Ved projektændringer skal projektet  

 gennemgås på ny, således at det sikres, at kvaliteten  

 stadig er tilfredsstillende i det samlede byggeri, og at tidsplaner er  

 forsvarlige.
Projektændringer Kvalitetssikring forudsætter, at der er klarhed over  

 den kvalitet, der skal opnås.
Hvis kvalitetskravene ændres  

 undervejs som følge af projektændringer, må dette  

 registreres, så sikringen kan indrettes herefter.
Sparerunder Bestemmelsen i stk. 2 sigter på de såkaldte  

 sparerunder, dvs. tilfælde hvor projektet må omarbejdes, efter at  

 det ved prisindhentning har vist sig for dyrt.
Dette kan f.eks. ske ved at  

 formindske byggeriet ved lavere komfortgrad eller ved ændret  

 materialevalg.
Erfaringsmæssigt gennemføres sådanne runder  

 ikke altid på en måde, der sikrer god byggeteknisk kvalitet i  

 byggeriet som helhed.
F.eks. kan udskiftning af materialer et sted i  

 byggeriet gøre det nødvendigt at vurdere, om dette kan  

 medføre øget risiko for svigt et andet sted.
 Ved væsentlige ændringer må afgives ny  

 erklæring om risikobehæftede forhold i det støttede  

 byggeri, jf. § 5, stk. 1, nr. 5.
 Det må også overvejes, om ændringer i  

 projektet nødvendiggør ændringer i tidsplanerne.
 § 9. Bekendtgørelsens bestemmelser kan  

 fraviges ved aftalt forsøgsbyggeri, når der er tale om  

 væsentlige afvigelser fra hidtidig byggeskik.
Behov for forsøg Byggeriet har behov for forsøg, som kan fremme den  

 byggetekniske udvikling.
Også bygherrerne bør kunne gå ind  

 i sådanne aktiviteter, og det er derfor i reglerne for  

 Byggeskadefondene bestemt, at fondene også skal dække  

 udviklingsskader.
 Bekendtgørelsen tager ikke stilling til,  

 hvornår og hvordan forsøg bør gennemføres.
Forsøgsgrænsen Bestemmelsen tager sigte på egentlige forsøg.  

 Mindre ændringer i gældende byggeskik betragtes ikke som  

 forsøgsbyggeri,  f.eks. brug af nye produkter, hvor der foreligger  

 prøveattester eller dokumentation for brugen.
Forsøgssikring Det ligger i forsøgets natur, at resultatet ikke er  

 sikkert.
Det vil derfor ofte være umuligt at sikre kvaliteten som  

 angivet i bekendtgørelsen.
Til gengæld bør  

 forsøget som sådant sikres så godt som muligt.  

 Forsøg skal være besluttet på forhånd, og der skal  

 være tale om en kalkuleret, afgrænset forsøgsrisiko, som  

 bygherren er vidende om.
Uovervejet brug af løsninger, som  

 medfører svigt, kan ikke efterfølgende betegnes som  

 forsøg.
Udviklingsrisikoen er normalt bygherrens.
Eventuelle  

 forsøg må derfor være lagt til rette af bygherren, og  

 aftaler med rådgivere og entreprenører affattet under hensyn  

 hertil.
Forsøgsregler Der kan henvises til By- og Boligministeriets vejledende  

 retningslinier for forsøg af oktober 1996.
 § 10. Der skal:
 1. fastsættes bestemmelser om dokumentation af, at  

 projekteringsydelser er kontraktmæssige.
Dokumentation af projektering 1986-cirkulæret har regler om dokumentation af  

entreprenørydelser.
Disse regler videreføres i  

 bekendtgørelsen i § 12 om kontrolplaner.
I § 10, nr. 1, er  

 dokumentationskravet udvidet til også at omfatte  

projekteringsydelser.
 Emnerne for dokumentationen er, hvorvidt kravene i  

 bekendtgørelsens kapitel 4 om indsatsområder er opfyldt: Om  

 udarbejdelsen af byggeprogram, overensstemmelse mellem kvalitet og  

 økonomi, klar beskrivelse af ydelser, bearbejdede funktionskrav,  

 rimelig tidsplanlægning og anvendelse af anerkendte tegnings- og  

 beskrivelsesprincipper.
Dokumentationen skal således give bygherren mulighed  

 for at bedømme, om projekteringen lever op til byggeprogrammet og  

 andre aftaler, og om projekteringen er gennemført i overensstemmelse  

 med god projekteringsskik.
Bygherren, der normalt ikke er byggesagkyndig, vil  

 næppe kunne gå i dybden med disse bedømmelser af  

 projekteringsydelserne, og det er ikke meningen, at bygherren skal få  

 dokumentationen efterprøvet hos andre sagkyndige.
Men hvis der viser  

 sig problemer med fejl eller ufuldstændigheder i projekteringen, kan  

 dokumentationen for såvel bygherre som rådgiver blive et led i  

 afklaringen af problemerne.
Dokumentationskravet kan også tilskynde  

 til, at projekteringen gennemføres med omhu.
Hvad dokumenteres? Herudover kan bygherren have særlig interesse i  

 dokumentation vedrørende en række spørgsmål,  

 såsom:
 ·  

 	Er der særlige byggetekniske risici i projektet, og hvorledes er  

 disse håndteret? (Dette spørgsmål kan klares i byggeriet  

 under Byggeskadefonden for nybyggeri ved den erklæring, der omtales i §  

 5, stk. 1, nr. 5).
·  

 	Hvilke undersøgelser er foretaget i forbindelse med  

 projekteringen? ·  

 	Hvilke underrådgivere er brugt? ·  

 	Har der været tilknyttet særlig ekspertise? ·  

 	Hvilke forhandlinger er ført med myndigheder? ·  

 	Har der været særlige problemer undervejs? ·  

 	Er grænsefladerne til andre projekteringsydelser kontrolleret og  

 afklaret? Bestemmelsen om dokumentation omfatter som de  

 øvrige hjælpemidler i bekendtgørelsen alene den  

 byggetekniske kvalitet, men vil i praksis eller efter aftale også kunne  

 komme ind på de andre kvaliteter, ikke mindst brugsværdien, jf.  

 side 12.
Dokumentationens brug Dokumentationen drejer sig om den færdige  

 projekteringsydelse og skal således afgives til bygherren sammen med  

 denne.
Det er altså ikke projektgranskningen (jf. § 3, stk. 2), der  

 skal dokumenteres, men rådgiverne vil formentlig benytte granskningen  

 som et af grundlagene for dokumentationen.
Dokumentationen kan også  

 benyttes ved projektgennemgangen, se § 10, nr. 2.
Problemer Projekteringsydelser kan ikke dokumenteres på samme  

 måde som entreprenørydelser, og kontrolplansystemet er derfor  

 ikke brugbart.
Det må nærmere afklares i praksis, hvordan  

 dokumentationen skal foregå, og indtil videre må der  

 indrømmes betydelig frihed på dette felt, både hvad  

 angår indhold, omfang og form.
Skriftlighed må dog være  

 reglen af hensyn til dokumentationens brugbarhed.
Der må i de konkret  

 aftaler træffes bestemmelse om ydelsens omfang.
 § 10. Der skal:
 1. under bygherrens ledelse og før byggearbejdets  

 påbegyndelse gennemføres en eller flere projektgennemgange,  

 hvori de projekterende parter og de valgte entreprenører deltager, og  

 hvorunder opmærksomheden særlig rettes mod ydelsernes  

 grænseflader.
Projekt- gennemgang Ved projektgennemgang forstås en gennemgang af  

 projektmaterialet, som foretages af de udvalgte entreprenører sammen  

 med bygherren og rådgiverne.
Bygherren afgør, om gennemgangen  

 skal foretages før eller efter entrepriseaftalers indgåelse.  

 Projektgennemgang bør derimod ikke pålægges  

 entreprenører i tilbudsfasen.
Formålet med projektgennemgang er  

 at udnytte entreprenørernes udførelsesmæsige sagkundskab  

 til at få afdækket eventuelle forhold, som kan føre til  

 svigt, eller som er særlig risikofyldte eller vanskelige at  

 udføre.
Også driftmæssige forhold kan føres frem,  

 og i det hele kan projektgennemgangen benyttes til om muligt at gøre  

 projektet mere rationelt.
Ikke mindst kan der blive taget hensyn til de  

 valgte entreprenørers grej og produktionsforhold.
Metoden rækker  

 således videre end til kvalitetssikring.  Derimod er det ikke tanken,  

 at projektgennemgangen skal benyttes til at revidere projektet og de  

 intentioner, som bygherren og hans rådgivere har nedlagt i dette.
Fordele ved projekt- gennemgang Bestemmelsen i § 10 indebærer, at projektgennemgang  

 bliver obligatorisk.
Det er almindeligt anerkendt, at samarbejde og indbyrdes  

 information mellem parterne i et byggeri skaber tillid og modvirker fejl.  

 Projektgennemgang kan være et middel i denne retning.
Erfaringen viser,  

 at projektgennemgang er et væsentligt led i kvalitetssikringen og kan  

 løse mange problemer.
Bl.a. kan fremtidige tvister om ydelsernes  

 omfang blive afskåret   parterne kan henvise til, at forholdene burde  

 være bragt frem ved projektgennemgangen.
Desuden kan  

 projektgennemgangen fremme en tidlig planlægning og  

 tilrettelæggelse af udførelsen.
Projektgennemgang omfatter også samspillet mellem de  

 forskellige rådgiverydelser i et byggeri.
Men det kan   udenfor  

 totalrådgivning og totalentreprise   ikke kræves, at  

 rådgiverne optræder som én part ved  

 projektgennemgangen.
Der findes praksis og vejledningsstof om  

 projektgennemgang, f.eks.
Byggestyrelsens vejledning i projektgennemgang i  

 byggeriet af 1988. Som grundlag kan også tjene vejledningen om  

 risikobehæftede forhold, se § 5, stk. 1, nr. 5.
Følger af projektgennemgang Projektgennemgangen ændrer ikke rådgivernes  

 ansvar for deres afgivne projekteringsydelser.
Det er bygherrens sag, om han vil lade resultatet af  

 projektgennemgangen følge op af ændringer i projektet, herunder  

 materialevalget.
Gennemgangen ændrer ikke fordelingen af ansvar og  

 risiko mellem bygherre og entreprenører, ej heller hvis gennemgangen  

 resulterer i ændringer af projektet og måske i  

 entreprisesummen.
 Men det er givet, at eventuelle advarsler, som bygherren  

 har modtaget ved gennemgangen, og som ikke er blevet afklaret ved yderligere  

 drøftelse, kan have en vis bevismæssig betydning i forholdet  

 mellem bygherre og entreprenør.
 § 11. Der skal udarbejdes en plan for bygherrens  

 tilsyn med byggeriet under udførelsen.
Tilsynsplan Bygherren skal lade kvaliteten løbende kontrollere  

 under byggearbejdet.
Denne kontrol har to sider: bygherrens tilsynsindsats,  

 der normalt sker gennem de tekniske rådgivere, og  

 entreprenørernes dokumentation af kvaliteten, der normalt sker igennem  

 opfyldelsen af bygherrens udbudskontrolplan. (Om kontrolplaner se § 12).
Bygherren må i form af en tilsynsplan  

 planlægge sit tilsyn med entreprenørernes udførelse af  

 byggearbejdet.
Tilsynsplanen bør udarbejdes samtidig med  

 projekteringen og særligt tage hensyn til mulige risikobehæftede  

 forhold.
Tilsynsplanen vil normalt bestå i eller blive  

 udmøntet i aftaler om byggeledelse og fagtilsyn.
Tilsynsplaner  

 behøver således ikke nødvendigvis at udarbejdes som  

 selvstændige dokumenter, men skal mere være udtryk for en  

 gennemtænkning af tilsynsopgaverne, herunder beslutninger om, hvor  

 store ressourcer, der skal bruges på tilsynet, og hvorledes  

 ressourcerne skal fordeles.
Planlægningen af tilsynet må ske i  

 samråd med de tekniske rådgivere.
Disse kan have en betydelig  

 interesse heri, idet tilrettelæggelsen af tilsynet kan modvirke  

 tilsynsfejl og kan opfange projekteringsfejl, inden disse har ført til  

 store ekstraudgifter.
Ressourceforbrug Det er ikke tanken, at tilsynsplaner generelt skal  

 føre til større ressourceforbrug i forbindelse med  

 udførelseskontrol i byggeriet.
Hvis rådgiverne udfører  

 planlægningen i forbindelse med projektgranskningen, skal bygherren  

 godkende resultatet af planlægningen.
 Tilsynsplan udarbejdes også ved totalentreprise,  

 idet det må anbefales, at bygherren altid selv kontrollerer, at  

 materialer og udførelse svarer til totalentrepriseaftalen.
Tilsynsplanens indhold Planen må udarbejdes ud fra byggeopgavens art og  

 således, at kontrollen sættes mest ind der, hvor risikoen for  

 svigt er størst, og hvor svigt dårligst kan tåles.  

 Projektmaterialet bør kunne afgive det fornødne grundlag  

 herfor.
 Planen kan også tage hensyn til de forskelle i  

 byggeprocessen, som udbuds- og entreringsformer kan give.
 Kriterier for fagtilsynets godkendelse og kassation af  

 udført arbejde, og bestemmelsen om fagtilsynets  

 stikprøvekontrol bør fastlægges nærmere, eventuelt  

 ved overførsel af bestemmelser herom fra udbudsmaterialet.
Tilsynsplanen koordineres med udbudskontrolplanen, idet  

 der tilstræbes et hensigtsmæssigt forhold mellem tilsyn og  

 kontrol.
Det må således overvejes, om kvaliteten bedst sikres  

 gennem bygherrens tilsyn eller entreprenørens egen kontrol.
Forhold udenfor tilsynsplanen Under byggeriets gang kan der opstå forhold, som  

 ikke er forudset i tilsynsplanen og som har betydning for kvaliteten.
Som  

 eksempler kan nævnes ·  

 	projektfejl, som opdages under udførelsen og som betyder  

 ændringer i projektet, ·  

 	andre projektændringer, som undtagelsesvis viser sig  

 nødvendige, ·  

 	tilfælde af tvivl om udførelsen af arbejdet, hvor  

 entreprenøren anmoder om vejledning efter AB 92 § 15, stk.  

 1-3.
 Her må bygherren træffe de fornødne  

 beslutninger og bygherrens tekniske rådgivere og entreprenørerne  

 sørge for, at kvaliteten sikres.
§ 12. Til sikring af kontraktmæssige  

 ydelser skal der i form af en udbudskontrolplan fastsættes  

 nærmere bestemmelser om den dokumentation for entreprisens  

 udførelse, for udførte anlæg og for de anvendte  

 materialer, som entreprenørerne skal udarbejde og afgive under  

 arbejdet og ved dettes aflevering.
Mest mulig dokumentation skal afgives  

 løbende under udførelsen.
 Stk. 2. Kravene til entreprenørerne i medfør  

 af stk. 1 skal angives i udbudsmaterialet.
Udbudskontrolplan Kvalitetssikring i udførelsesfasen er først  

 og fremmest entreprenørernes sag.
Men der er behov for en samlet  

 overordnet indsats fra bygherrens side for at sikre, at de mange  

 enkeltydelser bliver til et færdigt byggeri med den tilsigtede  

 kvalitet.
Også det forhold, at mange bygningsdele bliver skjult i  

 bygværket, taler for at dokumentation udarbejdes, afgives og  

 kontrolleres løbende.
Ikke mindst er der behov for driftprøver af de  

 stedse mere komplicerede tekniske anlæg.
Det er bl.a. derfor, § 12  

 også nævner udførte anlæg.
 Bygherren skal derfor udarbejde en udbudskontrolplan  

 som angivet i § 12, stk. 1, og denne plan er et led i udbudsmaterialet  

 som nævnt i stk. 2. Udbudskontrolplan og tilsynsplan (se § 11) er to  

 sider af samme sag: Udbudskontrolplanen angiver kravene til  

 entreprenørens kontrol og dokumentation, tilsynsplanen angiver de  

 ressourcer og den måde, bygherren for sit vedkommende vil sætte  

 ind på kontrollen og dokumentationen.
Udbudskontrol- planens indhold Det kan kort angives som nogle hovedpunkter, at  

 udbudskontrolplanen bør angive ·  

 	den dokumentation for udført arbejde og anvendte materialer, som  

 entreprenørerne skal afgive, ·  

 	bestemmelser om denne dokumentations form, systematik og arkivering, ·  

 	bestemmelser om afgivelse af prøver på materialer, farver,  

 overflader og funktioner, eventuelt prøveopstillinger, ·  

 	omfanget af driftprøver af de tekniske anlæg, herunder  

 prøvekørselsperioder før aflevering, ·  

 	eventuel ekstern kontrolbistand, ·  

 	administrative rutiner, herunder behandling af kvalitetssikring på  

 byggemøder og i byggemødereferater.
Det bør foreskrives, at entreprenøren skal  

 opbevare kvalitetsrelevant dokumentation på byggepladsen,  

 tilgængeligt for bygherren og hans repræsentanter.
Bygherren skal  

 have ret til under byggeriet at få kopi af relevante dele af  

 materialet.
Der kan stilles krav om den systematik, materialet skal  

 være opbygget efter.
Kravene skal sigte på udførelsesfasen  

 og på den kommende drift af det færdige byggeri.
 Dokumentationen bør omfatte entreprenørens  

 modtagekontrol vedrørende leverancer, herunder f.eks.  

 vedrørende afprøvning og kontrol af betonkonstruktioner eller  

 attester for godkendelser og prøvninger af andre produkter.
 Normalt bør selve modtagekontrollen udføres  

 af entreprenøren, men bygherren kan i særlige tilfælde  

 betinge sig ret til selv at foretage kontrol på produktionssteder.
Undgå bureaukratisering Det er væsentligt, at bygherren finder en balance  

 mellem dokumentationens nyttevirkning og omkostningerne ved at tilvejebringe  

 materialet.
Bygherren må modvirke faren for, at dokumentationen bliver  

 et mål i sig selv, og at byggeprocessen belastes med tung  

 papirgang.
Entreprenørens kontrolplan På grundlag af udbudskontrolplanen udformer  

 entreprenørerne deres egentlige kontrolplan, der mere  

 detaljeret fastlægger deres kvalitetssikring under udførelsen.  

 En stor del af kontrolindsatsen vil typisk tage sigte på  

 entreprenørernes interne kontrol, som ikke vedrører bygherren.  

 Men kontrolplanen skal også   på grundlag af udbudskontrolplanen  

   angive den dokumentation, der skal forelægges bygherren.
Denne  

 dokumentation kan være opdelt i stof om aktiviteter, bygherren  

 udtrykkelig skal inspicere eller godkende, og i stof, som bygherren skal have  

 lejlighed til at følge med i, men som der kun skal reageres på,  

 hvis kvaliteten ikke synes sikret.
 Den del af kontrolplanen, der vedrører bygherren,  

 skal indgå i entrepriseaftalen.
Løbende dokumentation Det angives tillige i § 12, at mest mulig dokumentation  

 skal afgives løbende under udførelsen.
Hensigten hermed er, at dokumentationen skal blive mere  

 anvendelig, og at modvirke, at dokumentationen blot bliver et sæt  

 formelle papirer, der udformes ved arbejdets færdiggørelse uden  

 forbindelse med de aktiviteter, den skulle dække.
Bestemmelsen  

 medfører, at også bygherren må reagere løbende,  

 hvis dokumentationen giver anledning dertil.
Underentreprenørers dokumentation Entreprenørerne må sørge for at  

 få den fornødne dokumentation fra deres  

 underentreprenører.
Ændrede forhold Ændringer i projektet eller udførelse under  

 byggeriets gang kan betyde ændringer i kontrolindsatsen.
Dokumentation og aflevering Ved entreprisens afslutning indgår den samlede  

 dokumentation, der er afgivet til bygherren, i vurderingen af, om byggeriet  

 er i en sådan stand, at det kan afleveres efter AB 92 § 28.
 § 12, stk. 3. Dokumentationen skal have en sådan  

 form, at den i det omfang, det har betydning for bygningsdriften, kan  

 indgå i udarbejdelsen af driftplaner, jf. § 7.
Driftplaner Denne bestemmelse understøtter udarbejdelsen og  

 brugen af driftplaner.
Fra materialeindkøb og kvalitetskontrol kan  

 foreligge mange oplysninger om materialers og kontruktioners levetid,  

 vedligehold, pasning, udskiftning og andre forhold.
Det er vigtigt, at disse  

 oplysninger senere kan genfindes og benyttes ved driften af byggeriet.
 Det er bygherren, der nærmere må foreskrive, i  

 hvilket omfang der skal leveres materiale af betydning for driften.
 § 13. Ved valg af virksomheder til at deltage i  

 begrænset udbud og ved konkurrence på det økonomisk mest  

 fordelagtige tilbud kan virksomhedernes dokumenterede evne til at  

 kvalitetssikre deres ydelser indgå i bedømmelsen.
Konkurrence på kvalitetssikring Bestemmelsen fjerner forbudet i det hidtidige  

 cirkulæres § 8 mod at konkurrere på kvalitetssikring, når  

 der gives tilbud.
Tankegangen er, at konkurrencen som er en af de  

 stærkeste drivkræfter på udbudssiden også bør  

 kunne være med til at styrke kvalitetssikringen.
I sagens natur kan  

 kvalitetssikring alene anvendes som tildelingskriterium, når der  

 konkurreres på økonomisk mest fordelagtige tilbud og altså  

 ikke ved en ren priskonkurrence.
Ved prækvalifikation bedømmes virksomhedernes  

 hidtidige kvalitetssikringsindsats, som kan dokumenteres.
Bygherren kan  

 eventuelt kræve dokumentation for gennemførte projekter for  

 andre bygherrer, f.eks. i form af afleveringsdokument bilagt mangelliste.
 Hvor kvalitetssikring indgår som et  

 tildelingskriterium for den konkrete opgave, skal virksomhedernes evne til i  

 det konkrete byggeri at præstere kvalitet og kvalitetssikring  

 bedømmes.
Ved konkurrence om rådgiverydelser kan ikke blot  

 evnen til at sikre egne ydelser tælle med, men også evnen til at  

 kontrollere entreprenørernes sikring af disses ydelser.
Det kan dog  

 være vanskeligt at dokumentere og vurdere sådanne evner.
Det må angives i udbudsmaterialet, med hvilken  

 vægt kvalitetssikring tillægges i rækken af  

 tildelingskriterier.
En vanskelighed ved konkurrence på elementer som  

 kvalitetssikring er, at sådanne ydelser ikke uden videre er  

 målbare, ligesom kvalitetssikringens succes i byggeriet som helhed i  

 betydelig grad beror på samspillet med de andre parter i det konkrete  

 byggeri.
§ 14. Bekendtgørelsen træder i kraft den  

 1. maj 2000 og gælder for statsligt byggeri, der påbegyndes  

 projekteret efter denne dato.
Bekendtgørelsen gælder tilsvarende  

 for byggearbejder, der efter den 1. maj 2000 modtager tilsagn om offentlig  

 støtte efter lov om almene boliger samt støttede private  

 andelsboliger m.v. eller efter kap. 4 i lov om byfornyelse.
 Stk. 2. Byggestyrelsens cirkulære af 12. november  

 1986 om kvalitetssikring af byggearbejder ophæves med virkning fra den  

 1. maj 2000.
Ikrafttræden Bekendtgørelsen er trådt i kraft 1. maj 2000  

 og gælder for statsligt byggeri, der er påbegyndt projekteret  

 efter denne dato.
Bekendtgørelsen gælder endvidere for  

 byggearbejder, der efter ovennævnte dato har modtaget eller modtager  

 tilsagn om offentlig støtte efter lov om almene boliger samt  

 støttede private andelsboliger m.v. eller efter lov om byfornyelse.
Fra 1. maj 2000 er kvalitetssikringscirkulæret af  

 1986 ophævet.
Men cirkulæret bevarer sin gyldighed for  

 byggesager, der er påbegyndt projekteret eller har modtaget tilsagn om  

 offentlig støtte før denne dato.
Bilag 1 Bekendtgørelse om kvalitetssikring  

 af byggearbejder I medfør af § 2 og § 8 i lov nr. 228 af 19. maj 1971 om statens  

 byggevirksomhed m.v. fastsættes:
Kapitel 1. Anvendelses- område § 1. Bekendtgørelsen gælder for:
 Stk. 2. Stk. 1 gælder også for ombygningsarbejder, når  

 disse gennemføres efter et projektmateriale og har et sådant  

 omfang, at de i det væsentlige organiseres og afvikles som en byggesag.  

 Bekendtgørelsen gælder ikke for bestående  

 bygningsdele.
Kapitel 2. Valg af kvalitet § 2. Bygherren skal drage omsorg for, at byggeriet under hensyn til sit  

 formål får en god kvalitet.
Bygherren skal således  

 sørge for, at programoplæg, program og projekt er udtryk for en  

 tilfredsstillende brugsværdi og arkitektonisk fremtræden, en  

 forsvarlig byggeteknisk udformning og holdbarhed, hensyntagen til  

 miljø, energiforbrug og økologiske forhold samt en realistisk  

 anlægs- og driftsøkonomi.
 Stk. 2.  Anlægs- og driftsøkonomi skal  

 vurderes totaløkonomisk.
Kapitel 3. Sikring af byggeteknisk kvalitet § 3. Bygherren skal sikre, at det færdige byggeri opnår en  

 byggeteknisk kvalitet som fastlagt efter § 2, således at svigt i  

 byggeriet modvirkes.
Stk. 2. Rådgivere og entreprenører skal hver  

 for sig kvalitetssikre deres byggetekniske ydelser i overensstemmelse med god  

 kvalitetssikringsskik og herunder i fornødent omfang udnytte de  

 hjælpemidler, der til enhver tid findes som alment teknisk  

 fælleseje.
Rådgivere skal inden afgivelse af deres af projektdel  

 have gennemført projektgranskning, og entreprenører skal inden  

 projektgennemgang have gennemført procesgranskning.
 Stk. 3. God kvalitetssikringsskik omfatter en  

 fagmæssig og omhyggelig brug af den byggetekniske og organisatoriske  

 viden, der på tidspunktet for en ydelse findes i fagkredse om sikring  

 af ydelsens kvalitet.
 Stk. 4.  Hovedvægten i kvalitetssikring skal  

 lægges på forhold, der erfaringsmæssigt er behæftet  

 med størst risiko for svigt .
 Stk.  5.  Bygherren skal ikke kontrollere indsatsen efter stk. 2. I  

 tilfælde, hvor der foreligger et særligt behov for at sikre  

 byggeriet mod svigt, kan bygherren i rådgiveraftaler og ved udbud  

 stille specielle krav om kvalitetssikring udover, hvad der er angivet i denne  

 bekendtgørelse.
 § 4. Bygherren skal nærmere gå frem som angivet i kapitlerne 4  

 og 5 og skal herunder stille de fornødne krav til sine rådgivere  

 og entreprenører.
Kapitel 4. Indsatsområder § 5. Det skal sikres, at Stk. 2. Kopi af de erklæringer om  

 risikobehæftede forhold samt eventuelle vedlagte redegørelser,  

 jf. stk. 1, nr. 5, som er afgivet før udbudet, skal indgå i  

 udbudsmaterialet.
§ 6. Det skal, bl.a. ved brug af erfaringer og gennemprøvede  

 enkeltdele, sikres, at bygningsdele, konstruktioner og materialer  

 vælges eller udformes med henblik på at opnå den fastlagte  

 kvalitet.
Relevante egenskaber skal kunne genfindes efter indbygningen.  

 Særlig skal udformning og valg sigte på, at:
 § 7. Der skal samtidig med byggeriets aflevering foreligge vejledninger og  

 anvisninger på drift, eftersyn og vedligehold af bygningsdele og  

 installationer.
 § 8. Ændringer i kvalitetskrav skal fremgå af aftaler og  

 være registreret på en sådan måde, at der stedse er  

 klarhed over, hvilke egenskaber det færdige byggeri skal have.
 Stk. 2.  Ved projektændringer skal projektet  

 gennemgås på ny, således at det sikres, at kvaliteten  

 stadig er tilfredsstillende i det samlede byggeri, og at tidsplaner er  

 forsvarlige.
 § 9. Bekendtgørelsens bestemmelser kan fraviges ved aftalt  

 forsøgsbyggeri, når der er tale om væsentlige afvigelser  

 fra hidtidig byggeskik.
Kapitel 5. Hjælpemidler § 10. Der skal:
 § 11. Der skal udarbejdes en plan for bygherrens tilsyn med byggeriet  

 under udførelsen.
§ 12. Til sikring af kontraktmæssige ydelser skal der i form af en  

 udbudskontrolplan fastsættes nærmere bestemmelser om den  

 dokumentation for entreprisers udførelse, for udførte  

 anlæg og for de anvendte materialer, som entreprenørerne skal  

 udarbejde og afgive under arbejdet og ved dettes aflevering.
Mest mulig  

 dokumentation skal afgives løbende under udførelsen.
 Stk. 2.  Kravene til entreprenørerne i  

 medfør af stk. 1 skal angives i udbudsmaterialet.
 Stk. 3. Dokumentationen skal have en sådan form, at  

 den i det omfang, det har betydning for bygningsdriften, kan indgå i  

 udarbejdelsen af driftsplaner, jf. § 7.
 § 13. Ved valg af virksomheder til at deltage i begrænset udbud og  

 ved konkurrence på det økonomisk mest fordelagtige tilbud kan  

 virksomhedernes dokumenterede evne til at kvalitetssikre deres ydelser  

 indgå i bedømmelsen.
Kapitel 6. Ikrafttræden § 14. Bekendtgørelsen træder i kraft den 1. maj 2000 og  

 gælder for statsligt byggeri, der påbegyndes projekteret efter  

 denne dato.
Bekendtgørelsen gælder tilsvarende for  

 byggearbejder, der efter den 1. maj 2000 modtager tilsagn om offentlig  

 støtte efter lov om almene boliger samt støttede private  

 andelsboliger m.v. eller efter kap. 4 i lov om byfornyelse.
 Stk. 2. Byggestyrelsens cirkulære af 12. november  

 1986 om kvalitetssikring af byggearbejder ophæves med virkning fra den  

 1. maj 2000.
By- og Boligministeriet,  

 den 23. marts 2000 P.M.V.  

 E.B.  

 Ib Steen Olsen / Susanne Brask Bilag 1 Erklæring om risikobehæftede  

 forhold i støttet boligbyggeri  

 i henhold til § 5, stk. 1, nr. 5, i bekendtgørelse om  

 kvalitetssikring  

 af byggearbejder Denne erklæring afgives til bygherrer, der søger offentlig  

 støtte til boligbyggerier efter lov om almene boliger samt  

 støttede private andelsboliger Erklæringen afgives af hver af byggeriets projekterende parter og  

 omfatter den projekteringsydelse (projektdel), der er aftalt.
 Bebyggelsens navn:
 Bebyggelsens adresse:
 Bebyggelsens matr.nr.:
 Aftalen omfatter (projektdelen):
 Dato for rådgivningsaftale:
Erklæring om risikobehæftede forhold i projektforslag Indeholder forslaget til dispositioner eller konstruktioner med  

 større risiko? Nej Ja Hvis ja, vedlægges redegørelse i bilag af:
Dato / Som ansvarlig for projektdelen:
 Det bekræftes herved, at den ansvarlige har gennemgået  

 projektdelen og redegjort for, om det indeholder dispositioner eller  

 konstruktioner med større risiko:
 Dato:
/ Som bygherre:
Erklæring om risikobehæftede forhold i projekt Indeholder projektet dispositioner eller konstruktioner med større  

 risiko? Nej Ja Hvis ja vedlægges redegørelse i bilag af:
 Dato:
/ Som ansvarlig for projektdelen:
 Det bekræftes herved, at den ansvarlige har gennemgået  

 projektdelen og redegjort for, om det indeholder dispositioner eller  

 konstruktioner med større risiko:
 Dato:
/ Som bygherre:
 I vejledningen til erklæring om risikobehæftede forhold i  

 offentligt støttet boligbyggeri af april 2000 er gjort rede for  

 erklæringens betydning, og for, hvad der forstås ved  

 "større risiko", samt for begreberne projektforslag og  

 projekt.
Yderligere oplysninger kan findes på Byggeskadefondens hjemmeside:  

  

 www.byggeskadefonden.dk Bilag 2 Begreberne fejl, svigt, skade og mangel,  

 som de anvendes i vejledningen Fejl Ved fejl forstås den beslutning, undladelse, handling eller undladte  

 handling, der har medført eller kan medføre et svigt.
 En fejl kan være ansvarspådragende, f.eks. projektmateriale,  

 der angiver utilstrækkelig lydisolering.
 En fejl kan være ikke-ansvarspådragende, f.eks. hvis den  

 falder ind under udviklingsrisikoen (som normalt er bygherrens).
Svigt Svigt betegner, at materialer, konstruktioner eller bygningsdele i et  

 bygværk savner egenskaber, som efter aftaler eller  

 forudsætninger, efter offentlige forskrifter eller god byggeskik  

 hører med.
Svigt omfatter alle sådanne forhold uanset deres  

 årsag.
Skade Skade betegner et svigt, som giver sig udslag i brud, lækage,  

 deformering, svækkelse eller ødelæggelse i bygningen eller  

 i andre fysiske forhold, når disse forhold væsentlig  

 nedsætter bygningens brugbarhed efter sit formål.
Mange svigt vil ikke være skader.
Det gælder f.eks. forkert  

 farvevalg, forkert materialevalg eller forkerte planløsninger.
Mangel Mangel betegner et svigt, der giver en af byggeprocessens parter en  

 misligholdelsesbeføjelse mod en aftalepart på grund af  

 ukontraktsmæssig ydelse.
Årsagen til manglen kan være en fejl hos aftaleparten, som kan  

 lægges denne til last.
I visse tilfælde hæfter  

 aftaleparten, uden at der er noget at lægge denne til last.
Bygherrens aftaleparter er normalt rådgivere og entreprenører  

 og ved bygherreleverancer tillige leverandører.
Leverandører  

 har normalt entreprenører som aftaleparter.
Totalentreprenører  

 kan have rådgivere som aftaleparter.
 Sammenhængen mellem begreberne kan illustreres således:
Bilag 3 Hjælpemidler til kvalitetssikring I det følgende angives nogle vejledninger, som er generelt  

 anvendelige ved kvalitetssikring.
I øvrigt henvises til By- og  

 Boligministeriets hjemmeside.
Udbudsmaterialets kvalitet En checkliste med fokus på forhold, som ofte giver problemer med  

 prissætning og udførelse af byggeprojekter.
 Udgivet af:
Byggefagenes Kooperative Landssammenslutning Byggeriets Arbejdsgivere Danske beregningskontorers Sammenslutning, DSB Danske Entreprenører Foreningen af Rådgivende Ingeniører Praktiserende Arkitekters Råd  

 Juni 1998 Vejledning i projektgranskning Udgivet af:
Foreningen af Rådgivende Ingeniører Praktiserende Arkitekters Råd  

 1996 Vejledning i projektgennemgang i byggeriet Byggestyrelsen 1988  

 (vil blive revideret) Vejledning til erklæring om risikobehæftede forhold i  

 offentligt støttet boligbyggeri By- og Boligministeriet 2000 Vejledning i udarbejdelse af kontrol- og tilsynsplaner Udgivet af:
