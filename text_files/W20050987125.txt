Optagelse  

 som dimittend på baggrund af uddannelsesbevis Ankenævnet har behandlet Deres klage på møde den 17. marts 2005.
Nævnet traf denne A F G Ø R E L S E De kan fra den 9. august 2004 optages i a-kassen som dimittend på  

 baggrund af Deres uddannelsesbevis som lagermedhjælper udstedt den 5. august  

 2004.
B E G R U N D E L S E Ankenævnet har ved afgørelsen lagt til grund, at   

 	  

 De den 1. november 1995 på  

 begyndte uddannelsen til lager-  

 og transportoperatør ved Xx,   

 	  

 uddannelsen til lager- og transportoperatør består af følgende  

 specialer og trin: Lager og logistik, lager og proces, lager og transport og  

 trinnet lagermedhjælper,   

 	  

 uddannelsen i alt varer 3 år,  

 hvoraf trinnet  

 lagermedhjælper varer 1 år og 6 måneder,   

 	  

 De fra den 24. februar 2003 til og med den 7. november 2003 var  

 i virksomhedspra  

 ktik hos Xx,   

 	  

 De ikke bestod svendeprøven i perioden fra den 13. oktober  

 2003  

 til og med den 7. november 2003,   

 	  

 De i perioden fra den 22. januar 2004 til den 30. januar 2004  

 fik et nyt forsøgt til at bestå svendeprøven, men at De ikke bestod  

 dette forsøg heller,   

 	  

 Xx den 4. februar 2004 ansøgte Xx  

 om dispensation til, at  

 De kunne få et 3. forsøg til at bestå svendeprøven, men at Xx afslog dette,   

 	  

 Xx  

 den 18. juni 2004 ansøgte Xx, om De i stedet kunne  

 afslutte Deres uddannelsesforløb med afstigning med delkompetence som  

 lagermedhjælper,   

 	  

 Xx de  

 n 5. august 2004 udstedte et uddannelsesbevis som  

 lagermedhjælper til Dem, og   

 	  

 De den 9. august 2004 rettede henvendelse til kassen for at søge  

 om optagelse som  

 dimittend på baggrund af Deres uddannelse som  

 lagermedhjælper.
 Det fremgår af reglerne, at personer, som har gennemført en  

 erhvervsmæssig uddannelse af mindst 18 måneders varighed eller en  

 erhvervsgrunduddannelse i henhold til lov om erhvervsgrunduddannelse, har ret  

 til optagelse som medlem, hvis kassen senest 2 uger efter uddannelsens  

 afslutning modtager en skriftlig begæring herom, jf. § 41, stk. 1, nr. 3,  

 litra  

 b i arbejdsløshedsforsikringsloven.
En uddannelse anses for afsluttet, når studieaktiviteten er  

 ophørt, alle karaktererne er givet, og eksamen er bestået.
Hvis udstedelsen  

 af  

 et eksamensbevis sker i tilknytning til uddannelsens afslutning, vil  

 eksamensbeviset altid kunne betragtes som uddannelsens afslutning, jf. § 9,  

 stk. 4 i bekendtgørelse om optagelse som lønmodtager eller nyuddannet i en  

 a-kasse.
 Direktoratet kan i særlige tilfælde, hvor kassen har modtaget den  

 skriftlige ansøgning om optagelse med forsinkelse, tillade, at optagelsen får  

 virkning fra det tidspunkt, hvor kassen under normale forhold ville have  

 modtaget ansøgningen, jf. § 9, stk. 5 i bekendtgørelse om optagelse som  

 lønmodtager  

 eller nyuddannet i en a-kasse.
 Ankenævnet har ved afgørelsen lagt vægt på, at De under  

 uddannelsen til lager- og transportoperatør hverken bestod Deres svendeprøve  

 i  

 1. forsøg den 13. oktober 2003 til den 7. november 2003 eller i 2. forsøg den  

 22. januar 2004 til 30. januar 2004.
 Ankenævnet har videre lagt vægt på, at Xx den 4. februar 2004 på  

 Deres vegne søgte Xx om dispensation til et 3. forsøg, men at Xx i marts  

 måned  

 tilkendegav, at der ikke ville blive givet dispensation til Dem.
 Ankenævnet har videre lagt vægt på, at Xx i stedet søgte Xx om  

 tilladelse til, at De kunne afslutte Deres uddannelsesforløb med afstigning  

 med  

 delkompetence som lagermedhjælper, hvilket først skete den 18. juni 2004,  

 idet  

 praktikerklæringen fra Deres praktiksted, Xx, til brug for ansøgningen gik  

 tabt  

 i posten ved den første fremsendelse til Xx.
 Ankenævnet har endvidere lagt vægt på, at Xx først udstedte et  

 uddannelsesbevis til Dem den 5. august 2004 (fredag), og at De herefter  

 rettede  

 henvendelse til kassen allerede den 9. august 2004 (mandag) med henblik på at  

 søge om optagelse som dimittend på baggrund af Deres uddannelsesbevis som  

 lagermedhjælper.
 Ankenævnet finder på baggrund af ovenstående ikke, at De, da De  

 ikke bestod svendeprøven i 2. forsøg, kunne forventes at være vidende om, at  

 De  

 ikke ville få dispensation til et 3. forsøg, og at De i stedet ville afslutte  

 Deres uddannelsesforløb som lagermedhjælper.
 Ankenævnet finder således ikke, at De burde have søgt kassen om  

 optagelse inden 2 uger fra den 30. januar 2004.
 Ankenævnet finder derimod, at De først ved udstedelsen af  

 uddannelsesbeviset den 5. august 2004 fik en tilkendegivelse om, at Xx havde  

 godkendt, at De afsluttede Deres uddannelsesforløb som lagermedhjælper, og at  

 De først efter denne dato kunne rette henvendelse til kassen og søge om  

 optagelse  

 som dimittend.
 Ankenævnet finder således, at De har godtgjort, at årsagen til, at  

 De ikke søgte om optagelse i kassen inden 14 dage fra 30. januar 2004, hvor  

 De  

 teoretisk set afsluttede Deres uddannelse som lagermedhjælper, ikke skyldes  

 Deres egne forhold eller forhold i øvrigt, som De havde indflydelse på.
 Ankenævnet finder derfor, at De fra Deres skriftlige ansøgning den  

 9. august 2004 kan optages som dimittend i kassen på baggrund af Deres  

 uddannelse som lagermedhjælper.
 Ankenævnet henviser til § 41, stk. stk. 1, nr. 3, litra b i lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003  

 og § 4, stk. 1 og § 9, stk. 1, stk. 3, stk. 4 og stk. 5 i bekendtgørelse nr.  

 560 af 4. juli 2002 om optagelse som lønmodtager eller nyuddannet i en  

 a-kasse.
 Ankenævnet ændrer således direktoratets afgørelse af 1. november  

 2004.
På ankenævnets vegne Xxx xx De kan læse om afgørelsens faktiske og retlige grundlag på de  

 følgende sider.
 Kopi til:
Xx Arbejdsdirektoratet Sagsforløb Arbejdsdirektoratet fremstillede sagen på denne måde:
 Det fremgår af sagen, at De påbegyndte Deres uddannelse som  

 lagermedhjælper ved Xx den 1. november 1995.
 Det fremgår også, at De i perioden fra den 1. november 1995 til og  

 med den 25. november 1996 gennemførte skoleundervisning/skolepraktik.
Det fremgår videre, at De i perioden fra den 24. februar 2003 til  

 og med den 7. november 2003 var i virksomhedspraktik hos Xx.
Denne periode  

 blev  

 den 7. november 2003 forlænget til den 30. januar 2004 på grund af fornyet  

 svendeprøve.
 Det fremgår endelig, at De ikke bestod Deres svendeprøve i perioden  

 fra den 13. oktober 2003 til og med den 7. november 2003, og at De ligeledes  

 ikke bestod Deres 2. forsøg i perioden fra den 22. januar 2004 til og med den  

 30. januar 2004.
 Den 4. februar 2004 ansøgte Xx om tilladelse til, at De kunne få  

 et 3. svendeprøvemodul.
I brev af 12. februar 2004 meddelte Xx sit afslag om dispensation  

 til, at De kunne få et 3. svendeprøvemodul.
Xx bemærkede i den forbindelse,  

 at Xx  

 kunne overveje, om afstigning med delkompetence som lagermedhjæ lper ville  

 være  

 det rette uddannelsesmål for Dem.
 På baggrund af Xx´s afslag om dispensation den 12. februar 2004,  

 fremsendte Xx den 18. juni 2004 en ansøgning om, at De kunne afslutte Deres  

 uddannelse med afstigning med delkompetence som lagermedhjælper.
 Den 5. august 2004 udstedtes Deres uddannelsesbevis på, at De  

 havde gennemført den 1 ½-årige delkompetence indenfor erhvervsuddannelsen  

 lager, som lagermedhjælper.
 Deres uddannelsesbevis var således baseret på Deres skolepraktik i  

 1995- 1996 og virksomhedspraktik i 2003-2004.
 Den 9. august 2004 ansøgte De om optagelse som nyuddannet i  

 a-kassen.
 Den 9. august 2004 modtog a-kassen, Xxafdelingen, Deres ansøgning  

 om optagelse som nyuddannet.
 Den 23. september 2004 modtog Xx´s a-kasse Deres sag.
Den 30. september 2004 meddelte Xx til Xxafdeling, at Deres  

 optagelse ikke kunne godkendes, og at den derfor skulle annulleres.
Det blev  

 nævnt, at meddelelsen var baseret på direktoratets vejledende udtalelse af  

 29.  

 september 2004 om, at datoen for uddannelsesbeviset ikke kunne betragtes som  

 tidspunktet for Deres uddannelses afslutning.
Det blev videre nævnt, at man  

 fandt, at omstændighederne i sagen var af en sådan karakter, at man ville  

 opfordre Dem til at anke afgørelsen.
 Den 7. oktober 2004 traf a-kassen afgørelse om, at Deres  

 medlemskab blev annulleret, da De ifølge gældende regler ikke opfyldte  

 betingelserne for optagelse.
I brev af den 13. oktober 2004 til Xx, klagede De over a-kassens  

 afgørelse.
De anførte bl.a., at De følte Dem dårligt behandlet, da De var i  

 den  

 tro, at De ville få lov til at tage en 3. svendeprøve til den 2 ½- årige  

 lageruddannelse.
De anførte videre, at De først modtog Deres uddannelsesbevis den  

 6. august 2004, og at De herved fik besked om, at De alene fik bevis for den  

 1  

 ½-årige lagermedhjælperuddannelse.
Da De efterfølgende søgte om optagelse i  

 a-kassen den 9. august 2004, mente De ikke selv, at De kunne have handlet  

 anderledes eller hurtigere.
 I a-kassens brev af 13. oktober 2004 fremhævede a-kassen sin  

 opfattelse af, at De ikke kunne have handlet anderledes, og at De ikke burde  

 lide under konsekvenserne af Deres uddannelsessted samt andres langsomme  

 sagsbehandling.
 Den 18. oktober 2004 oversendte Xx Deres sag, idet man fastholdt  

 a-kassens afgørelse af 7. oktober 2004 truffet på baggrund af hovedkassens  

 brev  

 af 30. september 2004.
 Dog blev det anført, at man ikke mente, at De havde været fuldt ud  

 informeret om skolens korrespondance med Xx, hvorfor man vurderede, at man  

 burde anse udstedelsesdatoen for uddannelsesbeviset som tidspunktet for Deres  

 uddannelses afslutning.
Direktoratet modtog Deres sag den 19. oktober 2004. Sekretariatet er enig i fremstillingen med følgende korrektioner  

 til 6. afsnit på side 4:
 Direktoratet henviser til, at Xx ved brev af 12. februar 2004  

 meddelte afslag på dispensation til et 3. forsøg til at bestå svendeprøven.
Sekretariatet skal i den forbindelse bemærke, at det ikke fremgår  

 af ovennævnte brev, at Xx gav afslag på dispensationsansøgningen.
Derimod bad  

 Xx  

 om yderligere materiale og bemærkninger til brug for behandlingen af  

 ansøgningen.
 Xx har til sekretariatet oplyst, at Xx mundtligt tilkendegav  

 afslaget under en telefonisk samtale i marts måned 2004.
Arbejdsdirektoratetsafgørelse Direktoratet traf den 1. november 2004 denne afgørelse:
 De kan ikke optages som medlem i a-kassen efter reglerne for  

 nyuddannede.
Begrundelse Hvis man vil optages i en a-kasse på baggrund af en uddannelse,  

 skal a-kassen have modtaget en skriftlig ansøgning herom senest 2 uger efter,  

 at uddannelsen er afsluttet.
Det fremgår af § 41, stk. 1, nr. 3, litra b i  

 lov  

 om arbejdsløshedsforsikring m.v., jf. seneste lovbekendtgørelse nr. 708 af  

 13.  

 august 2003.
 De afsluttede Deres uddannelse som lagermedhjælper den 30. januar  

 2004.
 De henvendte Dem først til a-kassen om optagelse den 9. august  

 2004. Ansøgningsfristen på 2 uger fra uddannelsens afslutning var derfor  

 overskredet, da a-kassen modtog ansøgningen.
 Deres forklaring om, at De ikke har været informeret om, at De  

 ikke fik dispensation og dermed ikke kunne fortsætte Deres uddannelse, kan  

 ikke  

 føre til et andet resultat.
 En ansøger bærer selv ansvaret for, at a-kassen modtager  

 ansøgningen om optagelse inden fristens udløb.
Deres uddannelsesbevis Såfremt Deres uddannelsesbevis blev udstedt i tilknytning til  

 Deres uddannelses afslutning, ville datoen for denne kunne betragtes som  

 uddannelsens afslutning.
 Dette fremgår af § 9, stk. 4 i bekendtgørelse nr. 560 af 4. juli  

 2002 om optagelse som lønmodtager eller nyuddannet i en a-kasse.
 Det fremgår videre af samme bestemmelse i ovennævnte  

 bekendtgørelse om optagelse som lønmodtager eller nyuddannet i en a-kasse, at  

 en uddannelse anses for afsluttet, når studieaktiviteten er ophørt, alle  

 karakterer er givet, og eksamen er bestået.
 Direktoratet har ved afgørelsen lagt vægt på, at Deres  

 studieaktivitet ophør te, og at De fik Deres karakterer den 30. januar 2004.
 Direktoratet har også lagt vægt på, at udstedelsen af Deres  

 uddannelsesbevis først skete den 5. august 2004.
 Datoen for Deres uddannelsesbevis kan således ikke lægges til  

 grund for 2- ugers fristen.
Direktoratet skal afslutningsvis henvise til, at der ikke er  

 hjemmel til at dispensere fra ansøgningsfristen i § 41, stk. 1, nr. 3, litra  

 b  

 i ovennævnte lov om arbejdsløshedsforsikring m.v. Klagen til ankenævnet Ved telefonisk henvendelse af 26. november 2004 klagede lokalafdelingen  

 på Deres vegne.
 Lokalafdelingen oplyste videre, at afdelingen hurtigst muligt  

 ville vende tilbage med yderligere bemærkninger til sagen.
 Ved brev af 7. december 2004 fremkom De med yderligere  

 bemærkninger, idet De anførte følgende:
 Xx har ringet ind til jer den 26. november 2004 for at meddele,  

 at jeg indsender en ny klage.
 Jeg har i samarbejde med Xx fået indhentet oplysninger fra Xx, der  

 viser, at jeg ikke havde mulighed for at foretage en indmeldelse i  

 arbejdsløshedskassen før end den 9. august 2004.
 Som det kan læses i vedlagte mail fra Xx, så kunne jeg ikke søge  

 optagelse i arbejdsløshedskassen indenfor 14 dage efter den 31. januar 2004,  

 da  

 Xx stadig mente, der var en mulighed for et tredje forsøg på at gå op til  

 svendeprøve.
Det er i orden, at jeg skal komme indenfor 14 dage efter  

 uddannelsen er afsluttet, men min uddannelse må først være afsluttet, da jeg  

 får mit uddannelsesbevis fra Xx.
På det tidspunkt var det første gang, jeg  

 fik  

 et endelige bevis på, at jeg ikke kunne komme til en ny svendeprøve.
 Hvis jeg havde søgt om optagelse i forbindelse med, at jeg dumpede  

 til første og anden svendeprøve, så var jeg også blevet afvist på grund af  

 manglende afslutning af en uddannelse, så derfor kunne jeg først komme, da  

 jeg  

 havde fået et uddannelsesbevis.
 Jeg kan da ikke straffes på grund af langsommelig sagsbehandling i  

 afgørelsen om et tredje forsøg til svendeprøven.
Jeg håber på, at I kan finde det rimeligt, at jeg får en  

 dispensation til at blive optaget i arbejdsløshedskassen. Af den vedlagte e-mail af 3. december 2004 fra Xx, fremgår bl.a.  

 følgende:
Forløbet som jeg har oplevet det er, at Xx har været til  

 svendeprøve, hvor han dumpede.
Derefter var til endnu en svendeprøve i januar  

 2004, hvor han også dumpede.
På Xxs vegne søgte jeg Xx om et tredje forsøg.
Dette blev afslået  

 (vi er nu henne i februar eller marts). Fra skolens side foreslog vi Xx, at  

 han  

 derefter afsluttede uddannelsen med delkompetence.
Dette accepterede Xx.
Jeg  

 kontaktede Xx for at få godkendt, at Xx skulle afslutte med delkompetence.
Xx  

 i  

 Xx bad mig skaffe en afsluttende praktikerklæring fra Xx.
Desværre skete der  

 et eller andet, så erklæringen ikke havnede på mit bord.
Efter  

 nogen tid  

 rykkede jeg for den og fik den relativt hurtigt derefter.
 Nu kunne jeg så gå videre med at sende materialet til Xx, der var  

 lidt underdrejet pga. ferie (så vi var altså noget til sommer). Endelig  

 lykkedes det at få tingene til at falde på plads, og Xx fik sit bevis, der  

 ulykkeligvis havde en afslutningsdag i januar.
 Som du selv ved, gik Xx omgående i a-kassen for at melde sig ind,  

 og nu er vi, hvor sagen står nu.
Jeg kan kun erklære, at Xx har gjort alt, hvad han skulle uden  

 forsinkelse fra hans side.
At processen har været så langsom, skyldes et  

 ulykkeligt sammentræf af uheldige omstændigheder, der hver for sig har  

 forsinket sagen.
Hvis der overhovedet findes et udtryk som rimelighed i dette land,  

 bør Xx få sin dagpengeret, da han er 100% uden egen skyld i det lange  

 sagsforløb. Arbejdsdirektoratets bemærkninger til  

 klagen Ved oversendelsen af sagen til ankenævnet den 14. december 2004  

 oplyste direktoratet, at der ikke var kommet nye oplysninger, der gav  

 direktoratet anledning til at ændre afgørelsen.
 Direktoratet anførte endvidere følgende:
 Direktoratet anser det for værende Xxs egen risiko, at han ikke  

 søgte om optagelse inden 2 uger efter den 30. januar 2004, da han allerede på  

 dette tidspunkt, ville kunne have afsluttet sin uddannelse med delkompetence  

 efter godkendelse hos Xx.
 Xx søgte imidlertid om dispensation for en 3. svendeprøve, hvilket  

 han fik afslag på.
Direktoratet er ligeledes af den opfattelse, at Xxs  

 uddannelsesbevis af 5. august 2004 ikke kan lægges til grund for optagelse i  

 a-kassen efter reglerne for nyuddannede, da der på dette tidspunkt ikke  

 længere  

 er tidsmæssig sammenhæng mellem studieaktivitetens ophør og udstedelsen af  

 uddannelsesbeviset. Nyt efter klagen Sekretariatet rettede den 2. marts 2005 telefonisk henvendelse til  

 Xx men henblik på at få oplyst, hvornår Xx gav afslag på ansøgning om  

 dispensation til et 3. svendeprøveforsøg.
 Xx oplyste hertil, at Xx telefonisk havde tilkendegivet i marts  

 måned, at der ikke ville blive givet dispensation.
 Xx havde herefter arbejdet for, at De skulle afslutte Deres  

 uddannelse med delkompetence som lagermedhjælper i stedet.
Regler Lov om arbejdsløshedsforsikring m.v., jf. lovbekendtgørelse nr.  

 708 af 13. august 2003 § 41.  

  

 Ret til  

 optagelse som medlem har personer, 1)   som har bopæl og ophold her i riget bortset fra  

 Færøerne og Grønland, jf. dog stk. 7, 2)   som er mellem 18 og 63 år, dog 65 år for personer født  

 før den 1. juli 1939, og 3)   som enten b)  

 	  

 har  

 gennemført en erhvervsmæssig uddannelse af mindst 18 måneders varighed eller  

 en  

 erhvervsgrunduddannelse i henhold til lov om erhvervsgrunduddannelse, når  

 kassen modtager skriftlig begæring om optagelse senest 2 uger efter  

 uddannelsens afslutning, Direktoratets bekendtgørelse nr. 560 af 4. juli 2002 om  

 optagelse som lønmodtager eller nyuddannet i en a-kasse § 4.  

  

 Personer, der har gennemført en uddannelse af mindst 18 måneders eller 3  

 halvårlige semestres varighed kan optages, jf. § 5.
§ 9.  

  

 En  

 person kan tidligst blive optaget fra det tidspunkt, hvor a-kassen har  

 modtaget  

 en skriftlig ansøgning om optagelse.
Optagelse kan dog ikke ske før arbejdets  

 første dag eller uddannelsens afslutning.
 Stk. 3.  

  

 For  

 at en ansøger kan blive optaget på baggrund af uddannelse, skal a-kassen have  

 modtaget en skriftlig ansøgning senest 2 uger efter uddannelsens afslutning.
Stk. 4.  

  

 En uddannelse anses for  

 afsluttet, når studieaktiviteten er ophørt,  

 alle karakterer er givet, og eksamen er bestået.
Hvis udstedelsen af et  

 eksamensbevis sker i tilknytning til uddannelsens afslutning, vil  

 eksamensbeviset altid kunne betragtes som uddannelsens afslutning.
 Stk. 5.  

  

 Direktoratet kan i særlige  

 tilfælde, hvor a-kassen har modtaget den skriftlige ansøgning om optagelse  

 med  

 forsinkelse, tillade, at optagelsen får virkning fra det tidspunkt, hvor  

 a-kassen under normale forhold ville have modtaget ansøgningen.
