 Fra Finansministeriet har man modtaget underretning om, at bidrag for brug  

 af tjenesteboliger og lejeboliger skal forhøjes med 5,7% som følge af den  

 almindelige udvikling af huslejerne.
 Med henvisning hertil skal man anmode stiftsøvrigheden om at ville  

 foranledige, at der snarest muligt og inden den 1. marts 1989 gives de  

 enkelte brugere af folkekirkens tjenesteboliger i stiftet meddelelse om, at  

 boligbidraget fra 1. juni 1989 vil blive forhøjet med 5,7%.
 Tilsvarende varsel bør gives de enkelte indehavere af lejeboligerne, jfr.  

 § 13, stk. 3, i folkekirkens lønningslov.
 Nedennævnte boligbidragssatser er herefter gældende for tjenesteboliger,  

 for så vidt tjenesteboligen ikke er blevet underkastet vurdering:
 De fremtidige lejeboligbidrag udgør:
 Man skal anmode stiftsøvrigheden om for så vidt angår kirkefunktionærernes  

 tjeneste- og lejeboliger at ville foranledige, at der med virkning fra den 1.  

 juni 1989 foretages beregning af forhøjelserne og fastsættelse samt  

 indeholdelse af den enkelte boligbidrag i henhold til foranstående skemaer,  

 idet bemærkes, at den enkelte bolig vil være at indplacere i skalaerne på  

 samme trin, som blev benyttet ved sidste regulering.
 Man henleder opmærksomheden på, at reguleringer af de boligbidrag, som  

 påhviler folkekirkens præster - hvis løn beregnes og anvises gennem Statens  

 centrale Lønanvisning - finder sted ved ministeriets foranstaltning.
 Boligbidragene vil blive afrundet således, at beløbet er deleligt med 12  

 kr.
 P.M.V.
 E.B.
