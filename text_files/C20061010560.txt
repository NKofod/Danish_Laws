Vejledning  

 om vielse nr. 3: Aldersdispensation (Denne vejledning er en del af en serie af vejledninger,  

 som Familiestyrelsen har udarbejdet om vielser.
Vejledningerne revideres  

 løbende og offentliggøres i Retsinformation (  

 www.  

 retsinfo.dk); vejledningerne ligger samlet på  

 www.familiestyrelsen.dk under Ægteskab og registreret partnerskab/Vielse) Indhold 1.
Alderskravet ved indgåelse af ægteskab 2.
Praksis vedrørende aldersdispensation 2.1.
Den ene part er fyldt 18 år, mens den anden part  

 er under 18 år 2.1.1.
Den ene part er under 15 år 2.1.2.
Den ene part er fyldt 15 år, og parret har eller  

 venter barn 2.1.3.
Den ene part er fyldt 16 år, og parterne bor  

 sammen i egen bolig 2.1.4.
Den ene part er fyldt 17 år 2.2.
Begge parter er under 18 år 2.3.
Særlige omstændigheder 2.4.
Parter, der stammer fra andre lande 3.
Vilkår knyttet til dispensationen 4.
Forældresamtykke 5.
Retsvirkningerne af en aldersdispensation 6.
 Sagsbehandling, klageadgang mv.
 Denne vejledning er knyttet  

 til  

 »Vejledning om vielse nr. 1: Ægteskabsbetingelserne«.
1. Alderskravet ved indgåelse af ægteskab Efter § 1 i lov om indgåelse  

 og opløsning af ægteskab må en part, der er under 18 år, ikke indgå ægteskab.
 Den kommune, der prøver  

 ægteskabsbetingelserne, kan give dispensation fra dette alderskrav.  

 Betingelserne  

 for at give dispensation gennemgås i pkt. 2.
2. Praksis vedrørende aldersdispensation Dispensation fra  

 alderskravet gives efter retningslinierne i pkt. 2.1.-2.4.
 Det er uden betydning for  

 adgangen til dispensation, om det er manden eller kvinden, der har den alder,  

 der er angivet i disse retningslinier.
 Retningslinierne gælder også  

 ved indgåelse af registreret partnerskab.
2.1. Den ene part  

 er fyldt 18 år, mens den anden part er under 18 år 2.1.1. Den ene part  

 er under 15 år Når den ene part er under 15  

 år, gives der altid afslag på dispensation.
 Der henvises til  

 straffelovens § 222, der fastsætter den seksuelle lavalder til 15 år.
 Fra praksis kan nævnes  

 følgende sag fra 1988:
Kvinden var 14 år og 3  

 måneder og gravid.
Manden var 20 år og 7 måneder.
Parret boede ikke sammen,  

 men  

 agtede at flytte sammen.
Kvinden var skoleelev, og manden var arbejdsmand.  

 Afslaget  

 på dispensation var navnlig begrundet i kvindens alder.
Sagen blev forelagt  

 for  

 politiet, der undlod at rejse tiltale mod manden for overtrædelse af  

 straffelovens  

 § 222.
2.1.2. Den ene part  

 er fyldt 15 år, og parret har eller venter et barn Når den ene part er fyldt 15  

 år, gives der dispensation, hvis en af parterne har eller venter et barn, der  

 skal medtages i ægteskabet, medmindre der foreligger særlige omstændigheder,  

 jf. pkt. 2.3.
 Det er uden betydning, om  

 den anden part er biologisk forælder til barnet.
 I andre situationer gives  

 der ikke dispensation, når den ene part ikke er fyldt 16 år, medmindre der  

 foreligger  

 særlige omstændigheder, jf. pkt. 2.3.
 Fra praksis kan nævnes  

 følgende sag fra 1989:
Kvinden var 15 ½ år og  

 studerende med en månedlig indtægt på 1.000 kr.
Kvinden var ikke gravid.  

 Manden  

 var 23 år og havde en månedlig indtægt på 10.800 kr.
Parret havde ikke fælles  

 bolig.
Styrelsen stadfæstede afslaget på dispensation.
2.1.3. Den ene part  

 er fyldt 16 år, og parterne bor sammen i egen bolig Når den ene part er fyldt 16  

 år, gives der dispensation, hvis parterne har en fælles, selvstændig bolig,  

 medmindre der foreligger særlige omstændigheder, jf. pkt. 2.3.
 Fælles, selvstændig bolig  

 omfatter ikke et værelse hos en af parternes forældre eller andre nære  

 familiemedlemmer.  

 Som udgangspunkt er det ikke tilstrækkeligt, at parterne har udsigt til at få  

 en fælles, selvstændig bolig.
 Hvis parterne har en fælles,  

 selvstændig bolig, lægges der endvidere vægt på parternes situation i øvrigt,  

 særligt deres økonomiske situation  parterne skal kunne bevare boligen.  

 Endelig ses der på forholdets stabilitet  hvor længe de har kendt  

 hinanden mv.
 I andre situationer gives  

 der ikke dispensation, når den ene part ikke er fyldt 17 år, medmindre der  

 foreligger særlige omstændigheder, jf. pkt. 2.3.
 Fra praksis kan nævnes  

 følgende afgørelse fra 1988:
Kvinden var 16 år og 1 måned  

 og ikke gravid.
Manden var 21 år.
Hun var skoleelev, og han var studerende  

 med  

 en indtægt på ca. 2.700 kr. om måneden.
Parret havde ikke fælles bolig, men  

 de  

 havde mulighed for at få en bolig sammen med mandens bror.
Givet afslag på  

 dispensation.
2.1.4. Den ene part  

 er fyldt 17 år Hvis den ene part er fyldt  

 17 år, gives der dispensation, medmindre der foreligger særlige  

 omstændigheder,  

 jf. pkt. 2.3.
 Der er ikke noget til hinder  

 for at give dispensation fra det tidspunkt, hvor parten fylder 17 år, således  

 at  

 parterne kan indgå ægteskab, så snart den pågældende part fylder 17 år.
2.2. Begge parter  

 er under 18 år I sager, hvor både kvinden  

 og manden er under 18 år, gives tilladelse kun, hvis der foreligger ganske  

 særlige omstændigheder.
Der er ikke fastsat nærmere retningslinier herfor,  

 men  

 jo tættere en af parterne er på at fylde 18 år, jo mere taler det for at give  

 dispensation, hvis betingelserne i pkt. 2.1. i øvrigt er opfyldt.
 Fra praksis kan nævnes  

 følgende sag fra 1987:
Manden var 17 år og 5  

 måneder, og kvinden var 17 år og 8 måneder.
Kvinden var gravid.
Parret boede  

 sammen og havde ordnede sociale forhold.
Styrelsen stadfæstede afslaget på  

 dispensation.
2.3. Særlige  

 omstændigheder Uanset retningslinierne i  

 pkt. 2.1. og 2.2. træffes afgørelser om aldersdispensation altid ud fra en  

 konkret vurdering af den enkelte sag.
 Dette indebærer, at kommunen  

 kan afslå at give dispensation, selvom betingelserne i pkt. 2.1. er opfyldt.  

 Som eksempler på dette kan nævnes:
   

 	  

 En part er umoden og derfor ikke forstår betydningen af at indgå  

 ægteskabet.
  

 	  

 En part er tvunget eller presset til at indgå ægteskabet.  

 Tvangsægteskaber mv. er nærmere beskrevet i  

 »Vejledning  

 om vielse nr. 1: Ægteskabsbetingelserne«.  

1) Omvendt kan kommunen også  

 give dispensation, selvom betingelserne i pkt. 2.1. ikke er opfyldt.
Hvis kommunen er i tvivl om,  

 hvorvidt der bør meddeles dispensation eller ej, bør kommunen afholde en  

 samtale med parterne.
Samtalen kan tjene til belysning af parternes forhold  

 mv.  

 Samtalen kan også anvendes til at rådgive parterne om betydningen af  

 ægteskabet  

 samt om de muligheder, som parterne har for at få hjælp og støtte fra  

 kommunen  

 eller andre.
 Kommunen kan vælge at  

 afholde samtalen med kun den ene part, fx hvis der er mistanke om, at parten  

 er  

 udsat for et utilbørligt pres til at indgå ægteskabet.
Der er ikke noget til hinder  

 for, at en medarbejder fra en anden del af kommunens forvaltning afholder  

 samtalen eller deltager i den.
Det kan fx være en medarbejder, der  

 beskæftiger  

 sig med den sociale lovgivning eller med integration.
Det kan også være en  

 psykolog.
2.4. Parter, der  

 stammer fra andre lande Afgørelser om  

 aldersdispensation træffes efter ovennævnte retningslinier, også selvom en  

 part  

 stammer fra eller bor i et land, hvor ægteskabsalderen er lavere end i  

 Danmark,  

 eller hvor det er almindeligt at indgå ægteskab i en tidligere alder.
3. Vilkår knyttet til dispensationen Efter værgemålslovens § 1,  

 stk. 1, 1. pkt., bliver unge under 18 år, der har indgået ægteskab, myndige.  

 Dette indebærer bl.a., at de fra vielsestidspunktet kan råde over deres  

 formue.
 Der kan forekomme  

 situationer, hvor det ikke er forsvarligt, at en ung ved ægteskabet selv får  

 rådighed  

 over sin formue, men hvor det alligevel er rimeligt at give tilladelse til  

 ægteskab.
Når kommunen giver dispensation  

 fra alderskravet på 18 år, kan kommunen derfor fastsætte vilkår om, at parten  

 trods ægteskabet fortsat er mindreårig og dermed umyndig indtil det fyldte  

 18.  

 år.
Dette betyder, at parten forbliver under værgemål.
 Bestemmelsen er kun  

 relevant, når den mindreårige part har en større formue, og der er risiko  

 for,  

 at formuen ikke vil blive administreret forsvarligt af den mindreårige part.
 Familiestyrelsen har ikke  

 kendskab til sager, hvor dette vilkår er blevet anvendt.
4. Forældresamtykke Den, som er under 18 år og  

 ikke tidligere har været gift, må ikke indgå ægteskab uden forældrenes  

 samtykke, jf. ægteskabslovens § 2, stk. 1.
 Dette krav gælder ved siden  

 af alderskravet i ægteskabslovens § 1.
 Om forældresamtykke og  

 muligheden for at dispensere fra dette krav, se  

 »Vejledning  

 om vielse nr. 1: Ægteskabsbetingelserne«  

 (www.familiestyrelsen.dk).
5. Retsvirkningerne af en aldersdispensation Selvom kommunen giver  

 dispensation fra alderskravet, må parterne kun indgå ægteskab med hinanden,  

 hvis de øvrige ægteskabsbetingelser er opfyldt; se  

 »Vejledning om vielse nr. 1: Ægteskabsbetingelserne«  

 (www.familiestyrelsen.dk).
 6. Sagsbehandling, klageadgang mv.
 Til brug for behandlingen af  

 ansøgninger om aldersdispensation bør parterne oplyse følgende:
  

 	  

 Om en af parterne har eller venter et barn, der skal medtages i  

 ægteskabet   

 	  

 Hvor længe parterne har kendt hinanden   

 	  

 Parternes boligsituation, herunder om de har en fælles,  

 selvstændig bolig   

 	  

 Parternes indtægtsforhold Afgørelser om  

 aldersdispensation kan påklages til Familiestyrelsen, jf. ægteskabslovens §  

 58  

 b.
 Om klageadgangen og  

 behandlingen af sager om dispensation fra alderskravet, se  

 »Vejledning om vielse nr. 1: Ægteskabsbetingelserne«  

 (www.familiestyrelsen.dk).
Familiestyrelsen, den 21. december  

 2006 Lars Thøgersen 1)  

 Foråret 2007 udsender Familiestyrelsen en vejledning om håndteringen af  

 sager,  

 hvor der er mistanke om tvangsægteskaber i vielsessager; se  

 www.familiestyrelsen.dk.
