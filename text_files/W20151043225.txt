Ligebehandlingsnævnets afgørelse om køn - adgangsbegrænsning - parts- og vidneforklaringer J. nr. 2015-6811-04672 En kvinde blev afvist i døren på en stripklub.
Der var uklarhed om årsagen til afvisningen, hvorfor sagen kun kunne afklares ved hjælp af parts- og vidneforklaringer.
 Nævnet kunne derfor ikke behandle klagen.
 Klagen drejer sig om påstået forskelsbehandling på grund af køn i forbindelse med, at klager og hendes veninder blev nægtet adgang til en stripklub.
Ligebehandlingsnævnets afgørelse Ligebehandlingsnævnet kan ikke behandle klagen om adgangsforhold til den indklagede stripklub, da en afgørelse af, om klager er blevet forskelsbehandlet på grund af køn, kræver bevisførelse i form af mundtlige parts- og vidneforklaringer.
Sagsfremstilling Klager forsøgte sammen med sine veninder at komme ind på den indklagede stripklub, men blev ved døren nægtet adgang.
Parternes bemærkninger Klager bemærker, at dørmanden nægtede hende og hendes veninder adgang til den indklagede stripklub med begrundelsen, at:
". . . piger ikke var tilladt adgang." Klager mener, at der skal være mulighed for, at alle, der overholder stripklubbens retningslinjer, kan få adgang dertil.
 Klagen er indbragt for nævnet den 21. januar 2015.
 Indklagede oplyser, at begge køn har adgang til stripklubben, og at der ikke sker nogen afvisning af kvinder.
 Indklagede gør dog opmærksom på, at både kvinder og mænd, der vurderes til at være berusede, bliver nægtet adgang.
Ligebehandlingsnævnets bemærkninger og konklusion Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.
 Der er uenighed om årsagen til, at klager blev nægtet adgang til den indklagede stripklub.
 Ligebehandlingsnævnet finder, at dette kun kan afklares ved bevisførelse i form af mundtlige parts- og vidneforklaringer.
 Da en sådan bevisførelse ikke kan ske ved nævnet, men må ske ved domstolene, kan Ligebehandlingsnævnet ikke behandle sagen.
Retsregler Afgørelsen er truffet efter følgende bestemmelser:
