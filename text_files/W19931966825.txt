Rettigheder til Edb-system Afgørelse truffet af Ligningsrådet den 17.  

 august 1993.
Et selskab påtænkte at erhverve alle rettigheder til et  

 edb-system.
Systemet havde til formål at automatisere og forbedre  

 manuelle registreringsfunktioner, specielt i fremstillingsvirksomhe der.  

 Selskabet drev i forvejen virksomhed med salg og implementering af systemet,  

 ligesom det havde brugsretten til dette og betalte royaltyafgift til  

 ejerne.
 Ligningsrådet fandt, at selskabet efter bestemmelsen i  

 afskrivningslovens § 3, stk. 1, ville kunne foretage fradrag for  

 anskaffelsessummen for edb-softwaret fuldt ud i den skattepligtige indkomst  

 for det indkomstår, hvori anskaffelsen af rettighederne eller en ideel  

 andel af disse fandt sted.
 Et selskab drev virksomhed med salg og implementering af et  

 edb-system.
Selskabet havde brugsretten til systemet, idet der blev betalt en  

 royaltyafgift til ejerne af systemet.
Royaltyen beregnedes dels på  

 grundlag af selskabets omsætning og dels på grundlag af dets  

 indtjeningsbidrag.
 Ejerne af edb-systemet var med 60 pct. aktionærer i det  

 købende selskab.
Edb-systemet havde til formål at automatisere og forbedre manuelle  

 registreringsfunktioner.
Systemet forudsatte anvendelse af elektroniske  

 registreringsterminaler og en central pc.
Den centrale pc kommunikerede med  

 en central hovedcomputer og kunne desuden indgå i et pc-netværk.  

 Edb-systemet kunne også fungere som et såkaldt 'stand  

 alone-system'.
De elektroniske registreringsterminaler blev fremstillet af  

 underleverandører, men det software, der fik terminalerne til at  

 fungere, omfattedes af ovennævnte edb-system.
Standard pc-terminaler  

 kunne dog også anvendes.
Edb-systemets programmer var baseret på et grundmodul og fire  

 omfattende standardmoduler, der kunne benyttes enkeltvis eller fuldt  

 integreret.
Til hvert modul forefandtes en række  

 tillægsmoduler.
 Selskabets revisor var af den opfattelse, at anskaffelsessummen for  

 edb-systemet kunne fradrages ved opgørelsen af den skattepligtige  

 indkomst efter afskrivningslovens § 3, stk. 1. Ifølge bestemmelsens  

 ordlyd kan anskaffelsessummen for edb-software fradrages fuldt ud i den  

 skattepligtige indkomst for det år, hvor anskaffelsen finder sted.  

 Revisoren fandt endvidere, at det var uden betydning, at systemet ikke skulle  

 anvendes til styring af virksomheden, men derimod til salg og implementering  

 for selskabet kunder.
 Ligningsrådet kunne tiltræde revisorens opfattelse, hvorefter  

 de omhandlede udgifter kunne fratrækkes i medfør af  

 afskrivningslovens § 3, stk. 1.
 .
