Bekendtgørelse om Klagenævnet for  

 Udbud I medfør af § 2, stk. 3, § 4, stk. 1, og  

 § 5, stk. 3, i lov nr. 415 af 31. maj 2000 om Klagenævnet for  

 Udbud fastsættes:
Kapitel 1 Klagenævnet for Udbuds kompetence og  

 organisation § 1. Klagenævnet for Udbud behandler klager  

 over overtrædelser af 1)	fællesskabsretten vedrørende offentlige kontrakter og  

 tilbudsgivning for forsyningsvirksomhed og 2)	lov om samordning af fremgangsmåderne ved indgåelse af  

 bygge- og anlægskontrakter og indkøb m.v. eller regler udstedt i  

 medfør heraf .
 Stk. 2. Nævnet behandler endvidere klager over  

 afgørelser om akkreditering m.v., som træffes af  

 DANAK/Erhvervsfremme Styrelsen i medfør af § 10, stk. 2, jf.  

 § 16, stk. 4, i lov om erhvervsfremme, og som indebærer  

 afslag på eller begrænsning af ansøgt akkreditering,  

 suspendering eller begrænsning af givet akkreditering samt sletning i  

 register over laboratorier, der udfører laboratoriearbejde i henhold  

 til principperne om god laboratoriepraksis (GLP).
 Stk. 3. Nævnet kan i øvrigt behandle klager, hvor  

 der ved lov eller i henhold til lov er fastsat bestemmelse om klageadgang til  

 nævnet.
 § 2. Nævnet består af en formand, et  

 antal næstformænd og et antal sagkyndige medlemmer, der udpeges  

 af erhvervsministeren for en periode af 4 år.
 Stk. 2. Formandsskabets medlemmer skal være dommere.
Stk. 3. Formandskabets og nævnets øvrige  

 medlemmer kan genudpeges.
Hvervet ophører med udgangen af den  

 måned, hvor vedkommende fylder 70 år.
§ 3. Formanden tilrettelægger arbejdet i  

 nævnet og dets sekretariat.
Formanden drager omsorg for indkaldelse til  

 møder, leder møder og sørger for, at arbejdet  

 udføres hurtigt og hensigtsmæssigt.
 Stk. 2. Formanden kan bemyndige en næstformand til at  

 træde i sit sted.
 Stk. 3. Formanden træffer afgørelse om, på  

 hvilken måde nævnets afgørelser skal  

 offentliggøres.
§ 4. Ved behandlingen af en sag deltager formanden  

 eller en næstformand.
Formandskabet kan dog bestemme, at formanden og  

 en næstformand eller to næstformænd deltager ved  

 behandlingen.
 Stk. 2. Fordelingen af de enkelte sager mellem formanden og  

 næstformænd bestemmes af formanden i samråd med  

 næstformændene.
 Stk. 3. I sager, der efter stk. 2 er fordelt til en  

 næstformand, varetager denne de beføjelser, der efter  

 bekendtgørelsen er henlagt til formanden.
§ 5. Ved behandlingen af en sag deltager endvidere  

 2 sagkyndige medlemmer.
I tilfælde, hvor der er truffet  

 afgørelse efter § 4, stk. 1, 2. pkt., deltager dog 4  

 sagkyndige medlemmer.
 Stk. 2. Formanden udpeger under hensyn til den enkelte sags  

 beskaffenhed de sagkyndige, der skal deltage i sagens behandling.
 Stk. 3. Forudsætter afgørelsen kendskab til  

 prøvningsvirksomhed, certificering af personer, produkter og systemer  

 eller inspektionsvirksomhed, skal mindst en af de sagkyndige have  

 særligt kendskab til området.
 § 6. Nævnet eller formanden på dets  

 vegne afviser klager, der ikke er omfattet af nævnets kompetence, eller  

 som er indgivet af en, der ikke er klageberettiget.
Stk. 2. Sager mod en ordregiver, der udnytter et geografisk  

 område med henblik på efterforskning efter eller udvinding af  

 olie, gas, kul eller andet fast brændsel, kan ikke behandles af  

 nævnet.
Nævnet afviser sådanne klager, jf. stk. 1.
 § 7. Klagenævnet kan afvise en sag eller  

 afgøre den i realiteten helt eller delvis, herunder annullere ulovlige  

 beslutninger eller pålægge ordregiveren at lovliggøre  

 udbudsforretningen.
Stk. 2. En klage har kun opsættende virkning i det  

 omfang dette er fastsat i lovgivningen.
Hvor særlige grunde taler  

 derfor, kan nævnet eller formanden på nævnets vegne dog  

 tillægge klagen opsættende virkning.
 Stk. 3. Nævnet kan i tilfælde, hvor en klager  

 får helt eller delvist medhold i en for nævnet indbragt klage,  

 efter påstand pålægge ordregiveren at yde klageren en  

 erstatning for tab, der er lidt som følge af overtrædelse af  

 regler nævnt i § 1, stk. 1.
 Stk. 4. Klagenævnet kan i tilfælde, hvor en klager  

 får helt eller delvist medhold i en for nævnet indbragt klage,  

 pålægge ordregiveren at godtgøre klageren de  

 sagsomkostninger, denne har afholdt i forbindelse med klagesagen.
 § 8. Sagen forberedes ved udveksling af skriftlige  

 indlæg og forhandles derefter mundtligt, med mindre formanden bestemmer  

 andet.
 § 9. Nævnets arbejdssprog er dansk.  

 Formanden kan dog tillade dokumenter fremlagt på et andet sprog.
 § 10. Klage indgives skriftligt til  

 Klagenævnet for Udbud, Sekretariatet, Kampmannsgade 1, 1780  

 København V.
Stk. 2. Med klagen til nævnet skal følge et gebyr  

 på 4.000 kr.
Sker dette ikke, og betales gebyret ikke inden en af  

 formanden fastsat frist, afvises klagen.
 Stk. 3. Afvises en klage, tilbagebetales gebyret.
 § 11. Nævnet kan kræve alle de  

 oplysninger, der findes nødvendige for dets virksomhed eller til  

 afgørelse af, om et forhold er omfattet af nævnets  

 kompetence.
 Stk. 2. Undlader nogen til nævnet at give oplysninger  

 som nævnt i stk. 1 kan nævnet som tvangsmiddel  

 pålægge de pågældende daglige bøder, der kan  

 inddrives ved udpantning.
 § 12. Ved afgivelse af oplysninger om tekniske  

 eller forretningsmæssige hemmeligheder kan den, der skal afgive  

 oplysningerne, over for nævnets formand fremsætte begæring  

 om, at oplysningerne ikke afgives til det samlede nævns medlemmer.  

 Formanden afgør herefter, i hvilket omfang og under hvilken form  

 oplysningerne under hensyn til forholdenes beskaffenhed bør  

 gives.
Kapitel 2 Sagens forberedelse § 13. Senest samtidig med, at klage indbringes for  

 nævnet, skal klageren skriftligt underrette ordregiveren om de  

 påståede overtrædelser og om, at klagen indbringes for  

 nævnet.
Stk. 2. Med klagen til nævnet skal følge en kopi  

 af underretningen til ordregiveren.
Vedlægges kopi af underretningen  

 ikke, fastsættes en frist til forholdets berigtigelse.
Sker  

 berigtigelse ikke inden den fastsatte frist, afvises klagen.
§ 14. Klage efter § 1, stk. 1, kan  

 indgives af 1)	enhver, der har en retlig interesse heri, 2)	Konkurrencestyrelsen, 3)	By- og Boligministeriet samt 4)	de i bilaget anførte organisationer og myndigheder.
 Stk. 2. Klage efter § 1, stk. 2 og 3, kan indgives  

 af den, der har en retlig interesse heri, med mindre der er fastsat  

 særlige regler om klageadgangen.
 Stk. 3. Nævnet eller formanden på dets vegne kan  

 tillade en tredjemand eller offentlig myndighed, for hvem sagen  

 skønnes at have en væsentlig betydning, at indtræde i  

 sagen til støtte for klageren eller den indklagede.
 Stk. 4. Formanden kan bestemme, at en tredjemand eller  

 offentlig myndighed underrettes om en sag, der er indbragt for nævnet,  

 således at der gives den pågældende mulighed for at anmode  

 om tilladelse til at indtræde efter stk. 3.
 § 15. Klagen forelægges den indklagede, der  

 inden en af nævnet fastsat frist skal afgive en redegørelse for  

 sagens faktiske og retlige omstændigheder samt fremsende sagens  

 dokumenter.
Stk. 2. Klagenævnet eller formanden kan anmode klageren,  

 indklagede, eller en tredjemand, der er indtrådt i sagen efter  

 § 14, stk. 3, om at tilvejebringe oplysninger, der skønnes  

 at have betydning for sagens bedømmelse.
Fremkommer sådanne  

 oplysninger ikke inden en fastsat frist, kan nævnet tillægge  

 dette virkning til skade for den pågældende.
 Stk. 3. Nævnet eller formanden kan i øvrigt  

 indhente oplysninger, hvor det skønnes hensigtsmæssigt.
§ 16. Klageren og den, der er indtrådt i  

 sagen efter § 14, stk. 3, skal gøres bekendt med den  

 redegørelse, der er nævnt i § 15, stk. 1, og med det  

 materiale, der i øvrigt er fremkommet i sagen, medmindre adgangen til  

 aktindsigt er begrænset i anden lovgivning.
De skal have lejlighed til  

 at afgive en udtalelse.
Stk. 2. Formanden kan beslutte, at der skal udveksles  

 yderligere skriftlige indlæg, og træffer bestemmelse om  

 afslutning af den skriftlige forberedelse.
Formanden kan bestemme, at den  

 skriftlige forberedelse skal genoptages og formen herfor.
Kapitel 3 Sagens afgørelse § 17. Klageren, den indklagede og den, der er  

 indtrådt i sagen efter § 14, stk. 3, underrettes om tid og  

 sted for den mundtlige forhandling.
Stk. 2. Den i stk. 1 nævnte personkreds er  

 berettigede til at møde sammen med en advokat, revisor eller anden  

 kyndig repræsentant.
Formanden kan, hvis sagen efter sit indhold  

 gør det ønskeligt, henstille, at der gives møde ved en  

 repræsentant.
 Stk. 3. Formanden bestemmer formen for den mundtlige  

 forhandling, herunder i hvilken rækkefølge de mødende  

 skal have ordet, og hvornår forhandlingerne er afsluttet.
 Stk. 4. Offentligheden eller andre end de, der er nævnt  

 i stk. 1 og 2, har ikke adgang til den mundtlige forhandling, medmindre  

 der blandt de mødende er enighed om det.
Stk. 5. Hvor proceduren foregår offentligt, skal der om  

 muligt med mindst 3 dages varsel ske bekendtgørelse ved opslag  

 på Erhvervs- og Selskabsstyrelsens opslagstavle.
Samtidig underrettes  

 Konkurrencestyrelsen herom.
§ 18. I sager, der behandles skriftligt,  

 træffer nævnet afgørelse på grundlag af skriftlig  

 votering, eventuelt i et møde.
Formanden træffer bestemmelse  

 herom.
 § 19. Klagenævnets afgørelser  

 træffes ved almindeligt stemmeflertal.
 Stk. 2. Er afgørelsen ikke truffet i enighed, skal  

 afgørelsen indeholde mindretallets opfattelse.
 Stk. 3. Afgørelsen skal begrundes og skriftligt  

 tilstilles klageren, den indklagede og den, der er indtrådt i  

 sagen.
 Stk. 4. Gives der klageren helt eller delvist medhold i den  

 indbragte klage, eller ændrer den indklagede sin afgørelse i  

 overensstemmelse med klagerens påstand, tilbagebetales det indbetalte  

 gebyr til klageren.
 § 20. Klagenævnets afgørelser kan  

 ikke indbringes for anden administrativ myndighed.
 Stk. 2. Nævnets afgørelser kan indbringes for  

 domstolene senest 8 uger efter, at afgørelsen er meddelt de  

 pågældende, jf. dog stk. 3. Finder indbringelse ikke sted  

 inden for fristen, er nævnets afgørelse endelig.
 Stk. 3. Nævnets afgørelse efter § 6,  

 stk. 2, om afvisning af en sag kan ikke indbringes for domstolene.
 § 21. Bekendtgørelsen træder i kraft  

 den 5. juli 2000.
 Stk. 2. Bekendtgørelse nr. 26 af 23. januar 1996 om  

 Klagenævnet for Udbud ophæves.
Konkurrencestyrelsen, den 26. juni  

 2000 Niels Erik Monrad /Peter Dethlefsen Bilag Organisationer og myndigheder, der er tillagt klageadgang  

 efter § 14, stk. 1, nr. 4:
