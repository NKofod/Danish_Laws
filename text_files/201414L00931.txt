Betænkning afgivet af Erhvervs-, Vækst- og Eksportudvalget den 7. maj 2015 Betænkning over Forslag til lov om ændring af lov om detailsalg fra butikker m.v., lov om forbrugerbeskyttelse ved erhvervelse af fast ejendom m.v., lov om søfarendes ansættelsesforhold m.v., lov om kommuners og regioners udførelse af opgaver for andre offentlige myndigheder og kommuners og regioners deltagelse i selskaber og forskellige andre love og om ophævelse af lov om translatører og tolke og ophævelse af lov om dispachører (Lempelse af dispensationsadgang for detailsalg på helligdage, afskaffelse af maksimalpriser i huseftersynsordningen, minimumsbeskyttelse af visse personkategorier om bord på skibe, afskaffelse af indberetningspligten for kommuners og regioners deltagelse i selskaber og afskaffelse af beskikkelsesordning for translatører og tolke samt for dispachører m.v.) [af erhvervs- og vækstministeren (Henrik Sass Larsen)]:
1. Ændringsforslag Der er stillet 5 ændringsforslag til lovforslaget.
Enhedslisten har stillet ændringsforlag nr. 1-4 om deling af lovforslaget, og erhvervs- og vækstministeren har stillet ændringsforslag nr. 5.
2. Udvalgsarbejdet Lovforslaget blev fremsat den 25. februar 2015 og var til 1. behandling den 19. marts 2015. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 28. oktober 2014 dette udkast til udvalget, jf.
ERU alm. del  bilag 25. Den 25. februar 2015 sendte erhvervs- og vækstministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Den Danske Helsinki-Komité for Menneskerettigheder, Danske Translatører, Forbundet Kommunikation og Sprog og Translatørforeningen, Lars Voigt Larsen, Dispachørkontoret Kofoed & Voigt Larsen, Allan El-Zayat, Gentofte, og Forbundet Kommunikation og Sprog på vegne af den tyske oversætterorganisation BDÜ.
 Erhvervs- og vækstministeren har over for udvalget kommenteret de skriftlige henvendelser til udvalget.
Deputationer Endvidere har Danske Translatører, Forbundet Kommunikation og Sprog og Translatørforeningen mundtligt over for udvalget redegjort for deres holdning til lovforslaget.
Spørgsmål Udvalget har stillet 17 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, RV og KF) indstiller lovforslaget til vedtagelse med det af ministeren stillede ændringsforslag.
Flertallet vil stemme imod de af Enhedslisten stillede ændringsforslag.
Et mindretal i udvalget (DF og LA) vil stemme for det af Enhedslisten under nr. 1 stillede ændringsforslag om deling af lovforslaget.
Mindretallet indstiller de under A og B nævnte lovforslag til vedtagelse med de under 2-4 stillede ændringsforslag.
Hvis ændringsforslaget om deling af lovforslaget bliver forkastet, vil mindretallet stemme for det af erhvervs- og vækstministeren under nr. 5 stillede ændringsforslag og stemme for lovforslaget ved 3. behandling.
Et andet mindretal i udvalget (SF og ALT) indstiller lovforslaget til vedtagelse med det af ministeren stillede ændringsforslag.
Mindretallet vil stemme hverken for eller imod de af Enhedslisten stillede ændringsforslag.
Et tredje mindretal i udvalget (EL) vil stemme for de af Enhedslisten stillede ændringsforslag.
Mindretallet indstiller de under A og B nævnte lovforslag til forkastelse ved 3. behandling.
Såfremt ændringsforslaget om deling af lovforslaget bliver forkastet, vil mindretallet stemme imod lovforslaget.
Mindretallet vil stemme hverken for eller imod det af erhvervs- og vækstministeren under nr. 5 stillede ændringsforslag.
 Enhedslisten har foreslået, at lovforslaget deles for at give de partier, der under førstebehandlingen af lovforslaget tilkendegav, at de havde forståelse for kritikken af ophævelsen af beskikkelsesordningen for translatører, mulighed for at stemme denne del af lovforslaget ud.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (EL), tiltrådt af et mindretal (DF og LA):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om detailsalg fra butikker m.v., lov om forbrugerbeskyttelse ved erhvervelse af fast ejendom m.v., søloven, lov om søfarendes ansættelsesforhold m.v. og lov om kommuners og regioners udførelse af opgaver for andre offentlige myndigheder og kommuners og regioners deltagelse i selskaber og om ophævelse af lov om dispachører (Lempelse af dispensationsadgang for detailsalg på helligdage, afskaffelse af maksimalpriser i huseftersynsordningen, minimumsbeskyttelse af visse personkategorier om bord på skibe, afskaffelse af indberetningspligten for kommuners og regioners deltagelse i selskaber og afskaffelse af beskikkelsesordningen for dispachører m.v.)« omfattende §§ 1-4, 6 og 8-10.
 B. »Forslag til lov om ophævelse af lov om translatører og tolke og om ændring af retsplejeloven (Afskaffelse af beskikkelsesordningen for translatører og tolke og konsekvensændringer heraf i retsplejeloven)« omfattende §§ 5, 7, 9 og 10.
[Forslag om deling af lovforslaget] b Ændringsforslag til det under A nævnte forslag Til § 9 2) I stk. 3 ændres »§§ 2, 3, 5, 7 og 8« til: »§§ 2, 3 og 8«.
[Konsekvens af ændringsforslag nr. 1] c Ændringsforslag til det under B nævnte forslag Til § 9 3) Paragraffen affattes således:
»§ 9 Loven træder i kraft den 1. januar 2016.« [Konsekvens af ændringsforslag nr. 1] Til § 10 4) Stk. 2 og 3 udgår.
[Konsekvens af ændringsforslag nr. 1] d Ændringsforslag til det udelte lovforslag Til § 3 Af erhvervs- og vækstministeren, tiltrådt af et flertal (V, S, RV, SF, KF og ALT):
 5) Efter nr. 1 indsættes som nyt nummer:
»01. I § 417, stk. 1, 2. pkt., ændres »§ 341, stk. 2 og 3« til: »§ 341, stk. 2«.« [Konsekvensrettelse] Bemærkninger Til nr. 1 Lovforslaget foreslåes delt, hvorefter forslaget om ophævelse af beskikkelsesordningen for translatører og tolke udskilles i lovforslag B, mens de resterende dele af lovforslaget placeres i lovforslag A.
Til nr. 2 Bestemmelsen om ikrafttræden er ændret som en konsekvens af ændringforslag nr. 1 om deling af lovforslaget.
Til nr. 3 Bestemmelsen om ikrafttræden er ændret som en konsekvens af ændringsforslag nr. 1 om deling af lovforslaget.
Til nr. 4 Bestemmelsen om lovens territoriale gyldighedsområde er ændret som en konsekvens af ændringsforslag nr. 1 om deling af lovforslaget.
Til nr. 5 Ændringsforslaget er alene en konsekvensrettelse som følge af den i lovforslagets § 3, nr. 1, foreslåede ophævelse af sølovens § 341, stk. 3.
Trine Bramsen (S) Julie Skovsby (S) Anne Sina (S) Mette Reissmann (S) Karin Gaardsted (S) fmd.
Thomas Jensen (S) Ole Sohn (S) Ida Auken (RV) Nadeem Farooq (RV) Jeppe Mikkelsen (RV) Steen Gade (SF) Lisbeth Bech Poulsen (SF) Frank Aaen (EL) Stine Brix (EL) Uffe Elbæk (ALT) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Jakob Engel-Schmidt (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Joachim B.
Olsen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
