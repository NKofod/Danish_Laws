 Ansøgning afslået, idet ansøgeren i perioden 1974-1986 var blevet  

 straffet for tyveri hæleri, hærværk, brugstyveri, vold, promillekørsel,  

 dokumentfalsk og urigtige oplysninger til offentlig myndighed.
I 1987 gav vejtransportrådet afslag til en ansøger, der i perioden  

 1974-1977 i 4 tilfælde var blevet idømt fængsel (fra 80 dage til 1 1/2 år)  

 for tyveri, hæleri, hærværk og brugstyveri.
I 1976 og i 1983 var den  

 pågældende blevet idømt henholdsvis fængsel i 40 dage og betinget hæfte i 20  

 dage for vold mod sagesløs.
Ansøgeren var i 1978 idømt hæfte i 10 dage samt  

 frakendt førerretten i 2 år for promillekørsel og var i 1979 blevet idømt  

 hæfte i 14 dage for kørsel i frakendelsesperioden.
I 1983 var han blevet  

 idømt en betinget dom med udsat staffastsættelse for dokumentfalsk og  

 overtrædelse af færdselsloven.
Endvidere var ansøgeren i 1985 blevet idømt 15  

 dagbøder a 100 kr. for afgivelse af urigtige oplysninger til offentlig  

 myndighed.
Endelig var ansøgeren i 1986 blevet idømt fængsel i 4 måneder for  

 hæleri.
Ansøgeren begærede rådets afgørelse indbragt for domstolene.
Retten  

 opretholdt rådets afgørelse.
