 I medfør af § 1, stk. 1 og 2, § 7 og § 16, stk. 6, i lov om administration  

 af Det Europæiske Økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 731 af 13. november 1987  

 fastsættes:
 § 1.  Denne bekendtgørelse vedrører administrationen,  

 herunder kontrollen med betaling af medsvarafgiften for korn, der  

 markedsføres af en producent, og de hermed sidestillede transaktioner i  

 henhold til De Europæiske Fællesskabers forordninger herom.
 Stk. 2.  Udover de af De Europæiske Fællesskaber  

 fastsatte bestemmelser herom, skal de i henhold til denne bekendtgørelse  

 registreringspligtige virksomheder overholde de §§ 3-5, 7, 8 og 12 fastsatte  

 bestemmelser.
 § 2.  Administrationen og kontrollen udøves af  

 Direktoratet for Toldvæsenet, Amaliegade 44, 1256 København K, og den  

 herunder hørende lokalforvaltning, jf. dog stk. 2.
 Stk. 2.  Ved interventionsopkøb direkte fra en producent  

 opkræves afgiften af EF-direktoratet.
§ 3.  Virksomheder, der opkøber korn direkte fra en  

 producent, skal anmelde sig hos toldvæsenet til registrering.
I denne  

 forbindelse sidestilles byttehandler med opkøb.
Registreringspligten omfatter  

 også udenlandske virksomheder.
Såfremt en udenlandsk virksomhed ikke har  

 filial eller lignende her i landet, skal virksomheden registreres ved en  

 person, der er bosiddende her i landet, eller ved en virksomhed, der har  

 forretningssted her i landet.
 Stk. 2.  Virksomheder, der allerede er registreret hos  

 toldvæsenet i henhold til Landbrugsministeriets bekendtgørelse nr. 414 af 25.  

 juni 1986 om medansvarsafgift for korn, vil automatisk blive registreret  

 under nærværende bekendtgørelse og skal således ikke lade sig registrere, jf.  

 stk. 1.
 Stk. 3.  Registreringspligten, jf. stk. 1, omfatter  

 tillige landbrugsbedrifter, der opkøber korn hos en anden landbrugsbedrift,  

 samt producenter, der markedsfører korn i form af forarbejdede produkter.
 Stk. 4.  Registreringspligten omfatter desuden  

 producenter, der udfører korn til tredjelande, eller som forsender korn til  

 et andet EF-medlemsland.
 § 4.  De registrerede virksomheder, jf. § 3, stk. 1, 3  

 og 4, skal føre et regnskab, der kan danne grundlag for opgørelse af  

 medansvarsafgiften, kontrollen med afgiftens rigtige erlæggelse samt den  

 eventuelle tilbagebetaling af afgift efter § 9 i nærværende bekendtgørelse.
 Stk. 2.  De registrerede virksomheder, jf. stk. 1, skal  

 føre regnskab over de kornmængder, som tilføres eller fraføres virksomheden.  

 Kornmængderne skal opgøres på kornart og kvalitet, enten i form af hele  

 kerner eller som bestanddele i forarbejdede produkter.
 Stk. 3.  Toldvæsenet fastsætter nærmere regler for de  

 registrerede virksomheders regnskabsførelse i henhold til stk. 1.
 Stk. 4.  De registrerede virksomheder skal til  

 toldvæsenet efter en af Direktoratet for Toldvæsenet nærmere fastsat  

 procedure på begæring indsende de oplysninger, der er nødvendige for en  

 eventuel tilbagebetaling af afgift efter § 9, herunder momsnummer på de  

 producenter, der har leveret dem korn i kerner.
 Stk. 5.  Registrerede virksomheder skal opbevare  

 regnskabsmateriale, herunder afregningsbilag, fakturakopier og opgørelser, i  

 5 år efter regnskabsårets udløb.
 § 5.  Registrerede virksomheder skal inden for de af  

 De Europæiske Fællesskaber fastsatte tidsfrister angive og indbetale  

 afgiften, herunder de afgiftsfrie opkøbte mængder af korn, for  

 afgiftsperioden til toldvæsenet.
 Stk. 2.  Toldvæsenet fastsætter nærmere regler for de i  

 stk. 1 omhandlede angivelser og betalinger.
 Stk. 3.  Afgives angivelsen ikke inden udløbet af den i  

 stk. 1 omhandlede frist, kan toldvæsenet inddrage registreringen af  

 virksomheden, indtil den manglende angivelse er toldvæsenet i hænde.
 Stk. 4.  Betales afgiften ikke rettigt, skal der betales  

 1,3 pct. i månedlig rente for hver påbegyndt måned fra sidste rettidige  

 betalingsdag, dog mindst 10 kr.
 § 6.  Såfremt det konstateres, at en virksomhed har  

 afgivet urigtig angivelse efter § 5, således at virksomheden har betalt for  

 lidt i afgift, afkræves det skyldige beløb til betaling senest 14 dage efter  

 påkrav.
 Stk. 2.  Kan størrelsen af det afgiftsbeløb, der  

 påhviler virksomheden, ikke opgøres på grundlag af virksomhedens regnskaber  

 m.v., kan toldvæsenet foretage en skønsmæssig ansættelse af afgiftstilsvaret.
 Stk. 3.  Betales den skyldige afgift ikke rettidigt,  

 skal der betales 1,3 pct. i månedlig rente for hver påbegyndt måned fra den  

 1. i den måned, i hvilken beløbet skal betales af virksomheden, dog mindst 10  

 kr.
 § 7.  Toldvæsenet har til enhver tid mod behøring  

 legitimation uden retskendelse adgang til at foretage eftersyn i den  

 registreringspligtige virksomhed og til at efterse virksomhedens  

 varebeholdninger, forretningsbøger og øvrigt regnskabsmateriale samt  

 korrespondance m.v.
 Stk. 2.  Den, der er ansvarlig for en  

 registreringspligtig virksomhed, samt personer, der er beskæftiget i  

 virksomheden, skal yde toldvæsenet fornøden vejledning og hjælp ved  

 foretagelsen af de i stk. 1 nævnte eftersyn.
 Stk. 3.  Det i stk. 1 nævnte regskabsmateriale m.v. skal  

 på toldvæsenets begæring udleveres eller indsendes til toldvæsenet.
 Stk. 4.  Producenter, som leverer korn til  

 registeringspligtige virksomheder, skal på begæring meddele toldvæsenet  

 oplysninger om de leverede mængder, datoen herfor, oprindelsen heraf, samt  

 hvorvidt der for de leverede mængder er erlagt afgift på et tidligere  

 tidspunkt.
 Stk. 5.  Virksomheder, som modtager korn enten i hele  

 kerner eller i form af forarbejdede produkter fra registreringspligtige  

 virksomheder, skal på begæring meddele toldvæsenet oplysning om de modtagne  

 mængder.
 Stk. 6.  Toldvæsenet er berettiget til at foretage  

 eftersyn af varebeholdninger og regnskaber m.v. hos de i stk. 4 og 5  

 omhandlede virksomheder.
 § 8.  Producenters leverancer af korn under  

 formeringskontrakter til de registreringspligtige virksomheder med henblik på  

 certificering og salg som sædekorn i henhold til De Europæiske Fællesskabers  

 forordning herom pålægges for høståret 1988/89 kun afgift for 30 pct. af de  

 herunder leverede mængder, forudsat at der til grund herfor foreligger en af  

 Statsfrøkontrollen, Skovbrynet 20, 2800 Lyngby, godkendt fremavlskontrakt.
 Stk. 2.  De registrerede virksomheder pålægges  

 indberetningspligt til Statsfrøkontrollen for de samlede leverede mængder  

 under de af kontrollen godkendte fremavlskontrakter opgjort på kornart.
 Stk. 3.  Toldvæsenet fastsætter nærmere retningslinier  

 for indberetningspligten i henhold til stk. 2.
 Stk. 4.  For følgende høstår vil afgiftsprocenten, jf.  

 stk. 1, for hver kornart blive meddelt de registrerede virksomheder af  

 toldvæsenet inden høstårets begyndelse.
§ 9.  En eventuel positiv forskel mellem den i henhold  

 til denne bekendtgørelse indbetalte medansvarsafgift og den konstaterede  

 medansvarsafgift, jf.
De Europæiske Fællesskabers forordninger herom, vil  

 blive tilbagebetalt de producenter, som har været pålagt afgiften.
 Stk. 2.  Dog vil beløb på 200 kr. og derunder pr.  

 producent ikke blive tilbagebetalt.
 Stk. 3.  Toldvæsenet fastsætter de nærmere  

 retningslinier herfor under iagttagelse af § 4, stk. 1 og 3, i nærværende  

 bekendtgørelse.
§ 10.  For betaling af medansvarsafgift for korn  

 hæfter den, der som ejer, forpagter el.lign. driver registreringspligtig  

 virksomhed, jf. § 3, for egen regning.
Er en udenlandsk virksomhed  

 registreret ved en herværende repræsentant efter § 3, stk. 1, hæfter denne og  

 virksomheden solidarisk for betaling af afgiften.
 § 11.  Med bøde straffes den, der forsætligt eller  

 groft uagtsomt medmindre højere straf er forskyldt i h.t. § 16 i lov om  

 administrationen af Det Europæiske Økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 731 af  

 13. november 1987:
 Stk. 2.  Overtrædelser, der begås af aktieselskaber,  

 andelsselskaber el.lign., kan der pålægges selskabet som sådant bødeansvar.
 § 12.  Denne bekendtgørelse træder i kraft ved  

 offentliggørelsen i Lovtidende og finder anvendelse på korn, der fra og med  

 denne dato markedsføres, jf. § 1, stk. 1.
 Stk. 2.  Virksomheder, der er registreringspligtige  

 efter § 3, skal anmelde sig til registrering hos toldvæsenet inden udgangen  

 af juni 1988.
Stk. 3.  Andre erhvervsdrivende end  

 landbrugsvirksomheder skal foretage en opgørelse af lagerbeholdningen af korn  

 i hele kerner pr. 1. juli 1988 kl. 0.00 og indbetale den hertil svarende  

 medansvarsafgift til toldvæsenet i henhold til De Europæiske Fællesskabers  

 forordninger herom.
Lageropgørelsen skal være modtaget af toldvæsenet senest  

 den 7. juli 1988.
 § 13.  Bekendtgørelse nr. 414 af 25. juni 1986 om  

 medansvarsafgift for korn er ophævet.
 Stk. 2.  Bekendtgørelse nr. 326 af 21. juni 1988 om  

 medansvarsafgift for korn ophæves.
