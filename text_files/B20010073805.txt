Bekendtgørelse om uddannelsen til skov-  

 og landskabsingeniør I medfør af § 2, stk. 2 og stk. 3, § 5, § 6, stk. 4,  og § 7, stk.  

 2, i lov nr. 393 af 22. maj 1996 om Skovskolen fastsættes:
Kapitel 1 Uddannelsens formål og struktur m.v.
§ 1. Formålet med uddannelsen til skov- og  

 landskabsingeniør er, at de studerende i overensstemmelse med den  

 samfundsmæssige, videnskabelige og teknologiske udvikling tilegner sig  

 teoretiske og praktiske kundskaber inden for naturforvaltningsområdet,  

 som omfatter skov-, landskabs- og  parkområder samt udvikler faglige,  

 personlige og almene kompetencer rettet mod 1)	et selvstændigt og professionelt virke som driftsansvarlig for  

 eller specialist i naturforvaltning  såvel nationalt som internationalt  

 og 2)	en professionel formidling til samfundsborgere og beslutningstagere  

 om benyttelse, beskyttelse og rekreativ brug af  

 naturforvaltningsområderne.
 Stk. 2. Uddannelsen integrerer fagområderne:  

 økologi, økonomi, teknik, jura, arbejdspsykologi,  

 organisationsteori og ledelseslære i naturforvaltningens områder:  

 anlæg, pleje og drift, ressourcestyring og ledelse.
Stk. 3. Med udgangspunkt i natur- og kulturgrundlaget og  

 under anvendelse af forskningsresultater og erfaringer inden for  

 naturforvaltningsområdet skal de studerende kvalificere sig til  

 selvstændigt at varetage funktioner, hvor de 1)	på et bæredygtigt og helhedsorienteret grundlag  

 varetager biologiske, tekniske, økonomiske og administrative  

 naturforvaltningsopgaver i private eller offentlige virksomheder, 2)	igangsætter og gennemfører udvikling af virksomhedens  

 arbejds- og styringsprocesser under anvendelse af de opnåede  

  kompetencer, 3)	kritisk og analytisk tilegner sig ny viden inden for uddannelsens  

 kerne- og temafag med henblik på at begrunde og udvikle et  

 professionelt virke, 4)	gennem personlig kompetence og teoretisk viden kan træffe og  

 formidle beslutninger, indgå i  ledelses-, samarbejds- og  

 projektmæssige sammenhænge samt indgå i dialog med  

  forskellige organisatoriske niveauer, samfundsborgere og  

 beslutningstagere.
 Stk. 4. Uddannelsen skal herudover kvalificere de  

 studerende til at kunne deltage i videre uddannelse på diplom- og  

 masterniveau samt særlige kandidatuddannelser.
 § 2. Uddannelsen er normeret til 4  

 studenterårsværk inklusiv 1 års praktik svarende til 240  

 ECTS-point (European Credit Transfer System).
 Stk. 2. Et studenterårsværk er en  

 heltidsstuderendes arbejde i ét år og svarer til 60  

 ECTS-point.
§ 3. Uddannelsen tilrettelægges over  

 8 semestre, hver af 20-22 ugers varighed, og er opdelt i 2 dele, hver af 4  

 semestres varighed svarende til 120 ECTS-point.
Hver del skal bestås  

 for sig, og således at 1. del skal bestås, inden 2. del  

 påbegyndes.
Stk. 2. Uddannelsen skal være afsluttet senest 7  

 år efter start på 1. del.
I situationer, hvor der foreligger  

 særlige omstændigheder, kan Skovskolen dispensere herfra.
 § 4. Den, der har gennemført uddannelsen,  

 har ret til at anvende betegnelsen skov- og landskabsingeniør.  

 På engelsk anvendes betegnelsen Bachelor of Forest and Landscape  

 Engineering.
 § 5. Uddannelsen udbydes af Skovskolen.
Kapitel 2 Uddannelsens tilrettelæggelse og indhold § 6. Uddannelsen tilrettelægges  

 således, at kernefag og kurser skaber de nødvendige teoretiske  

 forudsætninger for temafag og tilvalgsfag.
Kernefagene  

 tilrettelægges således, at de 1)	ud fra en grundlæggende teoretisk forståelse gør  

 det muligt for den studerende at arbejde med fagområdernes teorier,  

 begreber og metoder, 2)	er i bedst muligt samspil med praksis og problemstillinger fra  

 naturforvaltningsområdet, og 3)	retter sig mod en profession som leder, specialist eller  

 selvstændig erhvervsdrivende inden for naturforvaltning.
 Stk. 2. Temafagene tilrettelægges således, at  

 den professionsrettede kompetence udvikles bl.a. gennem projektarbejder, hvor  

 begreber og metoder indgår som grundlag for at analysere, beskrive,  

 forklare og reflektere over de specifikke problemer og sammenhænge, som  

 indgår i skov- og landskabsingeniørens arbejde med arealers  

 anlæg, pleje, drift og forvaltning.
 Stk. 3. Uddannelsen skal gennem de studerendes aktive  

 deltagelse og refleksion føre frem til faglige og personlige  

 kompetencer i forhold til at planlægge, udføre, lede, formidle  

 og udvikle naturforvaltningen.
 Stk. 4. I uddannelsen indgår studieformer, der  

 understøtter de studerendes personlige udvikling og kompetence i  

 forhold til ansvarlighed, egen læring, selvstændighed,  

 samarbejde, samfundsrolle og fornyelse.
 Stk. 5. Skovskolen tilbyder ansøgere og studerende  

 indslusnings-, gennemførelses- og udslusningsvejledning.
 § 7. Uddannelsen omfatter:
1)	kernefag, som udgøres af økologiske, tekniske,  

 økonomiske, arbejdspsykologiske, organisatoriske,  

 ledelsesmæssige og juridiske fagområder svarende til 90  

 ECTS-point, 2)	temafag, som udgøres af anlæg, pleje, arealforvaltning,  

 drift, ressourcestyring og ledelse svarende til 26 ECTS-point, 3)	kurser indenfor emnerne: kortfremstilling, matematisk statistik,  

 filosofi, international arealforvaltning m.v. svarende til 26 ECTS-point, 4)	tilvalgsfag indenfor emnerne: formidling, handel,  

 markedsføring og miljøforhold m.v. svarende til 10  

 ECTS-point, 5)	tilvalgskurser inden for andre emner svarende til 6 ECTS-point, 6)	projekter bl.a. indenfor anlæg og pleje,  arealforvaltning og  

 drift, planlægning og driftsteknik, og svarende til 20 ECTS-point, 7)	praktik svarende til 40 ECTS-point, 8)	et afgangsprojekt svarende til 22 ECTS-point.
 Stk. 2. Skovskolen kan efter høring af  

 Uddannelsesudvalget omlægge op til 12 ECTS-point jf. stk. 1, nr. 1, til  

 tilvalgskurser jf. stk. 1, nr. 5.
 Stk. 3. Det nærmere indhold af uddannelsen  

 beskrives i studieordningen jf. § 15.
§ 8. Praktikken gennemføres som  

 ulønnet praktik i en relevant dansk eller udenlandsk privat eller  

 offentlig virksomhed, organisation el. lign., hvor den studerende  

 følger praktikstedets administration, ledelse og drift.
Skolen  

 godkender og indgår aftaler med praktiksteder og praktikvejledere om  

 tilrettelæggelse af praktikken og de studerendes læring.
 Stk. 2. Skovskolen træffer inden udgangen af 3.  

 semester afgørelse om praktiksted efter ansøgning fra den  

 studerende.
Stk. 3. Et kort studieophold i andre virksomhedstyper kan  

 aftales i 5. eller 6. semester efter skolens godkendelse.
Der  

 fastsættes nærmere regler herom i studieordningen.
 § 9. I 6. semester udarbejder den studerende et  

 virksomhedsprojekt som en del af afgangsprojektet og efter regler fastsat i  

 studieordningen.
 § 10. Afgangsprojektet består af to  

 selvstændige projekter, dels et individuelt virksomhedsprojekt  

 udarbejdet i 6. semester, dels et gruppebaseret projekt inden for  

 arealforvaltning og drift udarbejdet i 8. semester og svarende til  

 henholdsvis 14 og 8 ECTS-point.
Stk. 2. Det individuelle virksomhedsprojekt skal  

 udarbejdes på baggrund af en af den studerende valgt problemstilling af  

 betydning for praktikvirksomhedens område.
Den studerende skal gennem  

 projektet demonstrere sine kvalifikationer til at formulere, analysere og  

 bearbejde den valgte problemstilling.
 Stk. 3. Projektet inden for arealforvaltning og drift  

 skal udarbejdes på baggrund af en problemstilling valgt af gruppen.  

 Projektet skal demonstrere de studerendes evner til at analysere og bearbejde  

 teorier ved at inddrage og anvende uddannelsens kerne- og temafag m.v. i  

 konkrete forslag til løsning af en forvaltnings- eller driftsrelateret  

 problemstilling.
 Stk. 4. Valg af problemstilling for projekterne  

 nævnt i stk. 2 og 3  skal godkendes af skolen.
 § 11. Nationale og internationale  

 forskningsresultater og samfundsforhold af relevans for  

 professionsudøvelsen inddrages i uddannelsen.
 § 12. Uddannelsens tilrettelæggelse og valg  

 af arbejdsmetoder skal bidrage til at fremme de studerendes personlige  

 udvikling samt deres motivation for og evne til aktiv medvirken i et  

 demokratisk og bæredygtigt samfund.
Kapitel 3 Eksamen § 13. Miljø- og Energiministeriet  

 fastsætter regler for eksamen ved uddannelsen til skov- og  

 landskabsingeniør.
 § 14. For karaktergivning følges  

 Undervisningsministeriets bekendtgørelse om karakterskala og anden  

 bedømmelse.
Kapitel 4 Studieordningen § 15. Skovskolen fastsætter i henhold til  

 denne bekendtgørelse studieordningen for skov- og  

 landskabsingeniøruddannelsen.
Inden en studieordning fastsættes  

 eller ved væsentlige ændringer heri høres  

 Uddannelsesudvalget for skov- og landskabsingeniøruddannelsen samt de  

 til uddannelsen beskikkede censorer.
 Stk. 2. Studieordningen indeholder regler  

 om:
1)	mål, indhold og tidsmæssigt omfang af adgangskursus,  

 uddannelsens enkelte fag, kurser, projekter og praktik, 2)	obligatoriske studieaktiviteter og tilvalgsmuligheder, 3)	tidsfrister for gennemførelse af uddannelsens to dele, 4)	undervisnings- og arbejdsformer, 5)	udarbejdelse af skriftlige projekter, herunder krav til emnevalg,  

 tidsfrister for godkendelse af problemformulering, aflevering,  

 fremlæggelse og bedømmelse, herunder vægtning mellem  

 bedømmelseskriterier, 6)	merit jf. § 16, 7)	praktik i ind- og udland, 8)	andre forhold om studiets gennemførelse, 9)	overgangsordninger.
 Stk. 3. Det skal fremgå af studieordningen, at  

 Skovskolen, når det findes begrundet i særlige  

 omstændigheder, kan dispensere fra de regler i studieordningen, der  

 alene er fastsat af Skovskolen.
 Stk. 4. En studieordning og væsentlige  

 ændringer heri træder i kraft ved et studieårs begyndelse.  

 Ved udstedelse af ny studieordning og ved væsentlige ændringer af  

 studieordningen fastsættes overgangsregler i studieordningen.
 § 16. Skovskolen kan godkende, at beståede  

 fag, kurser m.v. fra en anden dansk eller udenlandsk videregående  

 uddannelse træder i stedet for tilsvarende dele af skov- og  

 landskabsingeniøruddannelsen, såfremt det vurderes, at der er  

 faglig ækvivalens.
Kapitel 5 Adgang, indskrivning og orlov § 17. Adgang til uddannelsen har ansøgere,  

 der har 1)	studentereksamen, hfx, hhx eller htx  alle suppleret med matematik B  

 og enten kemi B og biologi C eller kemi C og biologi B, 2)	gennemført erhvervsuddannelse til skov- og landskabsassistent  

 med tilhørende praktik og enten suppleret med matematik B, dansk,  

 engelsk C og enten kemi B og biologi C eller kemi C og biologi B eller  

 suppleret med adgangseksamen til ingeniøruddannelserne og biologi C,  

 eller 3)	gennemført uddannelse som faglært landmand,  

 jordbrugsassistent eller gartner og enten suppleret med matematik B, dansk,  

 engelsk C og enten kemi B og biologi C eller kemi C og biologi B, eller  

 suppleret med adgangseksamen til ingeniøruddannelserne og biologi  

 C.
 Stk. 2. Skovskolen kan på grundlag af en konkret  

 vurdering give adgang til uddannelsen for ansøgere, der ikke opfylder  

 betingelserne i stk. 1, men som på andet grundlag skønnes at  

 have de nødvendige kvalifikationer.
 Stk. 3. De adgangsgivende eksaminer samt eventuelle  

 suppleringsfag m.v. skal være bestået og dokumenteret overfor  

 Skovskolen senest den 1. juli kl. 12 i optagelsesåret.
 Stk. 4. Adgang for udenlandske statsborgere eller  

 ansøgere med udenlandsk adgangsgrundlag er betinget af, at  

 ansøgeren senest den 1. juli kl. 12 dokumenterer kundskaber i dansk  

 svarende til Studieskolernes Danskprøve 2.
 Stk. 5. Hvis en ansøger har bestået flere  

 gymnasiale adgangsgivende eksaminer, kan kun den først beståede  

 eksamen benyttes som grundlag for optagelse, med mindre skolen vurderer, at  

 ansøgeren har opnået yderligere kvalifikationer af relevans for  

 uddannelsen.
 Stk. 6. Den på eksamensbeviset anførte  

 gennemsnitskarakter kan ikke forbedres ved enkeltfag, kurser eller  

 lignende.
Stk. 7. Ansøgere, der har en afsluttet  

 kandidatuddannelse, kan kun optages, hvis der er ledige pladser.
Det samme  

 gælder for ansøgere, der to gange tidligere har været  

 indskrevet på en videregående uddannelse uden at have erhvervet  

 afsluttende eksamen.
Skovskolen kan dispensere fra reglen, hvor der  

 foreligger særlige omstændigheder.
§ 18. Forinden uddannelsen  

 påbegyndes, skal ansøgere med de i § 17 stk. 1, nr. 1,  

 nævnte kvalifikationer have gennemført et obligatorisk  

 adgangskursus udbudt af Skovskolen.
Adgangskurset varer to semestre og  

 består af 12 ugers teori og 28 ugers lønnet praktik.
 Stk. 2. En ansøger omfattet af stk. 1, der efter  

 Skovskolens vurdering har de nødvendige forudsætninger, kan  

 fritages for adgangskurset eller dele heraf.
 Stk. 3. Adgang til det i stk. 1 nævnte  

 adgangskursus er betinget af, at ansøgeren er helbredsmæssigt i  

 stand til at udføre manuelt arbejde inden for jord- og skovbruget.
§ 19. Ansøgere med uddannelsesmæssige  

 kvalifikationer, der kan sidestilles med dele af skov- og  

 landskabsingeniøruddannelsen, indplaceres normalt på 5. semester  

 og i det omfang, der er plads på årgangen.
Ansøgning om  

 indplacering skal være skolen i hænde senest den 15. marts kl. 12  

 i optagelsesåret.
 § 20. Skovskolen træffer  

 afgørelse om optagelse af den enkelte ansøger.
Stk. 2. Skovskolen fastsætter det antal studerende,  

 der optages.
Uddannelsesudvalget fastsætter antallet af  

 ventelistepladser, antallet af studiepladser i kvote I og kvote II, samt  

 hvilke kriterier der lægges vægt på ved vurdering af kvote  

 II-ansøgere.
 Stk. 3. Ved karakterlighed mellem ansøgere optages  

 efter højeste alder.
 Stk. 4. Uddannelsen er tilknyttet den koordinerede  

 tilmelding ved optagelse til videregående uddannelser med  

 ansøgningsfrister i kvote I til den 1. juli kl. 12 og i kvote II til  

 den 15. marts kl. 12. Ansøgninger indsendes på den koordinerede  

 tilmeldings særlige ansøgningsskemaer.
§ 21. Mod betaling af omkostninger til  

 undervisnings- og studieadministration kan Skovskolen lade andre end skov- og  

 landskabsingeniørstuderende deltage i kurser og enkeltfag.
Skolen  

 udsteder bevis for sådanne eksterne studerendes deltagelse i fag og  

 kurser.
§ 22.  Indskrivningen bringes til  

 ophør, når den studerende 1)	har gennemført uddannelsen, 2)	er afskåret fra at fortsætte uddannelsen som  

 følge af, at den pågældende har opbrugt sine  

 eksamensforsøg, 3)	er afskåret fra at fortsætte på uddannelsen som  

 følge af fristen i § 3, stk. 2.
 Stk. 2. En studerende kan ikke samtidig være  

 indskrevet ved andre heltidsuddannelser.
 Stk. 3. Skovskolen kan i særlige tilfælde  

 dispensere fra reglerne i stk. 1.
§ 23. Studerende kan efter ansøgning  

 meddeles i alt 2 års orlov fra uddannelsen.
Orlov kan dog først  

 meddeles efter 2. semester.
I orlovsperioden kan den studerende ikke deltage  

 i undervisningen eller indstille sig til eksaminer og prøver inden for  

 uddannelsen.
Genoptagelse af uddannelsen efter endt orlov sker efter  

 forudgående tilmelding inden for en af Skovskolen fastsat frist og til  

 et semesters begyndelse.
 Stk. 2. Ansøgt orlov skal meddeles, hvis den er  

 begrundet i fødsel eller adoption.
 Stk. 3.  Studerende, der ved kontrakt med forsvaret  

 stiller sig til rådighed for FN-tjeneste m.v., følger reglerne i  

 § 5 i lov nr. 910 af 8. december 1993 om ændring af lov om forsvarets  

 personel, lov om hjemmeværnet, lov om statens uddannelsesstøtte  

 og lov om værnepligtsorlov m.v.
 Stk. 4. Orlov efter stk. 1 kan ikke meddeles for 5. og 6.  

 semester efter at  praktikaftale er indgået, medmindre den er begrundet  

 med længerevarende sygdom eller med de forhold, der er nævnt i  

 stk. 2 eller 3.
 Stk. 5. Skovskolen kan dispensere fra stk. 1 og 4, hvor  

 der foreligger særlige omstændigheder.
Kapitel 6 De studerendes forhold § 24. Der nedsættes et studieråd, der  

 er rådgivende over for Skovskolens ledelse.
Rådet  

 fastsætter en forretningsorden.
Stk. 2. Studierådet består af 1)	fire studerende, der vælges med en repræsentant for hver  

 årgang 2)	en repræsentant for de fastansatte lærere og 3)	en repræsentant for studieadministrationen.
 Stk. 3. Studierådet er repræsenteret i  

 Uddannelsesudvalget ved en studerende udpeget af de studerendes  

 repræsentanter i Studierådet.
 § 25. Skovskolen kan i samråd med  

 Studierådet og Uddannelsesudvalget nedsætte ad hoc-udvalg med  

 studenterrepræsentation.
 § 26. Ved fastansættelse af lærere  

 på uddannelsen er en studerende, som er medlem af  Studierådet,  

 berettiget til en plads i det udvalg, som Skovskolen nedsætter i  

 forbindelse med ansættelsen.
 § 27. De studerende kan mod betaling bo på  

 skolen under skoleopholdene efter skolens regler om indkvartering, brug af  

 kantine, opsigelse af lejemål m.v.
 § 28. En studerende, som er til gene for  

 undervisningen, for andre deltagere, lærere eller andre ansatte eller  

 for Skovskolens sikre og hensigtsmæssige drift, kan som en  

 disciplinær foranstaltning bortvises fra undervisningen eller en del  

 heraf, eventuelt for en bestemt periode.
Stk. 2. Bortvisning forudsætter, at der forinden er  

 meddelt den pågældende en advarsel.
Skovskolen træffer  

 beslutning om bortvisning.
 Stk. 3. Umiddelbar bortvisning med henblik på  

 overvejelser om afgørelse af advarsel eller egentlig bortvisning kan  

 ske uden forudgående advarsel, hvis det er nødvendigt af hensyn  

 til undervisningen m.v. jf. stk. 1.
Kapitel 7 Klage og dispensation § 29. Skovskolens afgørelser kan  

 påklages til Skov- og Naturstyrelsen, når klagen vedrører  

 retlige spørgsmål.
Skov- og Naturstyrelsens afgørelser  

 kan ikke påklages til højere administrativ myndighed.
Klager  

 over eksamen påklages efter særskilte regler.
Stk. 2. Fristen for indgivelse af klage efter stk. 1 er 2  

 uger fra den dag, afgørelsen er meddelt den pågældende.  

 Klagen indgives til Skovskolen, der udarbejder en skriftlig udtalelse om  

 klagen.
Herefter giver Skovskolen klageren lejlighed til inden for en frist  

 på mindst 1 uge at komme med eventuelle kommentarer hertil.
Skovskolen  

 videresender klagen til Skov- og Naturstyrelsen sammen med udtalelsen og  

 klagerens eventuelle kommentarer.
 § 30.  Skov- og Naturstyrelsen kan dispensere fra  

 denne bekendtgørelse som led i uddannelsesforsøg.  

 Dispensationen gives tidsbegrænset og på grundlag af en  

 forsøgsplan.
 Stk. 2. Skov- og Naturstyrelsen kan dispensere fra denne  

 bekendtgørelse, når det findes begrundet i særlige  

 omstændigheder.
Kapitel 8 Ikrafttræden og overgangsregler § 31.  Bekendtgørelsen træder i kraft  

 den 1. september 2001 og har virkning for studerende optaget til start  

 på adgangskurset den 1. september 2001 eller senere samt på  

 uddannelsens 1. del den 1. september 2002 eller senere.
Stk. 2. Bekendtgørelse nr. 826 af 1. oktober 1992  

 om uddannelse af skovteknikere ophæves.
Denne bekendtgørelse har  

 dog fortsat virkning for studerende optaget til start på uddannelsens  

 1. del før 31. august 2002 og tidligere.
 Stk. 3. Studerende, der er meddelt eller får  

 meddelt orlov efter reglerne i bekendtgørelse nr. 826 af 1. oktober  

 1992 om uddannelse af skovteknikere, indpasses ved genoptagelse af  

 uddannelsen bedst muligt i den nye studieordning, og således at den  

 studerende opnår i alt mindst 4 års studie, heraf 1 års  

 praktik svarende til 60 ECTS-point.
 Stk. 4. For studerende, som ikke består en del jf.  

 § 5, stk. 1 i  bekendtgørelse nr. 826 af 1. oktober 1992 om uddannelse  

 af skovteknikere, arrangerer skolen én ny eksamen uden  

 forudgående undervisning.
 Stk. 5. Studerende, der har eller opnår ret til  

 reeksamination efter reglerne i  bekendtgørelse nr. 826 af 1. oktober  

 1992 om uddannelse af skovteknikere, bevarer denne ret for så vidt  

 angår gennemførte, men ikke beståede eksaminer.
