Bekendtgørelse om uddannelsen til  

 Master i informationsteknologi under IT-Vest-samarbejdet I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998, § 2, stk. 1, § 11, stk. 2, og § 12 i lov om  

 universiteter m.fl. (Universitetsloven), jf. lovbekendtgørelse nr. 334  

 af 27. maj 1993, som ændret ved lov nr. 1048 af 23. december 1998 og  

 ved lov nr. 348 af 2. juni 1999, fastsættes:
Kapitel 1 Uddannelsens formål og struktur m.v.
§ 1. Formålet med uddannelsen er at give  

 studerende med praktisk erhvervserfaring videregående uddannelse i  

 informationsteknologi.
Uddannelsen skal give de studerende en teoretisk,  

 analytisk, metodisk og praktisk indsigt i informationsteknologi.
 Stk. 2. Uddannelsen skal på videnskabeligt grundlag  

 sætte de studerende i stand til at medvirke ved udvikling og  

 implementering af ny informationsteknologi i private og offentlige  

 virksomheder, herunder:
1)	at analysere og behandle information med udgangspunkt i teorier og  

 metoder inden for de informationsteknologiske discipliner, 2)	at kunne indgå aktivt i forbindelse med planlægning,  

 udvikling og ibrugtagning af informationssystemer samt tilrettelæggelse  

 af arbejdsgange i forbindelse med anvendelse af disse systemer og 3)	kritisk at kunne vurdere, hvilke muligheder og begrænsninger  

 der er for anvendelsen af informationsteknologien.
 § 2. Uddannelsen kan efter godkendelse fra  

 bestyrelsen for IT-Vest-samarbejdet udbydes i en, to eller tre linjer, jf.  

 Kapitel 3, af følgende institutioner, der deltager i  

 IT-Vest-samarbejdet: Handelshøjskolen i Århus, Aalborg  

 Universitet, Aarhus Universitet og Syddansk Universitet.
 Stk. 2. De funktioner, der i denne bekendtgørelse  

 tillægges institutionen, varetages af den udbydende institution.
 § 3. Undervisningsministeriet kan godkende, at  

 uddannelsen udbydes af andre institutioner.
§ 4. Uddannelsen er en erhvervsrettet  

 videregående deltidsuddannelse, der udbydes som åben uddannelse.  

 Uddannelsen er normeret til 1 1/2 studenterårsværk.
Et  

 studenterårsværk er en fuldtidsstuderendes arbejde i 1 år.  

 Et studenterårsværk svarer til 60 point i European Credit  

 Transfer System (ECTS-point).
 Stk. 2. Uddannelsen kan tilrettelægges som  

 heltidsundervisning inden for en tidsramme på et år, jf. lov om  

 åben uddannelse § 2, stk. 5.
Stk. 3. Uddannelsen skal være afsluttet senest 6  

 år efter studiestart.
Institutionen kan, hvor der foreligger  

 usædvanlige forhold, dispensere herfra.
 § 5. Uddannelsen kan udbydes i 3 linjer: Linjen i  

 Softwarekonstruktion, linjen i Multimedier og linjen i Industriel IT, jf.  

 § 9, § 10 og § 11. Hver linje uddyber afgrænsede faglige  

 områder.
Stk. 2. Den, der har gennemført uddannelsen i linjen  

 Softwarekonstruktion, har ret til at betegne sig MIS.
Den, der har  

 gennemført uddannelsen i linjen Multimedier, har ret til at betegne  

 sig MIM.
Den, der har gennemført uddannelsen i Industriel IT, har ret  

 til at betegne sig MII.
 Stk. 3. På engelsk anvendes titlerne Master of  

 Information Technology, Software Development, Master of Information  

 Technology, Multi Media og Master of Information Technology, IT  

 Engineering.
Kapitel 2 Adgangskrav m.v.
 § 6. Adgang til uddannelsen forudsætter, at  

 ansøgeren har bestået en relevant videregående uddannelse  

 på mindst bachelorniveau og har mindst 2 års relevant  

 erhvervserfaring.
Stk. 2. Institutionen kan på grundlag af en individuel  

 vurdering give adgang til uddannelsen for ansøgere, der ikke opfylder  

 betingelserne i stk. 1, men som på andet grundlag skønnes  

 at have de nødvendige forudsætninger for at kunne  

 gennemføre uddannelsen.
Kravet om erhvervserfaring kan dog ikke  

 fraviges.
Kapitel 3 Uddannelsens tilrettelæggelse og indhold § 7. Uddannelsen tilrettelægges  

 således, at der både indgår kursusundervisning og  

 projektarbejde.
 § 8. Uddannelsen omfatter teknisk-videnskabelige,  

 naturvidenskabelige, samfundsvidenskabelige og humanistiske fagområder,  

 herunder udvikling og implementering af ny informationsteknologi.
§ 9. Linjen i Softwarekonstruktion kvalificerer  

 til at løse krævende tekniske og designmæssige opgaver  

 inden for IT-området.
Uddannelsen sætter de studerende i stand  

 til at 1)	forstå og anvende de teorier og arbejdsmetoder, der knytter  

 sig til anvendelse, udvikling og vurdering af software, 2)	forstå udviklingen af og deltage i udvikling af software, 3)	forstå og udnytte informationsteknologiens muligheder og  

 begrænsninger inden for forskellige anvendelssesområder og 4)	analysere, evaluere og kritisk vurdere software og anvendelsen af  

 software.
 Stk. 2. Linjen i Softwarekonstruktion dækker  

 følgende fagområder, der udgør uddannelsens  

 kerneområder:
 1)	Programmering, herunder specielt objektorienteret programmering.
 2)	Algoritmer og datastrukturer.
 3)	Arkitekturer for datamater og datamatnetværk.
 4)	Distribuerede systemer med fokus på deres egenskaber og  

 programmering.
 5)	Softwarearkitektur omfattende såvel klassiske arkitekturer som  

 frameworks og design patterns.
 6)	Strukturering af information og data herunder databaser og database  

 management.
 7)	Metoder og arbejdsformer i softwareudvikling.
 8)	Ledelse og organisering af softwareudviklingsprojekter.
 Stk. 3. Linjen i Softwarekonstruktion kan tillige dække  

 bl.a. følgende fagområder:
 1)	Menneske-maskin-grænseflader, herunder brugbarhed af  

 software.
 2)	Sikkerhed og kryptering.
 3)	Aftestning og verifikation.
 4)	Dokumentation.
5)	Konfigurationsstyring og versionsstyring 6)	Projektøkonomi.
 7)	Kvalitetsstyring og kvalitetsstyringssystemer.
 Stk. 4. De kerneområder, der er nævnt i  

 stk. 2, skal i alt mindst have et omfang svarende til 30 ECTS-point, jf.  

 § 4, stk. 1.
§ 10. Linjen i Multimedier kvalificerer til at  

 løse krævende tekniske og designmæssige opgaver samt  

 analyse- og formidlingsmæssige opgaver, der involverer ny  

 multimedieteknologi.
Uddannelsen sætter den studerende i stand til  

 at 1)	forstå de teorier og arbejdsmetoder, der knytter sig til  

 planlægning, design, udvikling og vurdering af multimediesystemer og  

 anvendelse af disse, 2)	planlægge, designe og udvikle multimedieproduktioner ud fra  

 æstetiske, moralske, informations- og kommunikationsmæssige  

 synspunkter, 3)	deltage i brugerorienteret udvikling af multimedieteknologier og  

 systemer, herunder hypermediesystemer og VR-systemer, 4)	forstå og anvende multimedial kommunikation og interaktion  

 inden for forskellige anvendelsesområder og under anvendelse af en bred  

 vifte af genrer og 5)	analysere, evaluere og kritisk vurdere multimediesystemer og  

 anvendelsen heraf med vægt på såvel æstetiske som  

 tekniske aspekter.
 Stk. 2. Linjen i Multimedier dækker følgende  

 fagområder, der udgør uddannelsens kerneområder:
 1)	Multimedieproduktion  

 (teorier, metoder, værktøjer).
 2)	Multimedieæstetik  

 (multimediers formsprog ).
 3)	Multimedieprogrammering, herunder programmering i tredimensionelle  

 udviklingsomgivelser.
 4)	Internet og hypermedier.
 Stk. 3. Linjen i Multimedier kan tillige dække bl.a.  

 følgende fagområder:
 1)	Interaktionsdesign.
 2)	Brugergrænsefladedesign og brugbarhed.
 3)	Tredimensionel modellering og animation.
 4)	Multimedieprojektarbejde.
 Stk. 4. De kerneområder, der er nævnt i  

 stk. 2, skal i alt mindst have et omfang svarende til 30 ECTS-point, jf.  

 § 4, stk. 1.
§ 11. Linjen i Industriel IT kvalificerer de  

 studerende til at anvende IT innovativt i den industrielle design-,  

 udviklings- og produktionsproces.
Uddannelsen giver en teoretisk, analytisk,  

 metodisk og praktisk indsigt, der sætter den studerende i stand til  

 at 1)	forstå potentialet i nye IT-teknologier i forhold til den  

 industrielle udviklings- og produktionsproces, 2)	forstå og vurdere de teorier og arbejdsmetoder, der alment  

 knytter sig til IT i den industrielle udviklings- og produktionsproces, 3)	forstå og vurdere de teorier og arbejdsmetoder, der knytter  

 sig til IT inden for specifikke brancher og til forskellige faser af  

 produktionsprocessen, og 4)	analysere, designe, implementere, anvende og vedligeholde IT inden  

 for de traditionelle ingeniørvidenskabelige områder,  

 specialiseret i forhold til forskellige brancher og i forhold til forskellige  

 faser af produktionsprocessen.
 Stk. 2. Linjen i Industriel IT dækker  

 følgende kerneområder:
 1)	Systemudvikling, herunder specielt objektorienteret  

 systemudvikling.
 2)	Programmering og IT-værktøjer, herunder  

 www-værktøjer.
 3)	Arkitekturer for datamater og datamatnetværk.
 4)	Menneske-maskingrænseflader.
 5)	Distribuerede informationssystemer.
Stk. 3. De studerende gives mulighed for specialisering i  

 Industriel IT i forhold til en given ingeniørfaglig profession eller  

 industriel branche.
Faglige kerneområder med tilhørende kurser  

 og projektarbejder udbydes i relation hertil.
 Stk. 4. De kerneområder, der er nævnt i stk.  

 2, skal i alt mindst have et omfang svarende til 30 ECTS-point, jf. § 4,  

 stk. 1.
 § 12. I uddannelsen indgår et afsluttende  

 projektarbejde inden for den valgte linje med et omfang svarende til mindst  

 15 ECTS-point.
 Stk. 2. Det fastsættes i studieordningen, i hvilket  

 omfang der udbydes kurser i tilknytning til de 3 linjer.
 Stk. 3. I undervisningen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Kapitel 4 Eksamen § 13. Det skal af eksamensbeviset fremgå, at  

 uddannelsen er udbudt under IT-Vest samarbejdet.
 Stk. 2. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse om eksamen ved visse  

 videregående uddannelser under Undervisningsministeriet  

 (Eksamensbekendtgørelsen), bekendtgørelse om karakterskala og  

 anden bedømmelse samt bekendtgørelse om censorinstitutionen for  

 visse videregående uddannelser under Undervisningsministeriet  

 (Censorbekendtgørelsen).
Kapitel 5 Andre regler § 14. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning, jf.
Universitetslovens § 8.
 Stk. 2. Studieordningen skal indeholde regler om:
 1)	Adgangskrav, jf. § 6.
 2)	Mål for samt indhold og tidsmæssigt omfang af de enkelte  

 fagområder samt fagområdernes placering i studieforløbet.  

 Omfanget af fagområderne fastsættes i ECTS-point, jf. § 4,  

 stk. 1.
 3)	Samlet beskrivelse af de udbudte linjer.
 4)	Regler om udbud af valgfrie kurser inden for linjerne, herunder  

 emner, regler for fagbindinger og eventuelle forudsætninger for de  

 enkelte fagområder.
 5)	Regler for udarbejdelse af skriftlige opgaver og afsluttende  

 projektarbejde.
 6)	Regler om meritoverførsel.
 Stk. 3. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra de regler i studieordningen, som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til aftagerrepræsentanter.
Derudover indhentes en udtalelse fra  

 censorformandskabet, jf.
Censorbekendtgørelsen.
De institutioner, der,  

 jf. § 2 og § 3, udbyder uddannelse, der er omfattet af denne  

 bekendtgørelse, orienteres med henblik på koordinering af  

 uddannelsen.
 Stk. 5.Studieordninger og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af en ny studieordning og ved  

 væsentlige ændringer heraf fastsættes overgangsregler i  

 studieordningen.
 Stk. 7. Studieordninger og ændringer heraf sendes til  

 orintering til censorerne og Undervisningsministeriet og de institutioner,  

 der, jf. § 2 og § 3, udbyder uddannelse, der er omfattet af denne  

 bekendtgørelse.
 § 15. Beståede uddannelseselementer ved en  

 af de institutioner, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer,  

 jf. kapitel 3, ved de andre institutioner, der udbyder uddannelsen, jf.  

 § 2 og § 3.
 Stk. 2. Stk. 1 finder tilsvarende anvendelse for  

 uddannelseselementer ved IT-Højskolen i København.
Stk. 3. Institutionen kan i hvert enkelt tilfælde eller  

 ved regler i studieordningen godkende, at gennemførte  

 uddannelseselementer fra en dansk eller fra en udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
Afgørelsen træffes på  

 grundlag af en faglig vurdering af ækvivalensen mellem de  

 berørte uddannelsesdele.
 Stk. 4. Ved godkendelse efter stk. 3 anses  

 uddannelseselementet for gennemført, hvis det er bestået efter  

 reglerne for den pågældende uddannelsesinstitution.
 § 16. Undervisningsministeriet kan tillade  

 institutionen at fravige bekendtgørelsen som led i forsøg.  

 Samtidig fastsættes forsøgets varighed og  

 rapporteringsformen.
 Stk. 2.Undervisningsministeriet kan dispensere fra  

 bekendtgørelsen, når det findes begrundet i usædvanlige  

 forhold, bortset fra de tilfælde hvor institutionen kan dispensere, jf.  

 § 4, stk. 3, § 6, stk. 2, § 14, stk. 3, og  

 § 15, stk. 3.
§ 17. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen.
Institutionen videresender klagen til  

 Undervisningsministeriet ledsaget af en udtalelse.
Institutionen giver  

 klageren lejlighed til inden for en frist af 1 uge at kommentere udtalelsen.  

 Kommentarerne medsendes til Undervisningsministeriet.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
 § 18. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
 Kapitel 6.
 Ikrafttræden.
 § 19. Bekendtgørelsen træder i kraft den 1.  

 september 1999.
