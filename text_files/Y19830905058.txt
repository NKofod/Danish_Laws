 Som led i etableringen af en central poståbning kan det bestemmes, at  

 -al post, der tilsendes kommunen, herunder også post til det sociale udvalg  

 og ligningskommissionen eller ligningsmyndigheden i kommunen, åbnes centralt.
 I skrivelse af 8. september 1982 har byrådet for indenrigsministeriet  

 indbragt en afgørelse, som tilsynsrådet for Århus amt den 12. august 1982 har  

 truffet vedrørende åbning af post, der er indsendt til ligningskommissionen  

 eller ligningsmyndigheden i Rosenholm kommune.
 Det fremgår af sagen, at ligningskommissionen i Rosenholm kommune i  

 skrivelse af 3. juni 1982 anmodede tilsynsrådet for Århus amt om en udtalelse  

 i anledning af, at post, der er adresseret til ligningskommissionen eller  

 skattevæsenet, bliver åbnet i kommunens sekretariat.
I skrivelse af 24. juni 1982 til tilsynsrådet bemærkede Rosenholm byråd,  

 at der af dette er godkendt et kasse- og regnskabsregulativ af 11. juni 1979,  

 der indeholder nærmere regler om postindgang m.v.
Det fremgår af dette  

 regulativ, at alle postforsendelser, der ankommer til kommunen, åbnes af 2  

 personer i forening.
Der føres en særskilt postbog vedrørende forsendelser,  

 der indeholder kontante beløb, checks eller andre værdier.
Postbogen  

 underskrives af begge de personer, der åbner posten.
Om den nærmere procedure  

 er det oplyst, at al post til Rosenholm kommune afleveres til sekretariatet,  

 hvor den åbnes.
Sekretariatet sorterer posten og forsyner den med  

 datostempel, ligesom der føres postindgangslister.
Posten sorteres  

 afdelingsvis, og værdipost afleveres til kommunebogholderen, der skal  

 kvittere for modtagelsen.
Dagens post afleveres efter sorteringen til  

 borgmesteren/kommunaldirektøren til gennemsyn.
Posten fordeles herefter til  

 de enkelte afdelinger, hvor den bør være senst kl. 11 hver dag.
 Rosenholm byråd havde i øvrigt spørgsmålet om eventuel justering af  

 retningslinierne for kommunens brevåbningsprocedure på dagsordenen for sit  

 møde den 19. april 1982, hvor det blev vedtaget, at der ikke var noget  

 grundlag for at ændre retningslinierne.
Tilsynsrådet for Århus amt bemærkede i sin afgørelse af 12. august 1982,  

 at borgmesteren i henhold til § 31, stk. 2, i lov om kommunernes styrelse har  

 den øverste daglige ledelse af kommunens administration.
Borgmesteren skal  

 fordele sagerne til de pågældende udvalg, og han skal om fornødent udfærdige  

 forskrifter for sagernes ekspedition.
På denne baggrund fastslår  

 tilsynsrådet, at borgmesteren er den ansvarlige for de formelle forhold  

 omkring sagsbehandlingen, idet han dog skal udøve sine beføjelser i et  

 samarbejde med de enkelte grene af den kommunale forvaltning.
I denne forbindelse har tilsynsrådet henvist til indenrigsministeriets  

 skrivelse af 8. juli 198o til Dansk Socialrådgiverforening.
I denne skrivelse  

 har indenrigsministeriet som sin opfattelse udtalt, at borgmesteren er  

 berettiget til at foreskrive regler om, at al post, der indgår til kommunen  

 og dennes forvaltningsgrene, åbnes centralt og fordeles efter nærmere  

 fastsatte retningslinier, såfremt borgmesteren skønner, at dette er påkrævet  

 for at sikre den sagsfordelingsopgave, der påhviler ham.
Indenrigsministeriet  

 har imidlertid i samme skrivelse henvist til, at ministeriet i en skrivelse  

 af 1. juni 1979 til skattedepartementet havde givet udtryk for, at  

 ligningskommissionen måtte betragtes som en selvstændig myndighed i forhold  

 til kommunalbestyrelsen, hvorfor det måtte tilkomme ligningskommissionen at  

 fastlægge regler om åbning af post, der er adresseret til  

 ligningskommissionen eller ligningsmyndigheden.
 På denne baggrund pålagde tilsynsrådet Rosenholm byråd at ændre proceduren  

 vedrørende indgået post, således at post, der er stilet til  

 ligningskommissionen eller ligningsmyndigheden, ikke åbnes centralt i  

 kommunens sekretariat, men afleveres efter ligningskommissionens nærmere  

 bestemmelser.
 I forbindelse med sin henvendelse af 8. september 1982 til  

 indenrigsministeriet har Rosenholm byråd peget på ønsket om at støtte  

 bestræbelserne for den kommunale enhedsforvaltning, ligesom man finder, at  

 tilsynsrådet tidligere i en sag fra en anden kommune inden for  

 tilsynsrådskredsen har truffet en anden afgørelse end den, der er truffet i  

 den foreliggende sag.
I den nævnte sag havde en borger rejst kritik af, at et brev, der var  

 stilet med tydelig adresse: »N.N, skatteligningskontoret,  

 kommunekontoret, (postnummer og adresse)» var blevet åbnet i den  

 centrale poståbning.
Der forelå i den pågældende kommune en instruks fra  

 kæmneren til samtlige medarbejdere på kommunekontoret, hvorefter indgået post  

 fremtidig ville blive åbnet centralt, uanset om den måtte være stilet til  

 enkeltpersoner eller ej.
Endvidere havde kommunalbestyrelsen under sagens  

 behandling i tilsynsrådet godkendt et nyt regulativ for kommunens kasse- og  

 regnskabsvæsen, der bl.a. indeholdt visse regler om poståbning.
Der fandtes  

 imidlertid ikke i den pågældende kommune særlige bestemmelser om åbning af  

 post stilet til ligningsmyndigheden eller ligningskommissionen i den  

 pågældende kommune.
Tilsynsrådet fandt i sit møde den 18. december 198o ikke  

 anledning til at rejse kritik af regulativets bestemmelser vedrørende  

 spørgsmålet om central poståbning.
 Indenrigsministeriet udbad sig i skrivelse af 22. september 1982 en  

 udtalelse fra tilsynsrådet for Århus amt i anledning af byrådets skrivelse af  

 8. september 1982. Tilsynsrådet har i sit møde den 21. oktober 1982 vedtaget  

 at henholde sig til sin afgørelse af 12. august 1982 og bemærket, at der i  

 den sag fra en anden kommune i tilsynsrådskredsen, som byrådet har fremhævet,  

 primært blev taget stilling til spørgsmålet om, hvorvidt post, der er stilet  

 til navngivne personer ansat i en forvaltningsgren, kan åbnes centralt.
I denne anledning skal indenrigsministeren i tilslutning til det, som  

 tilsynsrådet for Århus amt har anført om adgangen til i en central poståbning  

 at åbne post, der måtte være stilet til enkeltpersoner, og i tilslutning til  

 den i afgørelsen nævnte skrivelse af 8. juli 1980 fra indenrigsministeriet  

 meddele, at indenrigsministeren fortsat er enig i, at borgmesteren som led i  

 sin beføjelse som den øverste daglige leder af kommunens administration skal  

 fordele sagerne til de pågældende udvalg og i forbindelse hermed om fornødent  

 kan udfærdige forskrifter for sagernes ekspedition.
I denne forbindelse er  

 borgmesteren berettiget til at foreskrive regler om, at al post, der indgår  

 til kommunen og dennes forvaltningsgrene, åbnes centralt og fordeles efter  

 nærmere fastsatte retningslinier, såfremt han skønner, at dette er påkrævet  

 for at sikre den sagsfordelingsopgave, der påhviler ham.
Som led i  

 bestemmelserne om poståbning kan det bestemmes, at al post, der indgår til  

 kommunen, åbnes centralt, medmindre forsendelserne er mærket privat el.lign.
Som det fremgår, vedrørte tilsynsrådets afgørelse fra 1980 således  

 spørgsmålet om adgangen til at åbne post, der var adresseret til navngivne  

 enkeltpersoner i den kommunale forvaltning.
Derimod vedrører tilsynsrådets  

 afgørelse af 12. august 1982, som byrådet har forelagt indenrigsministeren,  

 spørgsmålet om åbning af post adresseret til ligningskommissionen.
Under hensyn til, at samtlige medarbejdere i kommunen er undergivet en  

 almindelig tavshedspligt med hensyn til forhold, som de bliver bekendt med  

 under udøvelsen af deres embedspligter, er det nu indenrigsministerens  

 opfattelse, at udtalelser vedrørende de beføjelser, som kan varetages af den  

 centrale poståbning, finder anvendelse på al post, der tilsendes kommunen,  

 herunder også post til det sociale udvalg og ligningskommissionen eller  

 ligningsmyndigheden i kommunen.
Der er således ikke (mere) grundlag for at  

 antage, at det må tilkomme ligningskommissionen at fastlægge regler for  

 åbning af post, der er adresseret til ligningskommissionen eller  

 ligningsmyndigheden.
På det således fornyede grundlag ophæver  

 indenrigsministeren hermed tilsynsrådets pålæg af 12. august 1982 om, at  

 byrådet skal ændre proceduren vedrørende behandlingen af indgået post.
For så vidt byrådet har henstillet til indenrigsministeren at drage omsorg  

 for, at de enkelte kommunalbestyrelser gøres bekendt med retstilstanden på  

 området, skal man henvise til, at indenrigsministeren - som det er byrådet  

 bekendt - fra og med 1981 årligt udsender en resumesamling vedrørende  

 indenrigsministeriets afgørelser og udtalelser om kommunale forhold til  

 samtlige kommunalbestyrelser.
Resumesamlingen udsendes også til  

 tilsynsrådene, der i øvrigt også nu - som tidligere - orienteres om  

 indenrigsministeriets afgørelser af mere principiel karakter.
 Denne skrivelse vil også blive optaget i den nævnte resumesamling.
Britta Schall Holberg Johan Erichsen (* 1) Indenrigsministeriets afgørelser og udtalelser om kommunale forhold  

 1983 1.7.
