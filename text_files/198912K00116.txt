Nr LSF 116 Forslag til Lov om ungdomsskoler, produktionsskoler og daghøjskoler Fremsat af kulturministeren (Ole Vig Jensen) den 11. januar 1990 Vedtaget ved tredjebehandling den 31. maj 1990 Lov nr. 411 af 13/06/1990 Kapitel 1 Ungdomsskolen § 1. Ungdomsskolen skal give unge mulighed for at fæstne og  

 uddybe deres kundskaber, give dem forståelse af og dygtiggøre dem til  

 samfundslivet og bidrage til at give deres tilværelse forøget indhold.
§ 2. Kommunalbestyrelsen skal sikre kommunens unge et alsidigt  

 tilbud om ungdomsskolevirksomhed.
Tilbudet skal stå åbent for unge mellem 14  

 og 18 år, der er tilmeldt kommunens folkeregister.
 Stk. 2. Kommunalbestyrelsen kan efter indhentet udtalelse fra  

 kommunens folkeoplysningsudvalg, jf. lov om støtte til folkeoplysning,  

 beslutte, at unge under 14 år og over 18 år kan optages i ungdomsskolen.
 Stk. 3. Kommunen kan træffe aftale med andre kommuner om optagelse  

 af unge i ungdomsskolen og om ydelse af godtgørelse for udgifterne herved.
 § 3. Ungdomsskoletilbudet skal omfatte:
 1) Almen undervisning.
 2) Prøveforberedende undervisning.
 3) Specialundervisning.
 4) Undervisning særligt tilrettelagt for unge indvandrere i dansk sprog og  

 danske samfundsforhold.
 Stk. 2. Kommunalbestyrelsen kan beslutte, at ungdomsskoletilbudet  

 desuden skal omfatte:
 1) Undervisning i færdselslære og undervisning i knallertkørsel.
 2) Heltidsundervisning.
 3) Produktionsskoleaktiviteter, jf. kapitel 2.
 4) Andre aktiviteter, som i overensstemmelse med ungdomsskolens formål kan  

 indgå i kommunens samlede ungdomspolitik.
 Stk. 3. Kommunalbestyrelsen kan endvidere efter indhentet  

 udtalelse fra folkeoplysningsudvalget beslutte, at ungdomsskoletilbudet skal  

 omfatte klub- og anden fritidsvirksomhed.
 Stk. 4. Virksomhed i henhold til stk. 3 skal gennemføres på samme  

 økonomiske vilkår som tilsvarende virksomhed efter lov om støtte til  

 folkeoplysning.
 Stk. 5. Kulturministeren kan fastsætte nærmere regler om den i  

 stk. 1-4 nævnte virksomhed.
§ 4. Kommunalbestyrelsen udarbejder en plan for kommunens  

 ungdomsskolevirksomhed.
Planen skal bl.a. indeholde bestemmelser om kommunens  

 ungdomsskoleordning, herunder angivelse af lederstillingernes art og antal,  

 jf. §§ 11 og 12, samt om antallet af ungdomsskolebestyrelser, jf. § 7.
 Stk. 2. Kulturministeren fastsætter regler om grundlaget for  

 normering af stillinger i ungdomsskolen.
 § 5. Kommunen afholder alle udgifter ved ungdomsskolevirksomheden,  

 jf. dog § 3, stk. 4.
 Stk. 2. Kommunalbestyrelsen fastsætter årligt en beløbsramme for  

 udgifterne til ungdomsskolevirksomheden, henholdsvis den enkelte  

 ungdomsskole, jf. §§ 2, 3 og 7.
 Stk. 3. Udgiften til pensioner til tjenestemænd i ungdomsskolen og  

 deres efterladte, herunder efterindtægt efter pension, afholdes af staten.
 Stk. 4. Statens udgifter efter stk. 3 til Københavns Kommune  

 beregnes på grundlag af de pensionsregler, der gælder uden for København.
 § 6. Kommunalbestyrelsen ansætter og afskediger  

 tjenestemandsansatte ungdomsskoleinspektører og pædagogisk medhjælp.  

 Ansættelse og afskedigelse sker efter indstilling fra vedkommende  

 ungdomsskolebestyrelse.
 Stk. 2. Uansøgt afsked, med undtagelse af afsked på grund af  

 svagelighed eller ved opnåelse af 70 års alder, af de i stk. 1 nævnte  

 tjenestemænd foretages dog af kulturministeren.
 Stk. 3. Kulturministeren kan fastsætte nærmere regler om  

 fremgangsmåden ved opslag samt ved ansættelse og afskedigelse af  

 tjenestemandsansatte ungdomsskoleinspektører og pædagogisk medhjælp.
 Stk. 4. I Københavns Kommune træffer kommunalbestyrelsen  

 bestemmelse efter stk. 2 og 3 efter reglerne i vedtægt for Københavns  

 Kommunes tjenestemænd.
§ 7. Ved hver ungdomsskole oprettes en ungdomsskolebestyrelse  

 bestående af 7-11 medlemmer.
I kommuner med flere ungdomsskoler kan  

 kommunalbestyrelsen beslutte, at der oprettes en ungdomsskolebestyrelse  

 fælles for alle ungdomsskoler.
I ungdomsskolebestyrelsen skal der være  

 repræsentanter for 1) kommunalbestyrelsen, 2) organisationer med særlig interesse for ungdomsskolearbejdet, herunder  

 arbejdsmarkedets parter, 3) medarbejderne ved ungdomsskolen, 4) eleverne ved ungdomsskolen.
Stk. 2. Medlemstallet og den nærmere sammensætning af  

 ungdomsskolebestyrelsen fastsættes af kommunalbestyrelsen, jf. § 8, stk. 5.  

 Repræsentanterne for kommunalbestyrelsen kan vælges inden eller uden for dens  

 medlemmer.
En repræsentant for kommunens folkeoplysningsudvalg deltager i  

 ungdomsskolebestyrelsens møder uden stemmeret.
 Stk. 3. Kommunalbestyrelsen træffer bestemmelse om, i hvilket  

 omfang elevrepræsentanterne skal have stemmeret.
 Stk. 4. Ungdomsskoleinspektøren er sekretær for  

 ungdomsskolebestyrelsen og deltager i bestyrelsens møder uden stemmeret.
 Stk. 5. Kulturministeren kan fastsætte regler om valg til  

 ungdomsskolebestyrelsen, om dens nedsættelse og funktion.
 § 8. Ungdomsskolebestyrelsen udarbejder inden for den af  

 kommunalbestyrelsen fastsatte beløbsramme budget for  

 ungdomsskolevirksomheden, henholdsvis den enkelte ungdomsskole, og fastlægger  

 på baggrund heraf og af ordningen efter § 4 ungdomsskolens indhold og omfang.
 Stk. 2. Ungdomsskolebestyrelsen afgiver indstilling til  

 kommunalbestyrelsen om ansættelse og afskedigelse af tjenestemandsansatte  

 inspektører og pædagogisk medhjælp og ansætter og afskediger øvrige  

 medarbejdere.
Stk. 3. Ungdomsskolebestyrelsen kan afgive udtalelse og stille  

 forslag til kommunalbestyrelsen om alle spørgsmål, der vedrører den  

 pågældende ungdomsskole.
Ungdomsskolebestyrelsen skal afgive udtalelse om  

 alle spørgsmål, som kommunalbestyrelsen forelægger den.
Stk. 4. Ungdomsskolebestyrelsen udpeger blandt sine medlemmer en  

 repræsentant til at deltage i folkeoplysningsudvalgets møder.
I kommuner med  

 flere ungdomsskolebestyrelser vælger disse i fællesskab en repræsentant.
Stk. 5. Kommunalbestyrelsen udarbejder en vedtægt, der fastsætter  

 de nærmere regler om ungdomsskolebestyrelsernes opgaver.
Vedtægten skal  

 tillige angive bestyrelsernes sammensætning, jf. § 7, stk. 1 og 2.
 § 9. Eleverne ved en ungdomsskole kan danne et elevråd til  

 varetagelse af deres interesser over for skolen.
 § 10. Enhver selvstændig ungdomsskole ledes af en  

 ungdomsskoleinspektør.
 Stk. 2. Ungdomsskoleinspektøren har den administrative og  

 pædagogiske ledelse af skolen og er ansvarlig for skolens virksomhed over for  

 ungdomsskolebestyrelsen og kommunalbestyrelsen.
 § 11. Under hensyn til skolens størrelse kan  

 ungdomsskoleinspektøren være enten heltidsbeskæftiget eller  

 deltidsbeskæftiget.
Stk. 2. Til bistand for en heltidsbeskæftiget  

 ungdomsskoleinspektør kan ansættes pædagogisk medhjælp.
Pædagogisk medhjælp  

 kan være enten heltidsbeskæftiget eller deltidsbeskæftiget.
 § 12. Stillingen som heltidsbeskæftiget ungdomsskoleinspektør  

 normeres som en tjenestemandsstilling på kommunens ungdomsskoleplan.
 Stk. 2. Stillingen som heltidsbeskæftiget pædagogisk medhjælp kan  

 normeres som en tjenestemandsstilling på kommunens ungdomsskoleplan.
Stk. 3. Tjenestemandsansatte ungdomsskoleinspektører og pædagogisk  

 medhjælp er omfattet af de bestemmelser i lov om tjenestemænd i staten,  

 folkeskolen og folkekirken, som er gældende for folkeskolens tjenestemænd.  

 Pension ydes efter reglerne i lov om pension til tjenestemænd i staten,  

 folkeskolen og folkekirken.
For tjenestemandsansatte ungdomsskoleinspektører  

 og pædagogisk medhjælp i Københavns Kommune gælder dog reglerne i vedtægt for  

 Københavns Kommunes tjenestemænd.
 § 13. Finansministeren eller den, ministeren bemyndiger hertil,  

 udarbejder regler om løn- og andre ansættelsesvilkår for ikke  

 tjenestemandsansatte pædagogiske medarbejdere i ungdomsskolen.
Kapitel 2 Produktionsskoler § 14. En produktionsskoles opgave er at tilbyde kombinerede  

 undervisnings- og produktionsprogrammer for unge arbejdsløse.
 Stk. 2. Skolens virksomhed skal omfatte både praktisk arbejde,  

 produktion og teoretisk undervisning i nær tilknytning hertil.  

 Skolevirksomheden skal sigte mod at give deltagerne bedre forudsætninger for  

 at begynde en kompetencegivende uddannelse eller for at opnå ansættelse på  

 arbejdsmarkedet.
 Stk. 3. Kulturministeren fastsætter nærmere regler om skolens  

 virksomhed, herunder om, hvem der kan optages på skolen, om undervisningens  

 varighed og om praktikophold for deltagerne.
§ 15. Skolernes produktion kan afsættes på vilkår, der ikke giver  

 urimelig konkurrence.
Indtægterne herved indgår i skolens driftsbudget.
 § 16. Kommunalbestyrelser og amtsråd kan tage initiativ til  

 oprettelse af produktionsskoler.
 § 17. Skolerne etableres som selvejende institutioner, jf. dog  

 stk. 3. Vedtægter for den selvejende institution godkendes af vedkommende  

 kommunalbestyrelse eller amtsråd.
 Stk. 2. I en skoles bestyrelse skal der være repræsentanter for  

 vedkommende kommunalbestyrelse eller amtsråd og for organisationer på det  

 lokale arbejdsmarked.
 Stk. 3. Produktionsskoleaktiviteter kan endvidere etableres som en  

 del af den kommunale ungdomsskole, jf. § 3, stk. 2, nr. 3.
 § 18. Skolen udarbejder en beskrivelse af undervisnings- og  

 produktionsaktiviteterne, som godkendes af vedkommende kommunalbestyrelse  

 eller amtsråd, inden virksomheden påbegyndes.
 Stk. 2. Skolens årlige budget og regnskab godkendes af den eller  

 de kommunalbestyrelser og amtsråd, der har taget initiativ til oprettelse af  

 skolen.
§ 19. Kulturministeren kan fastsætte regler om ydelse af en  

 godtgørelse til deltagerne.
Skolen kan yde tilskud til deltagernes  

 befordringsudgifter.
 § 20. Til skoler, hvis vedtægter og aktivitetsbeskrivelser er  

 godkendt i henhold til §§ 17 og 18, betaler kommunen eller amtskommunen den  

 del af udgifterne til etablering, drift, deltagergodtgørelse og befordring,  

 der ikke dækkes af statstilskud og andre indtægter.
 Stk. 2. Kulturministeren kan yde tilskud til de udgifter, der er  

 nævnt i stk. 1.
Kapitel 3 Daghøjskoler § 21. Daghøjskoler giver tilbud om folkeoplysning til voksne over  

 18 år.
Skolerne kan give enkelte fag, faggrupper eller emneområder en  

 fremtrædende plads.
 Stk. 2. Virksomheden skal styrke deltagernes personlige udvikling  

 og forbedre deres muligheder i forhold til arbejdsmarkedet og  

 uddannelsessystemet.
 § 22. Daghøjskoler etableres som selvejende institutioner.  

 Vedtægter for den selvejende institution godkendes af den eller de  

 kommunalbestyrelser eller amtsråd, der yder tilskud til skolen, jf. § 25.
 § 23. Daghøjskolevirksomhed skal være tilrettelagt på ugens fem  

 første hverdage, og den daglige undervisning skal være af mindst 5 timers  

 varighed.
Stk. 2. Det enkelte daghøjskoleforløb skal være af mindst 4 ugers  

 varighed.
Der kan dog etableres kurser af kortere varighed som introduktion  

 og lignende.
 Stk. 3. En daghøjskole skal dog i hvert finansår gennemføre mindst  

 et kursus af minimum 16 ugers varighed tilrettelagt som heltidsundervisning.
 § 24. Daghøjskolen udarbejder en beskrivelse af virksomheden, som  

 godkendes af vedkommende kommunalbestyrelse eller amtsråd, inden virksomheden  

 påbegyndes.
§ 25. Kommunalbestyrelser og amtsråd kan yde tilskud til  

 daghøjskoler.
Tilskud kan endvidere ydes af kulturministeren, der kan  

 fastsætte nærmere regler om daghøjskolevirksomhed og om tilskud hertil.
 § 26. Daghøjskolens årlige budget og regnskab indsendes til  

 kommunalbestyrelsen eller amtsrådet til godkendelse.
Kapitel 4 Ungdomskostskoler § 27. De ungdomskostskoler, der er etableret ved lovens  

 ikrafttræden, kan videreføres som kommunale skoler.
Kulturministeren kan  

 fastsætte nærmere regler om vilkårene for skolernes fortsatte godkendelse og  

 drift.
Staten kan yde tilskud til disse skoler.
§ 28. Hver ungdomskostskole ledes af en forstander.
Til  

 varetagelse af undervisningen kan ansættes heltidsbeskæftigede,  

 deltidsbeskæftigede og timelønnede lærere.
Kulturministeren fastsætter  

 nærmere regler om grundlaget for stillingernes normering.
Stk. 2. Stillinger som forstander og som heltidsbeskæftiget lærer  

 normeres på en skoleplan for ungdomskostskolen.
Stillingerne er  

 tjenestemandsstillinger omfattet af de bestemmelser i lov om tjenestemænd i  

 staten, folkeskolen og folkekirken, som er gældende for tjenestemænd i  

 folkeskolen.
 Stk. 3. For tjenestemandsstillingerne efter stk. 2 finder reglerne  

 i § 6, stk. 1-3, § 10, stk. 2, og § 12, stk. 3, 2. pkt., tilsvarende  

 anvendelse.
 Stk. 4. For ikke tjenestemandsansatte pædagogiske medarbejdere  

 finder § 13 tilsvarende anvendelse.
Kapitel 5 Klage m.v.
 § 29. Klager over afgørelser, der er truffet af en  

 ungdomsskolebestyrelse, kan inden 4 uger fra afgørelsens meddelelse  

 indbringes for kommunalbestyrelsen af de personer, organisationer eller  

 myndigheder, som afgørelsen angår.
 Stk. 2. Kulturministeren kan fastsætte regler om, at visse  

 afgørelser truffet af kommunalbestyrelsen i henhold til stk. 1 kan indbringes  

 for ministeren.
 § 30. Kulturministeren kan inden for et beløb, der fastsættes på  

 de årlige finanslove, yde tilskud til konsulentvirksomhed, leder- og  

 medarbejderuddannelse samt forsøgs- og udviklingsarbejde.
 § 31. Henlægger kulturministeren sine beføjelser til at træffe  

 afgørelser efter denne lov eller efter bestemmelser fastsat i henhold til  

 denne lov til et af ministeriets direktorater, kan ministeren fastsætte  

 regler om adgang til at klage over afgørelserne, herunder om, at afgørelserne  

 ikke kan indbringes for anden administrativ myndighed.
Kapitel 6 Ikrafttrædelses- og overgangsbestemmelser § 32. Loven træder i kraft den 1. januar 1991.
 Stk. 2. Lov nr. 269 af 6. juni 1985 om produktionsskoler ophæves.
 Stk. 3. I lov om frikommuner, jf. lovbekendtgørelse nr. 583 af 31.  

 august 1989, som senest ændret ved lov nr. 58 af 7. februar 1990, ophæves  

§ 46 c.
 § 33. Loven gælder ikke for Færøerne og Grønland.
 § 34. De ungdomsskolenævn, som er valgt i henhold til  

 skolestyrelsesloven, fungerer indtil udgangen af den måned, hvori valg til  

 ungdomsskolebestyrelser finder sted.
Oprindeligt fremsat forslag Kapitel 1 Ungdomsskolen § 1. Ungdomsskolen skal give unge mulighed for at fæstne og uddybe deres  

 kundskaber, give dem forståelse af og dygtiggøre dem til samfundslivet og  

 bidrage til at give deres tilværelse forøget indhold.
§ 2. Kommunalbestyrelsen skal sikre kommunens unge et alsidigt tilbud om  

 ungdomsskolevirksomhed.
Tilbuddet skal stå åbent for unge mellem 14 og 18 år,  

 der er tilmeldt kommunens folkeregister.
 Stk. 2. Kommunalbestyrelsen kan efter indhentet udtalelse fra kommunens  

 folkeoplysningsudvalg, jf. lov om støtte til folkeoplysning, beslutte, at  

 unge under 14 år og over 18 år kan optages i ungdomsskolen.
 Stk. 3. Kommunen kan træffe aftale med andre kommuner om optagelse af unge  

 i ungdomsskolen og om ydelse af godtgørelse for udgifterne herved.
 § 3. Ungdomsskoletilbuddet skal omfatte:
 1) Almen undervisning.
 2) Prøveforberedende undervisning.
 3) Specialundervisning.
 4) Undervisning særligt tilrettelagt for unge indvandrere i dansk sprog og  

 danske samfundsforhold.
 Stk. 2. Kommunalbestyrelsen kan beslutte, at ungdomsskoletilbuddet desuden  

 skal omfatte:
 1) Undervisning i færdselslære og undervisning i knallertkørsel.
 2) Heltidsundervisning.
 3) Produktionsskoleaktiviteter, jf. kapitel 2.
 4) Andre aktiviteter, som i overensstemmelse med ungdomsskolens formål kan  

 indgå i kommunens samlede ungdomspolitik.
 Stk. 3. Kommunalbestyrelsen kan endvidere efter indhentet udtalelse fra  

 folkeoplysningsudvalget beslutte, at ungdomsskoletilbuddet skal omfatte klub-  

 og anden fritidsvirksomhed.
 Stk. 4. Virksomhed i henhold til stk. 3 skal gennemføres på samme  

 økonomiske vilkår som tilsvarende virksomhed efter lov om støtte til  

 folkeoplysning.
 Stk. 5. Kulturministeren kan fastsætte nærmere regler om den i stk. 1 - 4  

 nævnte virksomhed.
§ 4. Kommunalbestyrelsen udarbejder en plan for kommunens  

 ungdomsskolevirksomhed.
Planen skal bl.a. indeholde bestemmelser om kommunens  

 ungdomsskoleordning, herunder angivelse af lederstillingernes art og antal,  

 jf. §§ 11 og 12, samt om antallet af ungdomsskolebestyrelser, jf. § 7.
 Stk. 2. Kulturministeren fastsætter regler om grundlaget for normering af  

 stillinger i ungdomsskolen.
 § 5. Kommunen afholder alle udgifter ved ungdomsskolevirksomheden, jf. dog  

 § 3, stk. 4.
 Stk. 2. Kommunalbestyrelsen fastsætter årligt en beløbsramme for  

 udgifterne til ungdomsskolevirksomheden, henholdsvis den enkelte  

 ungdomsskole, jf. §§ 2, 3 og 7.
 Stk. 3. Udgiften til pensioner til tjenestemænd i ungdomsskolen og deres  

 efterladte, herunder efterindtægt efter pension, afholdes af staten.
 Stk. 4. Statens udgifter efter stk. 3 til Københavns Kommune beregnes på  

 grundlag af de pensionsregler, der gælder uden for København.
§ 6. Kommunalbestyrelsen ansætter og afskediger tjenestemandsansatte  

 ungdomsskoleinspektører og pædagogisk medhjælp.
Ansættelse og afskedigelse  

 sker efter indstilling fra vedkommende ungdomsskolebestyrelse.
 Stk. 2. Uansøgt afsked, med undtagelse af afsked på grund af svagelighed  

 eller ved opnåelse af 70 års alder, af de i stk. 1 nævnte tjenestemænd,  

 foretages dog af kulturministeren.
 Stk. 3. Kulturministeren kan fastsætte nærmere regler om fremgangsmåden  

 ved opslag samt ved ansættelse og afskedigelse af tjenestemandsansatte  

 ungdomsskoleinspektører og pædagogisk med hjælp.
 Stk. 4. I Københavns Kommune træffer kommunalbestyrelsen bestemmelse efter  

 stk. 2 og 3 efter reglerne i vedtægt for Københavns Kommunes tjenestemænd.
§ 7. Ved hver ungdomsskole oprettes en ungdomsskolebestyrelse bestående af  

 7 - 11 medlemmer.
I kommuner med flere ungdomsskoler kan kommunalbestyrelsen  

 beslutte, at der oprettes en ungdomsskolebestyrelse fælles for alle  

 ungdomsskoler.
I ungdomsskolebestyrelsen skal der være repræsentanter for 1) kommunalbestyrelsen, 2) organisationer med særlig interesse for ungdomsskolearbejdet, herunder  

 arbejdsmarkedets parter, 3) medarbejderne ved ungdomsskolen, 4) eleverne ved ungdomsskolen.
Stk. 2. Medlemstallet og den nærmere sammensætning af  

 ungdomsskolebestyrelsen fastsættes af kommunalbestyrelsen, jfr. § 8, stk. 5.  

 Repræsentanterne for kommunalbestyrelsen kan vælges inden eller uden for dens  

 medlemmer.
En repræsentant for kommunens folkeoplysningsudvalg deltager i  

 ungdomsskolebestyrelsens møder uden stemmeret.
 Stk. 3. Kommunalbestyrelsen træffer bestemmelse om, i hvilket omfang  

 elevrepræsentanterne skal have stemmeret.
 Stk. 4. Ungdomsskoleinspektøren er sekretær for ungdomsskolebestyrelsen og  

 deltager i bestyrelsens møder uden stemmeret.
 Stk. 5. Kulturministeren kan fastsætte regler om valg til  

 ungdomsskolebestyrelsen, om dens nedsættelse og funktion.
 § 8. Ungdomsskolebestyrelsen udarbejder inden for den af  

 kommunalbestyrelsen fastsatte beløbsramme budget for  

 ungdomsskolevirksomheden, henholdsvis den enkelte ungdomsskole, og fastlægger  

 på baggrund heraf og af ordningen efter § 4 ungdomsskolens indhold og omfang.
 Stk. 2. Ungdomsskolebestyrelsen afgiver indstilling til  

 kommunalbestyrelsen om ansættelse og afskedigelse af tjenestemandsansatte  

 inspektører og pædagogisk medhjælp og ansætter og afskediger øvrige  

 medarbejdere.
Stk. 3. Ungdomsskolebestyrelsen kan afgive udtalelse og stille forslag til  

 kommunalbestyrelsen om alle spørgsmål, der vedrører den pågældende  

 ungdomsskole.
Ungdomsskolebestyrelsen skal afgive udtalelse om alle  

 spørgsmål, som kommunalbestyrelsen forelægger den.
Stk. 4. Ungdomsskolebestyrelsen udpeger blandt sine medlemmer en  

 repræsentant til at deltage i folkeoplysningsudvalgets møder.
I kommuner med  

 flere ungdomsskolebestyrelser vælger disse i fællesskab en repræsentant.
Stk. 5. Kommunalbestyrelsen udarbejder en vedtægt, der fastsætter de  

 nærmere regler om ungdomsskolebestyrelsernes opgaver.
Vedtægten skal tillige  

 angive bestyrelsernes sammensætning, jf. § 7, stk. 1 og 2.
 § 9. Eleverne ved en ungdomsskole kan danne et elevråd til varetagelse af  

 deres interesser overfor skolen.
 § 10. Enhver selvstændig ungdomsskole ledes af en ungdomsskoleinspektør.
 Stk. 2. Ungdomsskoleinspektøren har den administrative og pædagogiske  

 ledelse af skolen og er ansvarlig for skolens virksomhed overfor  

 ungdomsskolebestyrelsen og kommunalbestyrelsen.
 § 11. Under hensyn til skolens størrelse kan ungdomsskoleinspektøren være  

 enten heltidsbeskæftiget eller deltidsbeskæftiget.
Stk. 2. Til bistand for en heltidsbeskæftiget ungdomsskoleinspektør kan  

 ansættes pædagogisk medhjælp.
Pædagogisk medhjælp kan være enten  

 heltidsbeskæftiget eller deltidsbeskæftiget.
 § 12. Stillingen som heltidsbeskæftiget ungdomsskoleinspektør normeres som  

 en tjenestemandsstilling på kommunens ungdomsskoleplan.
 Stk. 2. Stillingen som heltidsbeskæftiget pædagogisk medhjælp kan normeres  

 som en tjenestemandsstilling på kommunens ungdomsskoleplan.
Stk. 3. Tjenestemandsansatte ungdomsskoleinspektører og pædagogisk  

 medhjælp er omfattet af de bestemmelser i lov om tjenestemænd i staten,  

 folkeskolen og folkekirken, som er gældende for folkeskolens tjenestemænd.  

 Pension ydes efter reglerne i lov om pension til tjenestemænd i staten,  

 folkeskolen og folkekirken.
For tjenestemandsansatte ungdomsskoleinspektører  

 og pædagogisk medhjælp i Københavns Kommune gælder dog reglerne i vedtægt for  

 Københavns Kommunes tjenestemænd.
 § 13. Finansministeren udarbejder efter forhandling med kulturministeren  

 regler om løn- og andre ansættelsesvilkår for ikke tjenestemandsansatte  

 pædagogiske medarbejdere i ungdomsskolen.
Kapitel 2 Produktionsskoler § 14. En produktionsskoles opgave er at tilbyde kombinerede undervisnings-  

 og produktionsprogrammer for unge arbejdsløse.
Stk. 2. Skolens virksomhed skal omfatte både praktisk arbejde, produktion  

 og teoretisk undervisning i nær tilknytning hertil.
Skolevirksomheden skal  

 sigte mod at give deltagerne bedre forudsætninger for at begynde en  

 kompetencegivende uddannelse eller for at opnå ansættelse på arbejdsmarkedet.
 Stk. 3. Kulturministeren fastsætter nærmere regler om skolens virksomhed,  

 herunder om hvem der kan optages på skolen, om undervisningens varighed og om  

 praktikophold for deltagerne.
§ 15. Skolernes produktion kan afsættes på vilkår, der ikke giver urimelig  

 konkurrence.
Indtægterne herved indgår i skolens driftsbudget.
 § 16. Kommunalbestyrelser og amtsråd kan tage initiativ til oprettelse af  

 produktionsskoler.
 § 17. Skolerne etableres som selvejende institutioner, jf. dog stk. 3.  

 Vedtægter for den selvejende institution godkendes af vedkommende  

 kommunalbestyrelse eller amtsråd.
 Stk. 2. I en skoles bestyrelse skal der være repræsentanter for  

 vedkommende kommunalbestyrelse eller amtsråd og for organisationer på det  

 lokale arbejdsmarked.
 Stk. 3. Produktionsskoleaktiviteter kan endvidere etableres som en del af  

 den kommunale ungdomsskole, jf. § 3, stk. 2 nr. 3.
 § 18. Skolen udarbejder en beskrivelse af undervisnings- og  

 produktionsaktiviteterne, som godkendes af vedkommende kommunalbestyrelse  

 eller amtsråd inden virksomheden påbegyndes.
 Stk. 2. Skolens årlige budget og regnskab godkendes af den eller de  

 kommunalbestyrelser og amtsråd, der har taget initiativ til oprettelse af  

 skolen.
§ 19. Kulturministeren kan fastsætte regler om ydelse af en godtgørelse  

 til deltagerne.
Skolen kan yde tilskud til deltagernes befordringsudgifter.
 § 20. Til skoler, hvis vedtægter og aktivitetsbeskrivelser er godkendt i  

 henhold til §§ 17 og 18 betaler kommunen eller amtskommunen den del af  

 udgifterne til etablering, drift, deltagergodtgørelse og befordring, der ikke  

 dækkes af statstilskud og andre indtægter.
 Stk. 2. Kulturministeren kan yde tilskud til de udgifter, der er nævnt i  

 stk. 1.
Kapitel 3 Daghøjskoler § 21. Daghøjskoler giver tilbud om folkeoplysning til voksne over 18 år.  

 Skolerne kan give enkelte fag, faggrupper eller emneområder en fremtrædende  

 plads.
 Stk. 2. Virksomheden skal forbedre deltagernes muligheder for at indgå i  

 arbejdsmarkedet eller påbegynde en uddannelse, der forbereder hertil.
§ 22. Daghøjskoler etableres som selvejende institutioner.
Vedtægter for  

 den selvejende institution godkendes af den eller de kommunalbestyrelser  

 eller amtsråd, der yder tilskud til skolen, jf. § 25.
 Stk. 2. Daghøjskolevirksomhed efter denne lov kan endvidere etableres af  

 folkehøjskoler, der er godkendt i henhold til lov om folkehøjskoler,  

 landbrugsskoler, husholdningsskoler og efterskoler.
 § 23. Daghøjskolevirksomhed skal være tilrettelagt i dagtimerne på ugens  

 fem første hverdage, og den daglige undervisning skal være af mindst 6 timers  

 varighed.
 Stk. 2. Det enkelte daghøjskoleforløb skal være af mindst 4 ugers  

 varighed.
 Stk. 3. En daghøjskole skal dog i hvert finansår gennemføre mindst et  

 kursus af minimum 16 ugers varighed tilrettelagt som heltidsundervisning.
 § 24. Daghøjskolen udarbejder en beskrivelse af virksomheden, som  

 godkendes af vedkommende kommunalbestyrelse eller amtsråd, inden virksomheden  

 påbegyndes.
 § 25. Kommunalbestyrelser og amtsråd kan yde tilskud til daghøjskoler.  

 Tilskud kan endvidere ydes af kulturministeren, der kan fastsætte nærmere  

 regler om daghøjskolevirksomhed og om tilskud hertil.
 § 26. Daghøjskolens årlige budget og regnskab indsendes til  

 kommunalbestyrelsen eller amtsrådet til godkendelse.
Kapitel 4 Klage m.v.
 § 27. Klager over afgørelser, der er truffet af en ungdomskolebestyrelse,  

 kan inden 4 uger fra afgørelsens meddelelse indbringes for  

 kommunalbestyrelsen af de personer, organisationer eller myndigheder, som  

 afgørelsen angår.
 Stk. 2. Kulturministeren kan fastsætte regler om, at visse af gørelser  

 truffet af kommunalbestyrelsen i henhold til stk. 1 kan indbringes for  

 ministeren.
 § 28. Kulturministeren kan indenfor et beløb, der fastsættes på de årlige  

 finanslove, yde tilskud til konsulentvirksomhed, leder- og  

 medarbejderuddannelse samt forsøgs- og udviklingsarbejde.
 § 29. Henlægger kulturministeren sine beføjelser til at træffe afgørelser  

 efter denne lov eller efter bestemmelser fastsat i henhold til denne lov til  

 et af ministeriets direktorater, kan ministeren fastsætte regler om adgang  

 til at klage over afgørelserne, herunder om, at afgørelserne ikke kan  

 indbringes for anden administrativ myndighed.
Kapitel 5 Ikrafttrædelses- og overgangsbestemmelser § 30. Loven træder i kraft den 1. august 1990.
 Stk. 2. Lov nr. 269 af 6. juni 1985 om produktionsskoler ophæves.
 Stk. 3. I lov om frikommuner, jf. lovbekendtgørelse nr. 583 af 31. august  

 1989, ophæves §46 c.
 § 31. Loven gælder ikke for Færøerne og Grønland.
 § 32. De ungdomsskolenævn, som er valgt i henhold til skolestyrelsesloven,  

 fungerer indtil udgangen af den måned, hvori valg til ungdomsskolebestyrelser  

 finder sted.
Bemærkninger til lovforslaget Almindelige bemærkninger I betænkning om vilkår for tilskud til folkeoplysning (betænkning nr.  

 1164), der er afgivet af Folkeoplysningsudvalget i marts 1989, er stillet  

 forslag om en revision af reglerne om folkeoplysningsvirksomhed, som i dag  

 findes i lov om fritidsundervisning m.v.
 Betænkningens forslag omfatter alle de eksisterende  

 folkeoplysningsaktiviteter, d.v.s. reglerne om fritidsundervisning, andre  

 fritidsaktiviteter for børn og unge, ungdomsskolevirksomhed,  

 folkeuniversitetsvirksomhed m.m.
Efter afgivelsen af betænkningen er der i Kulturministeriet udarbejdet  

 lovforslag med sigte på virkeliggørelsen af Folkeoplysningsudvalgets  

 intentioner.
Man har herunder fundet det hensigtsmæssigt at udskille reglerne  

 om ungdomsskolevirksomhed i en særlig lov, der tillige skal omfatte  

 produktionsskoler og daghøjskoler.
 Der er herefter udarbejdet to lovforslag, dels det foreliggende forslag om  

 ungdomsskoler, produktionsskoler og daghøjskoler, dels et forslag om støtte  

 til folkeoplysning, der omfatter de øvrige aktiviteter i  

 fritidsundervisningsloven, og som fremsættes samtidig med nærværende  

 lovforslag.
 De gældende regler om produktionsskoler er fastsat i lov nr. 269 af 6.  

 august 1985, der i § 14 bestemmer, at loven skal optages til revision i  

 folketingsåret 1989/90.
 Produktionsskoleaktiviteter kan efter de nuværende regler tillige foregå i  

 ungdomsskolens regi, og man har derfor fundet det naturligt at medtage  

 produktionsskolerne i samme lov som ungdomsskolen.
 Daghøjskolerne har hidtil ikke været selvstændigt lovreguleret, men har  

 været etableret med tilskud fra forskellige sider, dels efter  

 fritidsundervisningslovens regler, dels ved kommunale beskæftigelsesmidler.  

 Der er desuden ydet direkte statstilskud fra eksisterende bevillinger til  

 forsøgs- og udviklingsarbejde.
 I Folkeoplysningsudvalgets betænkning er henvist til, at der er et  

 påtrængende behov for et regelsæt for daghøjskolerne, og udvalget har derfor  

 stillet forslag om fastsættelse af lovregler for etablering og drift af  

 daghøjskoler.
 Da daghøjskolerne fortrinsvis sigter mod personer i en  

 arbejdsløshedssituation, har man fundet det naturligt at medtage dem i samme  

 lov som produktionsskolerne.
Lovforslagets økonomiske og administrative konsekvenser Ungdomsskolen skal som hidtil finansieres af kommunerne, og der påregnes  

 ikke økonomiske konsekvenser for disse som følge af forslaget, bortset fra en  

 mindre besparelse som følge af forslaget om at sidestille ungdomsskolens  

 klubvirksomhed med klubvirksomhed, der modtager støtte til folkeoplysning (§  

 3, stk. 4). Dette indebærer opkrævning af betaling for deltagelse.  

 Besparelsen herved for kommunerne anslås til 4 mill. kr.
 For statens vedkommende påregnes der som hidtil søgt bevillinger på de  

 årlige finanslove til forsøgs- og udviklingsarbejde, leder- og  

 læreruddannelse m.m.
 Bevillingerne hertil har hidtil været på ca. 2,5 mill. kr. årligt.
 Produktionsskolerne og daghøjskolerne forudsættes indtil videre fortsat i  

 et vist omfang at skulle modtage direkte statstilskud.
Lovforslaget forventes at medføre administrative besparelser i  

 Kulturministeriet, Direktoratet for Folkeoplysning, Frie Grundskoler m.v.  

 svarende til 2 årsværk.
Denne besparelse er i forbindelse med regeringens  

 plan for afbureaukratisering indregnet i direktoratets budgetramme under  

 finanslovens § 21.01.03. i forbindelse med forslag til finanslov for  

 finansåret 1990 m.fl.
 De samlede økonomiske konsekvenser på helårsbasis kan opstilles således:
Statstilskud til kommuner LB 456 1988 § 10 - 4,0 mill. kr.
Ad kapitel 1. Ungdomsskolen De nuværende regler om ungdomsskolen, der findes i  

 fritidsundervisningslovens kapitel I, fastlægger kommunernes forpligtelse til  

 at fremsætte tilbud og etablere forskellige former for ungdomsskolevirksomhed  

 til kommunens unge mellem 14 og 18 år.
 Kommunerne er forpligtet til at etablere undervisning i et fag eller en  

 fagkombination, når der har meldt sig et vist mindste antal elever (10-12).  

 Men kommunerne har adgang til at oprette hold med lavere deltagerantal.
 Der er endvidere mulighed for at etablere privat ungdomsskolevirksomhed -  

 med kommunal finansiering.
 I Folkeoplysningsudvalgets betænkning er henvist til, at den nuværende  

 lovgivning om fritidsundervisning m.v. er præget af stor detaljeringsgrad,  

 der overlader ringe eller ingen kompetence til de forvaltende lokale organer,  

 men i vid udstrækning indebærer en automatisk udløsning af offentlige  

 tilskud, når visse betingelser er opfyldt.
 Udvalget har derfor stillet forslag om en ordning med overvejende kommunal  

 finansiering af den samlede folkeoplysningsvirksomhed og mulighed for  

 økonomisk rammestyring i de enkelte kommuner.
 Udvalget opregner dog en række ledende principper, der bør være gældende  

 for folkeoplysningen, bl.a. om retten til etablering på frit initiativ, jfr.  

 bemærkningerne til det samtidig forelagte forslag til lov om støtte til  

 folkeoplysning.
 Udvalget har dog erkendt, at disse principper har en anden karakter i  

 relation til den kommunale ungdomsskole.
 Det foreliggende lovforslag går i overenstemmelse hermed ud på at erstatte  

 de nuværende detaillerede holdoprettelsesregler m.v. for ungdomsskolen med  

 mere generelle bestemmelser om kommunernes forpligtelse til at etablere et  

 alsidigt undervisningstilbud til kommunens unge.
 Samtidig foreslås indførelse af et system med fastsættelse af en årlig  

 beløbsramme for ungdomsskoleudgifterne svarende til det, der er foreslået for  

 det øvrige folkeoplysningsområde.
 Man har ikke fundet det fornødent at gentage de nuværende bestemmelser om  

 kommunernes forpligtelse til at stille lokaler til rådighed for  

 ungdomsskolevirksomheden, idet dette følger af forpligtelsen til at sørge for  

 undervisningen.
 Endvidere foreslås adgangen til etablering af private ungdomskoler og af  

 ungdomskostskoler ophævet.
 Bestemmelserne om ungdomskostskoler i den nuværende  

 fritidsundervisningslov har i de senere år været meget lidt benyttet, idet  

 der ikke er oprettet nye ungdomskostskoler siden 1972.
 Derimod er 2 skoler nedlagt, således at der i dag kun findes 3  

 ungdomskostskoler.
 Man har derfor ikke fundet grund til i forslaget at gentage de nuværende  

 bestemmelser om etablering og drift m.v. af ungdomskostskoler.
I Folkeoplysningsudvalgets betænkning er stillet forslag om at lade de  

 eksisterende ungdomskostskoler overgå til finansiering efter reglerne for  

 efterskoler.
Dette vil der være mulighed for, hvis de pågældende kommuner  

 ønsker det.
Kostskolerne skal i så fald søges godkendt efter lovgivningen om  

 efterskoler.
 For at give den nødvendige tid til overvejelser om skolernes fremtidige  

 status og en eventuel afvikling foreslås det, at ophævelsen af  

 fritidsundervisningslovens bestemmelser om ungdomskostskoler først sker med  

 virkning fra 1. august 1991, jfr. § 49 i forslaget til lov om støtte til  

 folkeoplysning.
 Til § 1.
 Formålsbestemmelsen er kun ændret lidt i forhold til den nuværende  

 formulering.
 Til § 2.
Bestemmelsen fastslår kommunernes generelle forpligtelse til at tilbyde  

 ungdomsskoleundervisning.
Den indebærer samtidig, at ungdomsskolevirksomheden  

 altid vil være kommunal.
Den nuværende adgang til etablering af private  

 ungdomsskoler bortfalder således.
 For de eksisterende private ungdomsskoler forudsættes etableret en  

 afviklingsordning, hvorved de får mulighed for at overgå til kommunal status.
Bestemmelsen (2.pkt.) fastslår endvidere, at kommunens forpligtelse til at  

 tilbyde ungdomsskoleundervisning kun omfatter kommunens egne indbyggere,  

 d.v.s. unge, der bor (fast) i kommunen.
Af praktisk/administrative grunde har  

 man valgt at knytte denne betingelse til folkeregistrets udvisende.
 Dette er en ændring i forhold til de nuværende bestemmelser, der har vist  

 sig vanskelige at administrere.
Dette udelukker ikke, at en kommune kan optage elever fra en anden  

 kommune, hvilket kan være aktuelt ved unges kortere varende ophold i  

 kommunen, f.eks. ved ophold på en institution.
Spørgsmålet om eventuel ydelse  

 af betaling herfor fra hjemstedskommunen må løses ved aftale mellem de  

 pågældende kommuner, jfr. stk. 3.
 Til § 2, stk. 2.
Målgruppen for ungdomsskolen er som hidtil de 14-18 årige.
Det er  

 imidlertid fremhævet i Folkeoplysningsudvalgets betænkning, at de faste  

 aldersgrænser for deltagelse i de forskellige former for fritidsvirksomhed  

 ofte giver problemer og forhindrer nye initiativer.
 Det foreslås derfor, at den hidtidige ret begrænsede adgang for ministeren  

 til at tillade fravigelse af aldersgrænserne erstattes af en almindelig  

 adgang for den enkelte kommune til at træffe bestemmelse om fravigelse.
 Da man herved udvider ungdomsskolens aktiviteter til aldersgrupper, der i  

 forvejen har adgang til andre folkeoplysningstilbud, foreslås det, at  

 kommunens folkeoplysningsudvalg får lejlighed til at udtale sig om  

 spørgsmålet.
 Til § 3.
 Bestemmelsen er omformuleret i forhold til de hidtidige regler, idet man  

 under hensyn til bortfaldet af de faste holdoprettelsesregler har fundet det  

 rigtigt at foretage en opdeling mellem de undervisningstilbud, som en kommune  

 har pligt til at fremsætte, og andre aktiviteter, hvor omfanget af tilbudet  

 er overladt til den enkelte kommunes afgørelse.
Som sådanne pligtige tilbud er nævnt den almene undervisning, der hidtil  

 har været benævnt almene ungdomsskolekursus og prøveforberedende  

 undervisning, der fører frem til folkeskolens afgangsprøver, samt  

 specialundervisning for handicappede.
Endvidere er nævnt undervisning særligt  

 tilrettelagt for unge indvandrere, der modsvarer den almindelige forpligtelse  

 til at tilbyde undervisning til indvandrere over 18 år i henhold til lov om  

 undervisning af voksne indvandrere.
 Rækken af frivillige tilbud er suppleret med en almindelig adgang til at  

 tilbyde andre aktiviteter, som kan indgå i kommunens samlede ungdomspolitik.
 Endvidere er nævnt produktionsskoleaktiviteter, som ungdomsskolen kan  

 tilbyde i henhold til loven om produktionsskoler.
 I stk. 4 er foreslået en ny bestemmelse, der tilsigter at give ensartede  

 økonomiske vilkår for deltagelse i klub- og anden fritidsvirksomhed, uanset  

 om den etableres på kommunalt eller privat initiativ.
 Til § 4.
Det foreslås, at der som hidtil skal være en plan for  

 ungdomsskolevirksomheden i kommunen.
I planen skal findes oplysning om,  

 hvorledes kommunens ungdomsskolevirksomhed er organiseret, herunder om der er  

 een eller flere ungdomsskoler, om der er etableret een eller flere  

 ungdomsskolebestyrelser, samt hvilke stillinger der er normeret som ledere og  

 pædagogisk medhjælp.
 Også andre spørgsmål, som kommunen vil finde det naturligt at medtage, vil  

 kunne optages i planen.
 Planen vil således - sammen med den af kommunalbestyrelsen fastsatte  

 økomomiske ramme - blive grundlaget for ungdomsskolebestyrelsens beslutning  

 om ungdomsskolens indhold og omfang, jfr. forslagets § 8.
 Til § 5, stk. 1 og 2.
 Som anført i de indledende bemærkninger til kapitel 1 er der i  

 overenstemmelse med Folkeoplysningsudvalgets intentioner stillet forslag om  

 et system med økonomisk rammestyring af ungdomsskolen, svarende til det der  

 er foreslået for det øvrige folkeoplysningsområde, jf. forslaget til lov om  

 støtte til folkeoplysning.
 Dette system forudsætter, at kommunen i videre omfang end hidtil får  

 adgang til at bestemme omfanget af ungdomsskolevirksomheden og er derfor ikke  

 foreneligt med de hidtidige faste holdoprettelsesregler.
 Systemet har været afprøvet i en række kommuner i forbindelse med  

 frikommuneforsøg, og der har hidtil været gode erfaringer med det.
 Under hensyn til muligheden af at have en eller flere  

 ungdomsskolebestyrelser, jfr. forslagets § 7, må den beløbsramme, der skal  

 fastsættes af kommunalbestyrelsen, enten vedrøre hele  

 ungdomsskolevirksomheden eller hver enkelt ungdomsskole.
 I stk. 1 fastslås, at kommunen som hidtil afholder udgifterne ved  

 ungdomsskolen, dog at der i henhold til § 3, stk. 4 nu opkræves  

 deltagerbetaling for at ligestille fritidsvirksomhed i ungdomsskolen med  

 anden fritidsvirksomhed, jfr. bemærkningerne ovenfor til § 3.
 Til § 5, stk. 3 og 4.
 Under hensyn til at man ikke længere vil knytte ungdomsskolens  

 tjenestemandsstillinger til folkeskolens normeringsgrundlag, jfr.  

 bemærkningerne til § 12, er det her fastslået, at udgiften til  

 tjenestemandspensioner som hidtil afholdes af staten.
 Til § 6.
 Bestemmelsen svarer til den hidtidige regel i skolestyrelsesloven (§ 7),  

 idet man dog har udeladt reglerne om bindende indstilling.
 Til § 7.
 Opgaverne med hensyn til styrelse og tilsyn vedrørende ungdomsskolen har  

 hidtil været fordelt mellem kommunalbestyrelsen, skolekommissionen og  

 ungdomsskolenævnet.
 Ved en ændring af skolestyrelsesloven (lov nr. 349 af 24. maj 1989) er  

 skolekommissionen afskaffet som led i en revision af reglerne om folkeskolens  

 styrelse, og dens opgaver med hensyn til ungdomsskolen er henlagt til  

 ungdomsskolenævnet.
 Ændringen har virkning fra den 1. januar 1990.
Ungdomsskolenævnet foreslås erstattet af en ungdomsskolebestyrelse ved  

 hver ungdomsskole, svarende til den ordning der er indført i folkeskolen ved  

 den seneste ændring.
Dog således at en kommunalbestyrelse skal kunne vælge i  

 stedet at nedsætte en enkelt ungdomsskolebestyrelse for  

 ungdomsskolevirksomheden i hele kommunen.
 Bestyrelsen tillægges en udstrakt myndighed med hensyn til styrelse af  

 ungdomsskolen inden for den af kommunalbestyrelsen fastsatte økonomiske  

 ramme, jfr. forslagets § 8.
 Den nødvendige koordination med det øvrige folkeoplysningsområde sikres  

 ved, at en repræsentant for folkeoplysningsudvalget deltager i  

 ungdomsskolebestyrelsens møder, ligesom en repræsentant for  

 ungdomsskolebestyrelsen deltager i folkeoplysningsudvalgets møder.
 Den endelige sammensætning af ungdomsskolebestyrelsen foreslås overladt  

 til kommunalbestyrelsen, idet man kun har ment det nødvendigt at fastslå, at  

 der foruden kommunalbestyrelsesvalgte repræsentanter skal være repræsentanter  

 for ungdomsskolens medarbejdere, skolens elever samt organisationer med  

 særlig interesse for ungdomsskolearbejdet, herunder arbejdsmarkedets parter.
 Til § 8.
Heri angives ungdomsskolebestyrelsens opgaver.
Den vigtigste af disse vil  

 være udarbejdelse af et budget.
Iøvrigt skal bestyrelsen varetage de opgaver,  

 som ungdomsskolenævnet hidtil har varetaget.
Den nærmere fastsættelse af opgaverne forudsættes at skulle foretages af  

 kommunalbestyrelsen i en særlig vedtægt.
Vedtægten, der kan omfatte een eller  

 flere ungdomsskolebestyrelser, jf. § 7, skal desuden angive sammensætningen  

 af bestyrelserne.
 Til § 9.
 Svarer til den nuværende bestemmelse i skolestyrelseslovens § 80 b, idet  

 man dog har gjort det til en frivillig sag, om eleverne vil etablere et  

 elevråd.
 Til §§ 10 - 13.
Bestemmelserne omfatter de regler, der enten direkte regulerer løn- og  

 ansættelsesvilkår for ungdomsskolens pædagogiske eller  

 pædagogisk-administrative medarbejdere eller som giver ministeren hjemmel til  

 at fastsætte sådanne regler.
Der er ikke medtaget specificerede regler om  

 tjenestemandsstillingernes klassificering, idet det forudsættes, at disse som  

 hidtil fastsættes ved aftale med Lærernes Centralorganisation.
 Til § 10.
Bestemmelsen indeholder ingen ændringer i forhold til den hidtil gældende  

 retstilstand.
Stillingsbetegnelsen ungdomsskoleinspektør foreslås dog nu  

 anvendt for enhver leder, uanset om vedkommende er heltids- eller  

 deltidsbeskæftiget, og uden hensyn til ansættelsesformen iøvrigt.
 Til § 11.
 Bestemmelsen indeholder ingen ændringer i forhold til den gældende  

 retstilstand.
 Til § 12.
 Efter fritidsundervisningslovens regler har kommunen ved større  

 ungdomsskoler kunnet bestemme, at den heltidsbeskæftigede leder kunne  

 ansættes enten som honorarlønnet eller i en tjenestemandsstilling.
I de 20 år, der er gået siden fritidsundervisningslovens ikrafttræden, har  

 samtlige kommuner med en enkelt eller nogle ganske få undtagelser valgt at  

 ansætte den heltidsbeskæftigede leder i en tjenestemandsstilling.
Der er  

 herved angiveligt tilsigtet såvel en kontinuitet i ledelsen som en  

 betryggelse af lederens stilling.
Betænkningen fra folkeoplysningsudvalget anfører, at det er hensigten, at  

 der sikres bedre arbejdsvilkår over en længere periode.
På den baggrund  

 foreslås det, at den heltidsbeskæftigede ungdomsskoleinspektør skal være  

 tjenestemandsansat.
Dette mulig- gør samtidig en forenkling af reglernes  

 udformning.
 Tjenestemandsstillinger i ungdomsskolen skal efter de nuværende regler  

 normeres på kommunens skoleplan for folkeskolen (fritidsundervisningslovens §  

 10, stk. 3).
Ved den seneste ændring af folkeskoleloven er skoleplanerne for  

 folkeskolen afskaffet.
Kommunerne skal herefter blot udarbejde en oversigt  

 over normeringen af stillinger på grundlag af regler fastsat af  

 undervisningsministeren.
Man finder herefter ikke grund til fortsat at knytte normeringen af  

 ungdomsskolens tjenestemænd til folkeskolens normeringsgrundlag.
Der  

 tilsigtes ikke hermed ændringer i disse tjenestemandsstillingers status, men  

 de skal fortsat være omfattet af reglerne for folkeskolens tjenestemænd.
Ad kapitel 2. Produktionsskoler Ifølge § 14 i den gældende lov om produktionsskoler skal der fremsættes  

 forslag om revision af loven senest i folketingsåret 1989/90.
 Endvidere er det i bemærkningerne til loven anført, at ministeren efter  

 nogle års forløb ville stille forslag om at ændre skolerne til kommunal  

 status.
I 1988 var der oprettet i alt 63 produktionsskoler med 2.072 pladser.
I  

 1989 er der godkendt 2.136 pladser, og for 1990 budgetteres der med 2.400  

 pladser.
 Elevtallet har således været stigende, og med en fast finanslovbevilling  

 på ca. 61 mill. kr. vil tilskuddet for 1990 være 25.000 kr. pr. årselev.
 Skolerne har siden 1986 placeret sig som en væsentlig faktor i det lokale  

 uddannelsesbillede med et relevant tilbud om undervisning og vejledning  

 overfor unge arbejdsløse, som ikke har gennemført en kompetencegivende  

 uddannelse.
 Skolerne har haft særdeles gode udslusningsresultater (1987: 61% til  

 uddannelse og/eller arbejde).
 Den nuværende godkendelsesprocedure, hvor Direktoratet for Folke  

 oplysning, Frie Grundskoler m.v. godkender vedtægter og aktivitetsplaner for  

 de selvejende institutioner, foreslås forenklet, således at beføjelsen  

 overlades til kommunalbestyrelser og amtsråd, der efter de hidtidige regler  

 har godkendt vedtægter og aktivitetsplaner inden fremsendelsen til  

 ministeriet.
 Forslaget vil således også betyde en administrativ lettelse.
 Til § 14.
 Bestemmelsen angiver produktionsskolernes formål og svarer helt til den  

 nuværende bestemmelse (lovens § 1).
 Til § 15.
 Svarer til den hidtidige bestemmelse.
 Til §§ 16 og 17.
Der skal som hidtil være adgang for kommuner og amtskommuner til at få  

 igangsat produktionsskoler, der fortsat skal etableres som selvejende  

 institutioner.
Reglerne om bestyrelsens sammensætning er ligeledes uændret.
 Der skal stadig være mulighed for at etablere produktionsskoleaktiviteter  

 i ungdomsskolen.
 Bestemmelse herom er optaget i reglerne om ungdomsskolen, jfr. forslagets  

 § 3, stk. 2 nr. 3.
 Til § 18.
 Stk. 1 svarer til den hidtidige bestemmelse, idet dog godkendelsen af  

 skolens beskrivelser flyttes fra ministeriet til  

 kommunalbestyrelsen/amtsrådet.
 Stk. 2 svarer til den hidtidige bestemmelse (lovens § 8).
 Til § 19.
 Det har vist sig uhensigtsmæssigt at have en bestemmelse om obligatorisk  

 deltagergodtgørelse til produktionsskoleelever, bl.a. af hensyn til  

 igangværende bestræbelser på en harmonisering af de forskellige  

 støtteordninger for unge.
 I stedet foreslås det at give kulturministeren adgang til at fastsætte  

 retningslinier for ydelse af deltagergodtgørelse til produktionsskoleelever.
 Bestemmelsen om skolens adgang til at yde befordringsgodtgørelse til  

 elever svarer til den nuværende bestemmelse.
 Til § 20.
 Bestemmelserne om kommunalt og statsligt tilskud svarer til de nuværende  

 bestemmelser i lovens §§ 8 og 9.
Ad kapitel 3. Daghøjskoler Først i 1979 startede den første daghøjskole.
Ideen var at etablere en  

 højskole i det miljø, hvor deltagerne boede, men uden bofællesskab.
Den  

 samfundsmæssige baggrund var høj arbejdsløshed og et behov for nye  

 uddannelsesmæssige initiativer.
 Daghøjskolen som ide og som institution er vokset ud af lokale  

 initiativer, uden nogen lovgivningsmæssig baggrund.
Daghøjskolerne har i særlig grad imødekommet grupper, som har fået en  

 beskeden andel i samfundets uddannelsesvirksomhed.
Aldersfordelingen viser,  

 at 60% af deltagerne er over 30 år.
Ca. 80% af deltagerne er kvinder, og ca.  

 20 af daghøjskolerne med direkte statstilskud har tilrettelagt undervisningen  

 alene for kvinder.
De gennemførte eksterne evalueringer af daghøjskolevirksomhed tyder på, at  

 kursernes almendannende og personlighedsudviklende funktion er vigtigere end  

 den kvalitative udslusningseffekt.
Også i en erhvervskvalificeringssammehæng.  

 Mange deltagere får en øget tro på mulighederne for at komme videre.
De får  

 en øget parathed over for nytænkning og en øget parathed til at lære.
De  

 bliver herved i stand til at møde (arbejdsløshed-)situationen efter kurset på  

 en måde, der i mange tilfælde fører til uddannelse eller/og beskæftigelse.
I Folkeoplysningsudvalgets betænkning er henvist til, at der nu er et  

 påtrængende behov for et regelsæt for disse skoler for at sikre deres  

 fortsatte eksistens på et rimeligt niveau.
Udvalget har derfor foreslået, at  

 der optages retningslinier i lovgivningen for oprettelse af daghøjskoler.
 Til § 21.
Virksomheden på en daghøjskole indeholder kulturelle, samfundsmæssige,  

 kreative, musiske og håndværksmæssige aspekter.
Tilrettelæggelsen af  

 undervisningen er som regel tema- eller emneorienteret med tilknytning til  

 deltagernes hverdag.
Der tilstræbes at skabe den størst mulige  

 deltagerindflydelse.
Ekskursioner, virksomhedsbesøg og studieture er en del  

 af et daghøjskoleforløb, og mange daghøjskoler etablerer praktikophold på  

 lokale, helst ekspanderende, virksomheder.
Vejledning er integreret i hele  

 daghøj skoleforløbet, og de fleste daghøjskoler har opfølgningsaktiviteter i  

 forlængelse af kursusforløbet.
Denne opfølgning skal dels være en ramme for  

 kontakten mellem tidligere deltagere og daghøjskolen, dels være et tilbud om  

 yderligere vejledning og støtte i fortsatte erhvervs- og  

 uddannelsesspørgsmål.
 Daghøjskolernes alsidigt sammensatte lærergruppe afspejler  

 helhedsorienteringen, således at det sociale, holdningsmæssige og kulturelle  

 samt personlig udvikling og afklaring - eller læring i videste betydning -  

 foregår i en inspirerende og motiverende ånd.
 Udslusningsresultatet viser, at ca. 2/3 af deltagerne kommer i arbejde  

 eller starter på en uddannelse efter deltagelse i et daghøjskoleforløb.  

 Erfaringerne viser således, at daghøjskolevirksomhed er fuldt på højde med  

 andre mere arbejdsmarkedsrelaterede forløb, hvad angår den opnåede  

 beskæftigelses- og uddannelsesmæssige effekt.
 Til § 22.
 Daghøjskolerne foreslås ligesom produktionsskolerne etableret som  

 selvejende institutioner.
 I overensstemmelse med principperne i anden folkeoplysningsvirksomhed  

 foreslås beføjelsen med hensyn til godkendelse af vedtægter m.v. henlagt til  

 de kommunalbestyrelser eller amtsråd, der yder tilskud til skolen.
 Man har endvidere ønsket at give mulighed for at etablere  

 daghøjskolevirksomhed på folkehøjskoler, hvor en sådan aktivitet naturligt  

 vil kunne indgå i den øvrige virksomhed.
 Da folkehøjskolers vedtægter i forvejen er offentlig godkendt, har man  

 ikke fundet det fornødent at kræve ny godkendelse for at påbegynde  

 daghøjskolevirksomhed.
 Til § 23.
Daghøjskolernes virksomhed er hovedsagelig baseret på lange forløb af  

 gennemsnitlig 16 ugers varighed.
Herudover tilbydes inspirations-,  

 vejlednings- og introduktionskurser, iværksætteraktiviteter, kurser efter  

 særlig aftale evt. for særlige målgrupper, brancherettede kurser samt  

 undervisning rekvireret fra andre uddannelsesinstitutioner (VUC, AMU,  

 Tekniske skoler, handelsskoler, oplysningsforbund m.v.).
 Den foreslåede bestemmelse vil således harmonere med praksis på  

 daghøjskolerne.
 Til § 24.
Kravet om en nærmere beskrivelse af skolens funktion svarer til, hvad der  

 gælder for produktionsskoler.
Beskrivelsen skal ligesom vedtægterne godkendes  

 af kommunalbestyrelsen/amtsrådet.
 Til § 25.
Daghøjskolerne har hidtil modtaget tilskud fra forskellige kilder, bl.a.  

 ved bevillinger på de årlige finanslove samt i henhold til lov om  

 fritidsundervisning.
Den kommunale og amtskommunale finansiering er primært  

 givet af midlerne til uddannelsesmæssige foranstaltninger mod arbejdsløshed.
Der er i 1989 ydet direkte statstilskud på i alt ca. 18 mio.kr. til ca. 40  

 daghøjskoler med ca. 2.200 deltagere.
Herudover fungerer et stort antal mere  

 eller mindre permanente daghøjskoler, primært finansieret i henhold til lov  

 om fritidsundervisning.
I lovforslaget om støtte til folkeoplysning er det  

 sikret, at også en sådan virksomhed fortsat kan støttes.
I henhold til lov nr. 840 af 21. december 1988 om forstærket indsats mod  

 langvarig ledighed er desuden bevilget 25,7 mio.kr. til almen  

 daghøjskolevirksomhed i 1989 til etablering af 1.025 nye daghøjskolepladser  

 til UTB-berettigede.
Disse UTB-pladser er etableret på ca. 100  

 daghøjskoleforløb på ca. 75 geografiske lokaliteter af ca. 65  

 initiativtagere.
Herudover har 10 daghøjskoler etableret 13 brancherettede  

 UTB-kurser, og 5 daghøjskoler har tilrettelagt 6 vejlednings- og/eller  

 introduktionskurser i relation til UTB-ordningen.
 Finansieringen af daghøjskoler foreslås for fremtiden at ske med såvel  

 kommunale/amtskommunale tilskud som statstilskud.
Statstilskud til daghøjskoler vil blive ydet inden for en ramme på de  

 årlige finanslove.
Tilskuddenes størrelse vil blive beregnet efter objektive  

 kriterier efter nærmere af kulturministeren fastsatte regler.
 Til § 26.
 Svarer til den for produktionsskoler foreslåede bestemmelse, jfr.  

 forslagets § 18, stk. 2.
 Til kapitel 4.
 Til § 27.
 Reglerne om klageadgang inden for ungdomsskolen har hidtil fulgt de  

 almindelige klageregler i skolestyrelsesloven om klage over de kommunale  

 skolemyndigheders afgørelser.
 Herefter er der adgang til at klage (inden 4 uger) til amtsrådet, hvis  

 afgørelse er endelig (§ 65, stk. 1, i skolestyrelsesloven). Dog er ministeren  

 bemyndiget til at give yderligere klageadgang for visse afgørelser.
I det foreliggende forslag er foreslået en forenkling af klagesystemet  

 svarende til det, der er indført for det kommunale skolevæsen iøvrigt,  

 således at kommunalbestyrelsens afgørelse bliver den endelige.
Dog skal  

 kulturministeren fortsat kunne bestemme, at visse afgørelser skal kunne  

 indbringes for ministeren.
Det vil som hidtil hovedsagelig dreje sig om  

 afgørelser vedrørende løn- og ansættelsesspørgsmål.
 Til § 28.
 Det er hensigten, at lands- og landsdelsorganisationer indenfor de 3  

 områder som hidtil skal forestå leder- og medarbejderuddannelse.
 For at sikre dette arbejde, foreslås det, at de landsdækkende  

 organisationer får mulighed for statstilskud til konsulentarbejde ligesom de  

 øvrige folkeoplysende organisationer.
De enkelte kommuner vil naturligt afholde udgifter til lokalt  

 udviklingsarbejde.
Det vil samtidig være ønskeligt, at Kulturministeriet kan  

 yde støtte til udviklingsarbejde af tværkommunal og tværsektorial karakter.  

 Endvidere bør ministeriet kunne støtte og iværksætte undersøgelser på særlige  

 områder eller af landsdækkende karakter samt afholde eller yde tilskud til  

 særlige konferencer m.m.
 Til § 30.
Bestemmelserne i dette lovforslag skal afløse de nuværende regler om  

 ungdomsskolerne i lov om fritidsundervisning m.v. (Kapitel 1 m.m.).  

 Ophævelsen af disse regler sker af praktiske grunde i lovforslag om støtte  

 til folkeoplysning i forbindelse med ophævelsen af de øvrige bestemmelser i  

 fritidsundervisningsloven.
Man henviser herom til det nævnte lovforslags § 49  

 og bemærkningerne hertil.
 Det samme gælder de hidtidige regler om styrelse og tilsyn m.m. i  

 skolestyrelsesloven, jf. § 50 i forslaget om støtte til folkeoplysning.
Stk. 3 om ophævelse af en bestemmelse i frikommuneloven vedrører en  

 bestemmelse, der har dannet grundlag for etablering af frikommuneprojekter  

 for produktionsskoler Ifølge aftale med Indenrigsministriet ophæves lovbestemmelser i  

 frikommuneloven samtidig med ophævelsen af de lovbestemmelser de vedrører.  

 Frikommuneprojekter godkendt efter de hidtidige regler vil herefter bortfalde  

 fra lovens ikrafttrædelsestidspunkt.
I lovforslaget om støtte til folkeoplysning er på tilsvarende måde  

 foreslået ophævelse af de bestemmelser i frikommuneloven, der har dannet  

 grundlag for etablering af frikommuneprojekter inden for  

 fritidsundervsiningsområdet, herunder ungdomsskolen.
Der henvises herom til §  

 51 i lovforslaget om støtte til folkeoplysning.
 Til § 32.
 Bestemmelsen svarer til den nuværende bestemmelse i § 13 i  

 skolestyrelsesloven.
Bilag Lov nr. 269 af 6. juni 1985 Lov om produktionsskoler VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1. En produktionsskoles opgave er at tilbyde kombinerede undervisnings- og produktionsprogrammer for unge arbejdsløse.
Stk. 2. Skolens virksomhed skal omfatte både praktisk arbejde, produktion  

 og teoretisk undervisning i nær tilknytning hertil.
Skolevirksomheden skal  

 sigte mod at give deltagerne bedre forudsætninger for at begynde en  

 kompetencegivende uddannelse eller for at opnå ansættelse på arbejdsmarkedet.
 Stk. 3. Undervisningsministeren fastsætter nærmere regler om skolens  

 virksomhed, herunder om, hvem der kan optages på skolen, om undervisningens  

 varighed og om praktikophold for deltagerne.
§ 2. Skolernes produktion kan afsættes på vilkår, der ikke giver urimelig  

 konkurrence.
Indtægterne herved indgår i skolens driftsbudget.
 § 3. Kommuner og amtskommuner kan tage initiativ til oprettelse af  

 produktionsskoler.
§ 4. Skolerne etableres som selvejende institutioner, jfr. dog § 11.  

 Vedtægter for den selvejende institution godkendes af vedkommende kommune  

 eller amtskommune.
Vedtægter skal endvidere godkendes af  

 undervisningsministeren, hvis der skal ydes statstilskud.
 Stk. 2. I en skoles bestyrelse skal der være repræsentanter for  

 vedkommende kommunalbestyrelse eller amtsråd og for organisationer på det  

 lokale arbejdsmarked.
§ 5. Skolen udarbejder en beskrivelse af undervisnings- og  

 produktionsaktiviteter, som godkendes af undervisningsministeren, inden  

 virksomheden påbegyndes.
Undervisningsministeren kan fastsætte regler om  

 fremgangsmåden ved ansøgning om godkendelse af vedtægter og af beskrivelser  

 af skoleaktiviteter.
 § 6. Undervisningsministeren kan tilbagekalde en meddelt godkendelse efter  

 §§ 4 og 5.
§ 7. Skolen skal til deltagerne udbetale en godtgørelse, hvis størrelse  

 fastsættes af undervisningsministeren.
Skolen kan yde tilskud til deltagernes  

 befordringsudgifter.
§ 8. Til skoler, hvis vedtægter og aktivitetsbeskrivelser er godkendt  

 efter bestemmelserne i §§ 4 og 5, betaler kommunen eller amtskommunen den del  

 af udgifter til etablering, drift, deltagergodtgørelse og befordring, der  

 ikke dækkes af statstilskud og andre indtægter.
Det er en betingelse for  

 tilskud, at den eller de kommuner og amtskommuner, der har oprettet skolen,  

 årligt godkender skolens budget og regnskab.
 § 9. Efter ansøgning fra skolen kan staten yde tilskud til de udgifter,  

 der er nævnt i § 8. Underrvisningsministeren kan fastsætte regler om  

 indgivelse af ansøgning.
 § 10. Staten kan yde tilskud til forsøgsvirksomhed ved produktionsskoler.  

 Også kommuner og amtskommuner kan yde tilskud til forsøgsvirksomhed.
 § 11. Aktiviteter efter denne lov kan etableres i den kommunale  

 ungdomsskole, jf. kapitel 1 i lov om fritidsundervisning m.v.
 Stk. 2. For aktiviteter efter stk. 1 gælder bestemmelserne i §§ 1, 2, 5,  

 6, 7, 9 og 10, idet kommunalbestyrelsen udøver de beføjelser, der efter disse  

 bestemmelser er tillagt skolen .
 Stk. 3. Bestemmelserne i § 4, nr. 6, 2. pkt., og 9, § 6, 2. pkt., §,7,  

 stk. 2 og 3, og §§ 19-26 i lov om fritidsundervisning m.v. finder ikke  

 anvendelse for aktiviteter efter stk. 1.
 Stk. 4. Det påhviler kommunalbestyrelsen at sikre, at ungdomsskolens  

 beskrivelse af aktiviteter efter denne lov forinden indsendelse til  

 Undervisningsministeriet er tiltrådt af arbejdsmarkedsnævnet.
 § 12. Undervisningsministeren kan bemyndige et af ministeriets  

 direktorater til at udøve de beføjelser, der i denne lov er tillagt  

 ministeren.
 Stk. 2. Undervisningsministeren kan fastsætte bestemmelser om adgangen til  

 at klage over afgørelser, der er truffet i henhold til bemyndigelsen efter  

 stk. 1, herunder om at afgørelser ikke skal kunne indbringes for ministeren.
 § 13. Loven træder i kraft den 1. januar 1986 .
 § 14. Forslag om revision af loven fremsættes for Folketinget senest i  

 folketingsåret 1989-90.
 § 15. Skoler, som har fået kommunalt tilskud af beskæftigelsesmidler i  

 henhold til lov om ekstraordinære beskæftigelsesfremmende foranstaltninger i  

 kommuner og amtskommuner, og hvis vedtægter og undervisnings- og  

 produktionsplaner er godkendt af undervisningsministeren, er omfattet af  

 loven uden at få vedtægter og aktivitetesbeskrivelser efter §§ 4 og 5  

 godkendt på ny.
 § 16. Loven gælder ikke for Færøerne og Grønland.
Givet på Amalienborg, den 6. juni 1985 Under Vor Kongelige Hånd og Segl MARGRETHE R.
/ Bertel Haarder Efter 2. behandling den 22. maj 1990 Kapitel 1 Ungdomsskolen § 1. Ungdomsskolen skal give unge mulighed for at fæstne og  

 uddybe deres kundskaber, give dem forståelse af og dygtiggøre dem til  

 samfundslivet og bidrage til at give deres tilværelse forøget indhold.
§ 2. Kommunalbestyrelsen skal sikre kommunens unge et alsidigt  

 tilbud om ungdomsskolevirksomhed.
Tilbudet skal stå åbent for unge mellem 14  

 og 18 år, der er tilmeldt kommunens folkeregister.
 Stk. 2. Kommunalbestyrelsen kan efter indhentet udtalelse fra  

 kommunens folkeoplysningsudvalg, jf. lov om støtte til folkeoplysning,  

 beslutte, at unge under 14 år og over 18 år kan optages i ungdomsskolen.
 Stk. 3. Kommunen kan træffe aftale med andre kommuner om optagelse  

 af unge i ungdomsskolen og om ydelse af godtgørelse for udgifterne herved.
 § 3. Ungdomsskoletilbudet skal omfatte:
 1) Almen undervisning.
 2) Prøveforberedende undervisning.
 3) Specialundervisning.
 4) Undervisning særligt tilrettelagt for unge indvandrere i dansk sprog og  

 danske samfundsforhold.
 Stk. 2. Kommunalbestyrelsen kan beslutte, at ungdomsskoletilbudet  

 desuden skal omfatte:
 1) Undervisning i færdselslære og undervisning i knallertkørsel.
 2) Heltidsundervisning.
 3) Produktionsskoleaktiviteter, jf. kapitel 2.
 4) Andre aktiviteter, som i overensstemmelse med ungdomsskolens formål kan  

 indgå i kommunens samlede ungdomspolitik.
 Stk. 3. Kommunalbestyrelsen kan endvidere efter indhentet  

 udtalelse fra folkeoplysningsudvalget beslutte, at ungdomsskoletilbudet skal  

 omfatte klub- og anden fritidsvirksomhed.
 Stk. 4. Virksomhed i henhold til stk. 3 skal gennemføres på samme  

 økonomiske vilkår som tilsvarende virksomhed efter lov om støtte til  

 folkeoplysning.
 Stk. 5. Kulturministeren kan fastsætte nærmere regler om den i  

 stk. 1-4 nævnte virksomhed.
§ 4. Kommunalbestyrelsen udarbejder en plan for kommunens  

 ungdomsskolevirksomhed.
Planen skal bl.a. indeholde bestemmelser om kommunens  

 ungdomsskoleordning, herunder angivelse af lederstillingernes art og antal,  

 jf. §§ 11 og 12, samt om antallet af ungdomsskolebestyrelser, jf. § 7.
 Stk. 2. Kulturministeren fastsætter regler om grundlaget for  

 normering af stillinger i ungdomsskolen.
 § 5. Kommunen afholder alle udgifter ved ungdomsskolevirksomheden,  

 jf. dog § 3, stk. 4.
 Stk. 2. Kommunalbestyrelsen fastsætter årligt en beløbsramme for  

 udgifterne til ungdomsskolevirksomheden, henholdsvis den enkelte  

 ungdomsskole, jf. §§ 2, 3 og 7.
 Stk. 3. Udgiften til pensioner til tjenestemænd i ungdomsskolen og  

 deres efterladte, herunder efterindtægt efter pension, afholdes af staten.
 Stk. 4. Statens udgifter efter stk. 3 til Københavns Kommune  

 beregnes på grundlag af de pensionsregler, der gælder uden for København.
 § 6. Kommunalbestyrelsen ansætter og afskediger  

 tjenestemandsansatte ungdomsskoleinspektører og pædagogisk medhjælp.  

 Ansættelse og afskedigelse sker efter indstilling fra vedkommende  

 ungdomsskolebestyrelse.
 Stk. 2. Uansøgt afsked, med undtagelse af afsked på grund af  

 svagelighed eller ved opnåelse af 70 års alder, af de i stk. 1 nævnte  

 tjenestemænd foretages dog af kulturministeren.
 Stk. 3. Kulturministeren kan fastsætte nærmere regler om  

 fremgangsmåden ved opslag samt ved ansættelse og afskedigelse af  

 tjenestemandsansatte ungdomsskoleinspektører og pædagogisk medhjælp.
 Stk. 4. I Københavns Kommune træffer kommunalbestyrelsen  

 bestemmelse efter stk. 2 og 3 efter reglerne i vedtægt for Københavns  

 Kommunes tjenestemænd.
§ 7. Ved hver ungdomsskole oprettes en ungdomsskolebestyrelse  

 bestående af 7-11 medlemmer.
I kommuner med flere ungdomsskoler kan  

 kommunalbestyrelsen beslutte, at der oprettes en ungdomsskolebestyrelse  

 fælles for alle ungdomsskoler.
I ungdomsskolebestyrelsen skal der være  

 repræsentanter for 1) kommunalbestyrelsen, 2) organisationer med særlig interesse for ungdomsskolearbejdet, herunder  

 arbejdsmarkedets parter, 3) medarbejderne ved ungdomsskolen, 4) eleverne ved ungdomsskolen.
Stk. 2. Medlemstallet og den nærmere sammensætning af  

 ungdomsskolebestyrelsen fastsættes af kommunalbestyrelsen, jf. § 8, stk. 5.  

 Repræsentanterne for kommunalbestyrelsen kan vælges inden eller uden for dens  

 medlemmer.
En repræsentant for kommunens folkeoplysningsudvalg deltager i  

 ungdomsskolebestyrelsens møder uden stemmeret.
 Stk. 3. Kommunalbestyrelsen træffer bestemmelse om, i hvilket  

 omfang elevrepræsentanterne skal have stemmeret.
 Stk. 4. Ungdomsskoleinspektøren er sekretær for  

 ungdomsskolebestyrelsen og deltager i bestyrelsens møder uden stemmeret.
 Stk. 5. Kulturministeren kan fastsætte regler om valg til  

 ungdomsskolebestyrelsen, om dens nedsættelse og funktion.
 § 8. Ungdomsskolebestyrelsen udarbejder inden for den af  

 kommunalbestyrelsen fastsatte beløbsramme budget for  

 ungdomsskolevirksomheden, henholdsvis den enkelte ungdomsskole, og fastlægger  

 på baggrund heraf og af ordningen efter § 4 ungdomsskolens indhold og omfang.
 Stk. 2. Ungdomsskolebestyrelsen afgiver indstilling til  

 kommunalbestyrelsen om ansættelse og afskedigelse af tjenestemandsansatte  

 inspektører og pædagogisk medhjælp og ansætter og afskediger øvrige  

 medarbejdere.
Stk. 3. Ungdomsskolebestyrelsen kan afgive udtalelse og stille  

 forslag til kommunalbestyrelsen om alle spørgsmål, der vedrører den  

 pågældende ungdomsskole.
Ungdomsskolebestyrelsen skal afgive udtalelse om  

 alle spørgsmål, som kommunalbestyrelsen forelægger den.
Stk. 4. Ungdomsskolebestyrelsen udpeger blandt sine medlemmer en  

 repræsentant til at deltage i folkeoplysningsudvalgets møder.
I kommuner med  

 flere ungdomsskolebestyrelser vælger disse i fællesskab en repræsentant.
Stk. 5. Kommunalbestyrelsen udarbejder en vedtægt, der fastsætter  

 de nærmere regler om ungdomsskolebestyrelsernes opgaver.
Vedtægten skal  

 tillige angive bestyrelsernes sammensætning, jf. § 7, stk. 1 og 2.
 § 9. Eleverne ved en ungdomsskole kan danne et elevråd til  

 varetagelse af deres interesser over for skolen.
 § 10. Enhver selvstændig ungdomsskole ledes af en  

 ungdomsskoleinspektør.
 Stk. 2. Ungdomsskoleinspektøren har den administrative og  

 pædagogiske ledelse af skolen og er ansvarlig for skolens virksomhed over for  

 ungdomsskolebestyrelsen og kommunalbestyrelsen.
 § 11. Under hensyn til skolens størrelse kan  

 ungdomsskoleinspektøren være enten heltidsbeskæftiget eller  

 deltidsbeskæftiget.
Stk. 2. Til bistand for en heltidsbeskæftiget  

 ungdomsskoleinspektør kan ansættes pædagogisk medhjælp.
Pædagogisk medhjælp  

 kan være enten heltidsbeskæftiget eller deltidsbeskæftiget.
 § 12. Stillingen som heltidsbeskæftiget ungdomsskoleinspektør  

 normeres som en tjenestemandsstilling på kommunens ungdomsskoleplan.
 Stk. 2. Stillingen som heltidsbeskæftiget pædagogisk medhjælp kan  

 normeres som en tjenestemandsstilling på kommunens ungdomsskoleplan.
Stk. 3. Tjenestemandsansatte ungdomsskoleinspektører og pædagogisk  

 medhjælp er omfattet af de bestemmelser i lov om tjenestemænd i staten,  

 folkeskolen og folkekirken, som er gældende for folkeskolens tjenestemænd.  

 Pension ydes efter reglerne i lov om pension til tjenestemænd i staten,  

 folkeskolen og folkekirken.
For tjenestemandsansatte ungdomsskoleinspektører  

 og pædagogisk medhjælp i Københavns Kommune gælder dog reglerne i vedtægt for  

 Københavns Kommunes tjenestemænd.
 § 13. Finansministeren eller den, ministeren bemyndiger hertil,  

 udarbejder regler om løn- og andre ansættelsesvilkår for ikke  

 tjenestemandsansatte pædagogiske medarbejdere i ungdomsskolen.
Kapitel 2 Produktionsskoler § 14. En produktionsskoles opgave er at tilbyde kombinerede  

 undervisnings- og produktionsprogrammer for unge arbejdsløse.
 Stk. 2. Skolens virksomhed skal omfatte både praktisk arbejde,  

 produktion og teoretisk undervisning i nær tilknytning hertil.  

 Skolevirksomheden skal sigte mod at give deltagerne bedre forudsætninger for  

 at begynde en kompetencegivende uddannelse eller for at opnå ansættelse på  

 arbejdsmarkedet.
 Stk. 3. Kulturministeren fastsætter nærmere regler om skolens  

 virksomhed, herunder om, hvem der kan optages på skolen, om undervisningens  

 varighed og om praktikophold for deltagerne.
§ 15. Skolernes produktion kan afsættes på vilkår, der ikke giver  

 urimelig konkurrence.
Indtægterne herved indgår i skolens driftsbudget.
 § 16. Kommunalbestyrelser og amtsråd kan tage initiativ til  

 oprettelse af produktionsskoler.
 § 17. Skolerne etableres som selvejende institutioner, jf. dog  

 stk. 3. Vedtægter for den selvejende institution godkendes af vedkommende  

 kommunalbestyrelse eller amtsråd.
 Stk. 2. I en skoles bestyrelse skal der være repræsentanter for  

 vedkommende kommunalbestyrelse eller amtsråd og for organisationer på det  

 lokale arbejdsmarked.
 Stk. 3. Produktionsskoleaktiviteter kan endvidere etableres som en  

 del af den kommunale ungdomsskole, jf. § 3, stk. 2, nr. 3.
 § 18. Skolen udarbejder en beskrivelse af undervisnings- og  

 produktionsaktiviteterne, som godkendes af vedkommende kommunalbestyrelse  

 eller amtsråd, inden virksomheden påbegyndes.
 Stk. 2. Skolens årlige budget og regnskab godkendes af den eller  

 de kommunalbestyrelser og amtsråd, der har taget initiativ til oprettelse af  

 skolen.
§ 19. Kulturministeren kan fastsætte regler om ydelse af en  

 godtgørelse til deltagerne.
Skolen kan yde tilskud til deltagernes  

 befordringsudgifter.
 § 20. Til skoler, hvis vedtægter og aktivitetsbeskrivelser er  

 godkendt i henhold til §§ 17 og 18, betaler kommunen eller amtskommunen den  

 del af udgifterne til etablering, drift, deltagergodtgørelse og befordring,  

 der ikke dækkes af statstilskud og andre indtægter.
 Stk. 2. Kulturministeren kan yde tilskud til de udgifter, der er  

 nævnt i stk. 1.
Kapitel 3 Daghøjskoler § 21. Daghøjskoler giver tilbud om folkeoplysning til voksne over  

 18 år.
Skolerne kan give enkelte fag, faggrupper eller emneområder en  

 fremtrædende plads.
 Stk. 2. Virksomheden skal styrke deltagernes personlige udvikling  

 og forbedre deres muligheder i forhold til arbejdsmarkedet og  

 uddannelsessystemet.
 § 22. Daghøjskoler etableres som selvejende institutioner.  

 Vedtægter for den selvejende institution godkendes af den eller de  

 kommunalbestyrelser eller amtsråd, der yder tilskud til skolen, jf. § 25.
 § 23. Daghøjskolevirksomhed skal være tilrettelagt på ugens fem  

 første hverdage, og den daglige undervisning skal være af mindst 5 timers  

 varighed.
Stk. 2. Det enkelte daghøjskoleforløb skal være af mindst 4 ugers  

 varighed.
Der kan dog etableres kurser af kortere varighed som introduktion  

 og lignende.
 Stk. 3. En daghøjskole skal dog i hvert finansår gennemføre mindst  

 et kursus af minimum 16 ugers varighed tilrettelagt som heltidsundervisning.
 § 24. Daghøjskolen udarbejder en beskrivelse af virksomheden, som  

 godkendes af vedkommende kommunalbestyrelse eller amtsråd, inden virksomheden  

 påbegyndes.
§ 25. Kommunalbestyrelser og amtsråd kan yde tilskud til  

 daghøjskoler.
Tilskud kan endvidere ydes af kulturministeren, der kan  

 fastsætte nærmere regler om daghøjskolevirksomhed og om tilskud hertil.
 § 26. Daghøjskolens årlige budget og regnskab indsendes til  

 kommunalbestyrelsen eller amtsrådet til godkendelse.
Kapitel 4 Klage m.v.
 § 27. Klager over afgørelser, der er truffet af en  

 ungdomskolebestyrelse, kan inden 4 uger fra afgørelsens meddelelse indbringes  

 for kommunalbestyrelsen af de personer, organisationer eller myndigheder, som  

 afgørelsen angår.
 Stk. 2. Kulturministeren kan fastsætte regler om, at visse  

 afgørelser truffet af kommunalbestyrelsen i henhold til stk. 1 kan indbringes  

 for ministeren.
 § 28. Kulturministeren kan inden for et beløb, der fastsættes på  

 de årlige finanslove, yde tilskud til konsulentvirksomhed, leder- og  

 medarbejderuddannelse samt forsøgs- og udviklingsarbejde.
 § 29. Henlægger kulturministeren sine beføjelser til at træffe  

 afgørelser efter denne lov eller efter bestemmelser fastsat i henhold til  

 denne lov til et af ministeriets direktorater, kan ministeren fastsætte  

 regler om adgang til at klage over afgørelserne, herunder om, at afgørelserne  

 ikke kan indbringes for anden administrativ myndighed.
Kapitel 5 Ikrafttrædelses- og overgangsbestemmelser § 30. Loven træder i kraft den 1. januar 1991.
 Stk. 2. Lov nr. 269 af 6. juni 1985 om produktionsskoler ophæves.
 Stk. 3. I lov om frikommuner, jf. lovbekendtgørelse nr. 583 af 31.  

 august 1989, som senest ændret ved lov nr. 58 af 7. februar 1990, ophæves  

§ 46 c.
 § 31. Loven gælder ikke for Færøerne og Grønland.
 § 32. De ungdomsskolenævn, som er valgt i henhold til  

 skolestyrelsesloven, fungerer indtil udgangen af den måned, hvori valg til  

 ungdomsskolebestyrelser finder sted.
