 1. Generelt.
Cirkulæret omhandler regler for og anbefalinger af foranstaltninger til  

 brandbeskyttelse af offentlige teletekniske anlæg.
Det omfatter alle  

 bygninger, der indeholder offentlige teletekniske anlæg, og i øvrigt  

 bygninger, som efter de enkelte teleadministrationers vurdering bør sikres i  

 overensstemmelse med dette cirkulære.
Det forudsættes, at de til enhver tid gældende bygningsmæssige og  

 brandmæssige love og bestemmelser overholdes.
Visse af disse bestemmelser  

 m.v. er tillige med supplerende sikkerhedsmæssige foranstaltninger optaget i  

 nærværende cirkulære.
 Bestemmelserne i dette cirkulære skal overholdes ved nybygninger og  

 indføres i bestående bygninger inden for en rimelig omkostningsramme, idet  

 der tages hensyn til bygningens brandsikkerhedsmæssige tilstand.
 2. Forebyggende foranstaltninger til brandsikring.
 2.1 Sektionering.
Bygninger skal efter deres størrelse og anvendelse opdeles i  

 BRANDSEKTIONER og BRANDCELLER.
Reglerne herom gælder for alle lokaler inden  

 for samme bygning (se DS 1052, klassifikation af bygningsdele, og DS 1053, DS  

 1067-1069, klassifikation af døre).
 2.1.1 Ved en brandsektion forstås en sektion, som er  

 adskilt fra tilstødende sektioner eller bygninger ved brandsikre bygningsdele  

 og konstruktioner, herunder døre, med en brandmodstandsevne på mindst 1 time  

 (BS 60). Brandsektionernes størrelse bør ikke overstige 600 m2.
 2.1.2 Ved en brandcelle forstås en underopdeling af  

 brandsektionen i to eller flere lokaler, som er adskilt fra tilstødende  

 lokaler ved branddrøje bygningsdele og konstruktioner, herunder døre, med en  

 brandmodstandsevne på mindst 1 time (BD 60).
 2.2 Flugtveje.
2.2.1 Trapper skal anbringes i særskilte trapperum med  

 udgang til det fri.
Trapperum skal udføres som BS-bygningsdel 60, med  

 overflader svarende mindst til klasse 1 beklædning, og med klassificerede  

 selvlukkende døre til alle lokaler, bortset fra toiletrum o.l.
 Selv om en trappe ikke udgør en egentlig flugtvej, f.eks. en intern  

 trappe, må den i sin udformning ikke give anledning til brandspredning.
2.2.2 Vinduer.
Det anbefales at undgå vinduer i lokaler,  

 som rummer teletekniske anlæg, men hvor dette ikke er muligt, anbefales det i  

 bygninger med flere etager at forsyne vinduerne i det mindste i hveranden  

 etage med armeret glas (monierglas). Dersom der forekommer vinduer, som  

 vender ud mod særlig brandfarlig virksomhed i umiddelbar nærhed, eller hvor  

 der er mulighed for »vinkelsmitte«, vil særlige foranstaltninger  

 være påkrævet.
 2.3 Installationer m.m.
2.3.1 Ventilationssystemer skal følge DS 428, vedr.  

 brandtekniske foranstaltninger ved ventilationssystemer, under forudsætning  

 af, at der i hvert enkelt tilfælde vurderes, om det er nødvendigt at skærpe  

 bestemmelserne set ud fra bygningens størrelse, indretning og anvendelse.
Standarden har til formål at angive  

 hovedretningslinierne for opbygning af mekanisk ventilation ud fra  

 brandtekniske sikkerhedskrav, men fritager ikke for, at projektet skal  

 forelægges og godkendes af myndighederne.
2.3.2 Kabelgennemføringer mellem brandsektioner og  

 brandceller.  Bortset fra EMP (Elektro Magnetic Pulse)-beskyttede anlæg  

 skal kabelbakker og kabelstiger afbrydes ved såvel vandrette som lodrette  

 kabelgennemføringer.
I de tilfælde, hvor der ikke kan opnås fornøden bæreevne  

 i bygningselementet, og det ikke er muligt at opbygge bærende enheder på  

 begge sider af gennemføringen, kan bakker og stiger gøres gennemgående.  

 Lodrette kabelgennemføringer skal forsynes med mindst 30 mm høje metalkarme,  

 som forhindrer væske i at løbe ned, medmindre væskegennemløb forhindres på  

 anden måde.
Når der arbejdes i en kabelgennemføring, skal der uden for arbejdstid  

 tildækkes midlertidigt, f.eks. med tæpper af ren uld, der om fornødent  

 suppleres med mineraluldstrips i poser, Når der i længere tid ikke skal arbejdes i en kabelgennemføring, skal  

 denne lukkes mere permanent, således at der tilstræbes gastæthed i kold og  

 varm tilstand, modstandsevne over for påvirkninger i forbindelse med  

 brandslukning, og mindst samme modstandsevne over for brand som den  

 bygningskonstruktion kablerne passerer.
2.3.3 Brandalarmeringsanlæg.
Der installeres automatiske  

 brandalarmeringsanlæg i alle I- og H-centraler, samt på de dertil knyttede  

 forstærkerstationer.
I andre teletekniske anlæg foretages installationen  

 efter de enkelte teleadministrationers vurdering.
2.3.4 Alarmoverføring.
Brandalarm overføres automatisk  

 direkte til den myndighed, med hvem aftale er truffet om sluknings- eller  

 tilkaldelsespligt, samtidig med, at den pågældende administration modtager  

 alarmen.
Der skal træffes aftaler, som sikrer brandvæsenets adgangsforhold.
2.3.5 Brandslukningsanlæg.
I hulrum under hævede gulve i  

 lokaler med dataanlæg o.l., samt i teletekniske anlæg af særlig stor  

 betydning, anbefales det at installere automatisk virkende  

 brandslukningsanlæg med Halon 1301 (trifluormonobrommethan), med automatisk  

 alarmoverføring, jf. pkt. 2.3.4.
2.3.6 Håndslukningsmateriel.
Kulsyresneslukkere skal  

 forefindes i alle bygninger (containere) med teletekniske anlæg.  

 Kulsyresneslukkere (6 kg CO2), anbringes ved adgangsveje til tekniske  

 lokaler, og desuden hvor det skønnes hensigtsmæssigt.
 Der må i øvrigt højst være 25 m til nærmeste kulsyresneslukker.
 Efter hver afbenyttelse skal slukkeren ombyttes med en fyldt.
 Håndsprøjtebatterier skal anbringes på hver trapperepos i større bygninger  

 for teletekniske anlæg.
2.3.7 Brandvæsenets slukningsmidler.
Der træffes aftale  

 med brandvæsenet om først at benytte kulsyresneslukkere (CO2). I større  

 bygninger for teletekniske anlæg må der træffes særlig aftale med  

 brandvæsenet om let adgang til vand på alle etager, evt. om installering af  

 stigrør.
 3. Driftsmæssige forhold.  3.1
Vedligeholdelse.
 Brandalarmeringsanlæg, slukningsanlæg og -materiel skal efterses og  

 vedligeholdes efter gældende forskrifter.
3.2 Inventar.
Møbler, reoler, m.m. bør fortrinsvis være af  

 ikke brændbare materialer.
Henstilling af ubenyttet brændbart inventar i  

 henholdsvis midlertidigt ledige lokaler, og lokaler med teleteknisk udstyr er  

 forbudt.
3.3 Emballeringsmaterialer.
Papir, træuld, skumplast og  

 andre brændbare emballeringsmaterialer skal fjernes hurtigst muligt.  

 Opmagasinering i midlertidigt ubenyttede lokaler er forbudt.
I teletekniske  

 lokaler skal opbevaring af materiel, reservedele o.l. i brændbar emballage  

 begrænses mest muligt.
3.4 Affaldsspande.
Alle permanente affaldsspande og  

 papirkurve skal være af metal.
Affaldsspande skal være forsynet med  

 selvlukkende metallåg.
 3.5 Standard ordensregler.
 (* 1) I konsekvens af ændret arbejdsdeling på telekommunikationsområdet  

 pr. 1.1.1991 ophæves cirkulæret som statslig forskrift, idet ansvaret for  

 disse bestemmelser, der vedrører interne forhold i Tele Danmark A/S, er  

 overgået til dette selskab.
