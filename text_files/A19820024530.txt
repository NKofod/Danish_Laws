 (Beskatning af lønindkomst erhvervet i udlandet) VI  

 MARGRETHE DEN ANDEN, af Guds Nåde Danmarks Dronning, gør vitterligt:  

 Folketinget har vedtaget og Vi ved Vort samtykke stadfæstet følgende lov:
§ 1 I lov om påligningen af indkomst- og formueskat til staten, jfr.  

 lovbekendtgørelse nr. 404 af 30. juli 1981, foretages følgende ændringer:
 § 33A affattes således:
"§ 33A.
Har en person, der er skattepligtig efter kildeskattelovens §  

 1, under ophold uden for riget i mindst 6 måneder uden andre afbrydelser af  

 opholdet end ferie eller lignende af en sammenlagt varighed på højst 42 dage  

 erhvervet lønindkomst ved personligt arbejde i tjenesteforhold, nedsættes den  

 samlede indkomstskat med det beløb, der forholdsmæssigt falder på den  

 udenlandske lønindkomst.
 Stk. 2.  Stk. 1 gælder ikke for lønindkomst ved tjeneste  

 uden for riget for den danske stat eller anden dansk offentlig myndighed og  

 heller ikke for lønindkomst ved tjeneste om bord på skibe, herunder skibe,  

 der ligger ved land under bygning, reparation eller midlertidig oplægning,  

 luftfartøjer eller fartøjer og installationer, der anvendes i tilknytning til  

 efterforskning og udnyttelse af kulbrinteforekomster.
 Stk. 3.  Stk. 1 gælder ikke i det omfang, en  

 dobbeltbeskatningsaftale har tillagt Danmark beskatningsretten til den  

 pågældende lønindkomst.
Stk. 4.  Ministeren for skatter og afgifter kan  

 fastsætte regler om henstand med opkrævning af skatten i tilfælde, hvor det  

 må anses for godtgjort, at stk. 1 skal anvendes." § 2 I lov nr. 227 af 26. maj 1982 om ændring af forskellige skattelove  

 (Skattemæssig ligestilling af ægtefæller) affattes § 5, nr. 3, således:
"3. I § 14, stk. 4, ændres "sambeskattet" til:  

 "samlevende"." § 3 Loven træder i kraft dagen efter bekendtgørelsen i Lovtidende.
 Stk. 2.  For personer, der har påbegyndt et  

 arbejdsophold i udlandet før denne lovs ikrafttræden, finder den tidligere  

 bestemmelse i § 33A anvendelse for hele udlandsopholdet indtil den løbende  

 kontraktperiodes udløb, dog længst for en periode af 12 måneder fra lovens  

 ikrafttræden.
 Stk. 3.  § 2 har dog først virkning fra og med  

 indkomståret 1983.
Givet på Christiansborg slot, den 9.  

 juni 1982 Under Vor Kongelige Hånd og Segl MARGRETHE R.
