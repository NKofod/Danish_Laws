I medfør af §§ 1 og 2 i lov om anvendelsen af visse af De Europæiske Fællesskabers retsakter om økonomiske forbindelser til tredjelande, jf. lovbekendtgørelse nr. 93 af 6. februar 1995 fastsættes:
 § 1.  Bestemmelserne i bekendtgørelsen supplerer  

 følgende retsakter med senere ændringer:
- Rådets forordning (EF) nr. 3381/94 af 19. december 1994 om en  

 fællesskabsordning for kontrol med udførslen af varer med dobbelt anvendelse  

 og - Rådets afgørelse af 19. december 1994 om en fælles aktion, 94/942/FUSP,  

 vedtaget af Rådet på grundlag af artikel J.3 i Traktaten om den Europæiske  

 Union vedrørende kontrol med udførslen af varer med dobbelt anvendelse fra  

 Fællesskabet.
Stk. 2.  Retsakterne er offentliggjort i De Europæiske  

 Fællesskabers Tidende nr.
L 367 af 31. december 1994.
 § 2.  Bekendtgørelsen omfatter udførsel fra Det  

 Europæiske Fællesskabs toldområde, herunder udførsel fra Københavns Frihavn  

 og toldoplag, jf. nærmere toldloven, lov nr. 1116 af 22. december 1993, til  

 tredjelande af varer, teknologier og knowhow med dobbelt anvendelse.
 Stk. 2.  Bekendtgørelsen omfatter også forsendelse til  

 de øvrige medlemsstater af de særligt følsomme produkter, der er opført på  

 bilag IV, og som ikke samtidigt er opført på bilag V til Rådets afgørelse om  

 en fælles aktion, 94/942/FUSP.
 Stk. 3.  Ved varer med dobbelt anvendelse forstås varer,  

 teknologier og knowhow, der kan anvendes til såvel civile som militære  

 formål, og som er opført på bilag I til Rådets afgørelse om en fælles aktion,  

 94/942/FUSP, samt varer mv., der måtte blive omfattet af eksportkontrol i  

 medfør af artiklerne 4 og 5 i Rådets forordning (EF) nr. 3381/94.
 § 3.  Til udførsel og forsendelse af varer,  

 teknologier og knowhow med dobbelt anvendelse kræves udførselstilladelse fra  

 Erhvervsministeriet.
 Stk. 2.  Erhvervsministeriet udøver de beføjelser, som i  

 henhold til de i § 1 anførte retsakter er henlagt til myndighederne i den  

 medlemsstat, hvor eksportøren er etableret, jf. herved navnlig følgende  

 artikler i Rådets forordning (EF) nr. 3381/94: 3, 4, 5, 6, 7, 8, 9, 13, 14,  

 15, 17, 19 og 20.
Stk. 3.  Justitsministeriet er dog udførselsbevilgende  

 myndighed for de positionsnumre, der er opført i Rådets afgørelse,  

 94/942/FUSP, i bilag I og samtidigt er opført i Danmarks kolonne på  

 afgørelsens bilag V.
Udførsel af varer mv., der er omfattet af disse  

 positionsnumre, reguleres ikke af retsakterne i § 1. Udførsel af disse varer  

 kræver tilladelse efter § 6 i loven om våben- og eksplosivstoffer.
 § 4.  De statslige told- og skattemyndigheder udøver  

 de beføjelser, som er nødvendige for at varetage opgaver i forbindelse med  

 toldprocedurer, jf. navnlig følgende artikler i Rådets forordning nr.  

 3381/94: 10, 11, 12, 14 og 15.
 § 5.  Uanset om en vare, der er opført på bilag I til  

 Rådets afgørelse om en fælles aktion, 94/942/FUSP, kun passerer gennem  

 Fællesskabet, kan Erhvervsministeriet kræve, at udførslen kun må finde sted  

 mod fremlæggelse af udførselstilladelse, hvis det er nødvendigt af hensyn til  

 Danmarks internationale samarbejde om eksportkontrol, jf. artikel 3, stk. 3,  

 i Rådets forordning (EF) nr. 3381/94.
 § 6.  En vare eller et anlæg omfattes af  

 udførselskontrol, hvis der i varen eller anlægget indgår en eller flere  

 bestanddele, som er opført på bilag I til Rådets afgørelse om en fælles  

 aktion, 94/942/FUSP, såfremt bestanddelen i henseende til mængde, værdi eller  

 den teknologiske viden, udgør en væsentlig del af varen eller anlægget, og  

 såfremt den kan fjernes eller anvendes til andre formål.
 § 7.  Erhvervsministeriet fastsætter nærmere  

 forskrifter om formkrav til ansøgninger og forskrifter om benyttelse, form og  

 indhold af udførselstilladelser.
 Stk. 2.  Der kan fastsættes forskrifter for udførsel på  

 grundlag af forenklede formaliteter, jf. artikel 6 i Rådets forordning (EF)  

 nr. 3381/94.
 Stk. 3.  De udførselsbevilgende myndigheder kan kræve de  

 oplysninger om en udførsel og stille de betingelser i en udførselstilladelse,  

 som er nødvendige af hensyn til de i § 1 nævnte retsakter eller det  

 internationale samarbejde om eksportkontrol.
 § 8.  Ansvaret for at en udførsel eller en forsendelse  

 finder sted i overensstemmelse med reglerne i bekendtgørelsen og med  

 bestemmelserne, der er fastsat i medfør heraf, påhviler såvel den person  

 eller virksomhed, for hvis regning udførslen sker, som den, der forestår  

 udførslen.
 § 9.  Artikel 4, stk. 3, i Rådets forordning (EF) nr.  

 3381/94 vil ikke finde anvendelse i Danmark.
 § 10.  Den, der til brug for afgørelser efter de i § 1  

 nævnte retsakter eller efter bekendtgørelsen giver urigtige eller vildledende  

 oplysninger eller fortier oplysninger af betydning for sagens afgørelse,  

 straffes med bøde, hæfte eller fængsel i indtil 2 år, medmindre højere straf  

 er forskyldt efter borgerlig straffelovs §§ 160-63. Det samme gælder den, der  

 handler i strid med vilkår, der er fastsat i en sådan afgørelse, eller som  

 forsøger herpå.
Stk. 2.  Den, der i øvrigt undlader at give oplysninger,  

 der er afkrævet ham efter de i § 1 nævnte retsakter herunder navnlig  

 oplysninger, som han er forpligtet til at meddele de udførselsbevilgende  

 myndigheder efter artikel 4, stk. 2, i Rådets forordning (EF) nr. 3381/94  

 eller efter bekendtgørelsen, straffes med bøde, hæfte eller fængsel i indtil  

 2 år.
Det samme gælder den, som afgiver urigtige eller vildledende  

 oplysninger, medmindre højere straf er forskyldt efter borgerlig straffelovs  

 §§ 160-163.
 Stk. 3.  Den, der udfører varer uden at være i  

 besiddelse af en tilladelse, som kræves efter de i § 1 nævnte retsakter eller  

 efter bekendtgørelsen, straffes med bøde, hæfte eller fængsel i indtil 2 år,  

 medmindre strengere straf er forskyldt efter anden lovgivning.
 Stk. 4.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 11.  Bekendtgørelsen træder i kraft den1. juli 1995.  

 Samtidigt ophæves Industriministeriets bekendtgørelse om udførsel af visse  

 varer af 12. november 1993.
