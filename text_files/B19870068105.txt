 I medfør af § 1, stk. 1 og 2, § 7 og § 16, stk. 6, i lov om administration  

 af Det europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 487 af 13. september 1984 som  

 ændret ved lov nr. 946 af 23. december 1986, fastsættes:
 § 1.  Denne bekendtgørelse vedrører anvendelse af den  

 i artikel 5 c i forordning (EØF) nr. 804/68 om den fælles markedsordning for  

 mælk og mejeriprodukter omhandlede tillægsafgift på mælk og mejeriprodukter.
 § 2.  Ved anvendelse af afgiften betragtes Danmark som  

 eet område, jf. artikel 1, stk. 2, i forordning (EØF) nr. 857/84.
 Stk. 2.  Afgiftsordningen gennemføres efter formel B,  

 jf. artikel 5 c, stk. 1, i forordning (EØF) nr. 804/68.
 § 3.  For hver opkøber af mælk og mejeriprodukter  

 fastsættes af EF-direktoratet en referencemængde, jf. artikel 5 c, stk. 1, i  

 forordning (EØF) nr. 804/68, samt en referencefedtprocent, jf. artikel 11,  

 litra c, i forordning (EØF) nr. 857/84.
 Stk. 2.  Referencemængden fastsættes til den mængde mælk  

 og mejeriprodukter, som producenterne har leveret til en opkøber i en periode  

 på 52 uger, begyndende den 3. januar 1983, multipliceret med koefficienten,  

 der fremkommer ved at dividere den for vedkommende afgiftsår samlede  

 garantimængde for Danmark med den mængde mælk eller mejeriprodukter, som  

 producenterne har leveret til samtlige opkøbere i nævnte periode.  

 Referencemængden skal i givet fald justeres i overensstemmelse med artikel 6  

 a og artikel 7, stk. 2, i forordning (EØF) nr. 857/84.
 Stk. 3.  Referencefedtprocenten fastsættes til det  

 gennemsnitlige, procentuelle fedtindhold i den mængde mælk, som producenterne  

 har leveret til en opkøber i en periode på 52 uger, begyndende den 8. april  

 1985.
§ 4.  Hver producent, som den 1. april 1984 leverede  

 mælk eller mejeriprodukter til en opkøber, tildeles en basisandel.
Hver  

 producent, som den 8. april 1985 leverede mælk eller mejeriprodukter til en  

 opkøber, tildeles en basisfedtprocent.
Stk. 2.  Den del af basisandelen, som ikke er  

 suspenderet i medfør af stk. 5, udgør den mængde mælk justeret i henhold til  

 § 8 og mælkeækvivalent af egen produktion, som producenten under alle  

 omstændigheder har ret til at levere til en opkøber uden afgift.
Leverer  

 producenten til opkøber mælk og mejeriprodukter, som ikke er af egen  

 produktion, skal dette samtidig skriftligt meddeles til opkøber med angivelse  

 af mængde.
Såfremt producenten har modtaget produkter som kan være indgået i  

 leverancerne til opkøber, anses produkterne for leveret til opkøber med  

 mindre andet godtgøres.
 Stk. 3.  Tildelingsgrundlaget er den mængde mælk eller  

 mejeriprodukter, som producenten har leveret til en opkøber i en periode på  

 52 uger, begyndende den 3. januar 1983, eventuelt forhøjet med en mængde  

 beregnet på grundlag af tildelt særlige eller supplerende samt overdragne  

 basisandele.
 Stk. 4.  Basisandelen for afgiftsåret 1987/88 fastsættes  

 til tildelingsgrundlaget multipliceret med koefficienten 0,956 med tillæg af  

 4.500 kg.
Stk. 5.  For afgiftsåret 1987/88 suspenderes 4,13 pct af  

 den i stk. 4 nævnte basisandel.
Producenter, der pr. 6. april 1987 rådede  

 over en basisandel, vil uden ansøgning i januar kvartal 1988 få udbetalt  

 kompensation for suspensionen.
 Stk. 6.  Basisfedtprocenten fastsættes til det  

 gennemsnitlige, procentuelle fedtindhold i den mængde mælk, producenten eller  

 tidligere indehavere af basisandelen har leveret til opkøber i en periode på  

 52 uger, begyndende den 8. april 1985. I tilfælde af, at levering er  

 påbegyndt efter nævnte dato, fastsættes basisfedtprocenten til det  

 gennemsnitlige, procentuelle fedtindhold i mælken leveret i de første 52  

 uger, og den i § 8, stk. 2, nævnte regulering foretages ikke for leverancer i  

 det afgiftsår, hvor levering påbegyndes.
Stk. 7.  Producenter, som i løbet af et afgiftsår  

 endeligt ophører med at levere mælk eller mejeriprodukter til en opkøber,  

 tildeles ikke en basisandel for de efterfølgende afgiftsår.
Basisandelen for  

 afgiftsåret, hvori producenten endeligt ophører, reduceres til den leverede  

 mængde justeret i henhold til § 8, hvis denne er mindre end den tildelte  

 basisandel.
§ 5.  Salg, bortforpagtning, arv eller  

 overdragelse/overgang på lignende måder af hele eller en del af bedriften  

 skal meddeles opkøber.
Meddelelsen skal indeholde oplysning om hvilke dele af  

 bedriften, der er overdraget, og i hvilket omfang, de overdragne andele har  

 bidraget til produktion af mælk.
Opkøber meddeler ved overdragelse af en del  

 af bedriften inden 4 uger fra modtagelsen af meddelelsen til begge parter,  

 hvilken del af basisandelen, der skal anses for overført i forbindelse med  

 overdragelsen.
Dog fordeler opkøber efter ansøgning fra begge parter og under  

 hensyntagen til de arealer, der har bidraget til bedriftens mælkeproduktion,  

 basisandelen i overensstemmelse med ansøgningen.
Hvis den del af det  

 overdragne areal, der har bidraget til mælkeproduktion, er mindre end 5 ha,  

 ændres basisandelen ikke, medmindre parterne har indgået aftale herom.
Stk. 2.  I tilfælde af ekspropriation af hele eller en  

 del af bedriften eller afståelse heraf som led i en jordfordeling i henhold  

 til lov om jordfordeling mellem landejendomme, jf. lovbekendtgørelse nr. 63  

 af 14. februar 1983, stilles den basisandel, der svarer til bedriften eller  

 den del af bedriften, som afstås, helt eller delvis til rådighed for den  

 producent, som afstår jorden, såfremt denne har til hensigt at fortsætte  

 mælkeproduktionen.
Hvis basisandelen ikke eller kun delvis stilles til  

 rådighed for vedkommende producent, stilles den resterende mængde til  

 rådighed for opkøber.
Meddelelse om ekspropriation og jordfordeling skal  

 indsendes til opkøber.
§ 6.  Ansøgning om fastsættelse af en suplerende  

 basisandel på grundlag af de i forordning (EØF) nr. 857/84 art. 4 nævnte  

 forhold indsendes af producenten til vedkommende opkøber.
Ansøgninger herom  

 skal være opkøber i hænde senest 31. oktober i det afgiftsår, for hvilket  

 forhøjelsen skal være gældende.
Stk. 2.  Producenter kan på grundlag af  

 udviklingsplaner, som er indgivet til Jordbrugsdirektoratet inden den 1.  

 marts 1984, men som gennemføres i en senere afgiftsperiode, få forhøjet den  

 tildelte basisandel.
Producenter, som har fået tildelt en basisandel på  

 grundlag af de i forordning (EØF) nr. 857/84 art. 3, nr. 1 og 2, nævnte  

 grundlag, kan fra afgiftsåret 1985/86 få forhøjet den tildelte basisandel,  

 såfremt det planlagte produktionsmål ikke kan realiseres inden for denne.  

 Ansøgning herom skal af producenten indsendes til opkøber og være denne i  

 hænde senest den 31. marts forud for begyndelsen af afgiftsåret, for hvilket  

 forhøjelsen skal være gældende.
 Stk. 3.  Såfremt den sidste dag for indsendelse af  

 ansøgninger falder på en helligdag, en søndag eller en lørdag, udløber  

 ansøgningsfristen med udgangen af den følgende arbejdsdag.
 § 7.  Indberetning om de mængder mælk eller  

 mælkeækvivalent, hvormed opkøberens referencemængde er overskredet, skal af  

 opkøber indsendes til EF-direktoratet, Frederiksborggade 18, 1360 København  

 K.
 Stk. 2.  Afgiftspligtige opkøbere skal indbetale det  

 skyldige afgiftsbeløb til EF-direktoratet ved check eller på postgiro nr. 8  

 08 98 09.
 Stk. 3.  Som afgiftsår anvendes en periode på 52 uger.  

 Den første periode på 52 uger begynder den mandag, som følger efter den 2.  

 april 1984.
§ 8.  Afgiften skal af opkøber pålægges de  

 producenter, som har leveret mælk eller mejeriprodukter til opkøber i  

 afgiftsåret.
Afgiftsbeløbet påhviler den producent, som havde seneste  

 leverance af mælk fra bedriften inden udløbet af afgiftsåret.
Beløbet skal  

 anføres særskilt i opkøberens afregninger til producenten.
Stk. 2.  Den af en producent i et afgiftsår til opkøber  

 leverede mængde mælk justeres under hensyntagen til mælkens fedtindhold.
Den  

 del af leverancerne, som inden justering ligger inden for producentens  

 basisandel, justeres op henholdsvis ned med 0,21 pct. pr. 0,01 procentpoint,  

 det gennemsnitlige, procentuelle fedtindhold i den leverede mælk ligger over  

 henholdsvis under producentens basisfedtprocent.
Den del af leverancerne, som  

 inden justering ligger uden for producentens basisandel, justeres op  

 henholdsvis ned med 0,21 pct. pr. 0,01 procentpoint, det gennemsnitlige,  

 procentuelle fedtindhold i den leverede mælk ligger over henholdsvis under  

 opkøbers referencefedtprocent.
Stk. 3.  Såfremt de samlede opadgående reguleringer med  

 fradrag af de samlede nedadgående reguleringer efter stk. 2 er mindre end  

 reguleringen hos opkøber, korrigeres de nedadgående reguleringer med en  

 koefficient.
Såfremt de samlede opadgående reguleringer med fradrag af de  

 samlede nedadgående reguleringer efter stk. 2 er større end reguleringen hos  

 opkøber, korrigeres de opadgående reguleringer med en koefficient.
I begge  

 tilfælde fastsættes koefficienten således, at summen af reguleringerne hos  

 producenterne svarer til reguleringen hos opkøber.
§ 9.  Beregningsgrundlaget for afgiftsbeløbet, som  

 producenten er pligtig at betale, er den af producenten til opkøber leverede  

 mælk justeret i henhold til § 8 og med tillæg af mælkeækvivalenter for til  

 opkøber leverede mængder af andre mejeriprodukter.
Leverede mængder, som ikke  

 er af egen produktion, medregnes ikke i beregningsgrundlaget og belægges  

 forlods med afgift.
 Stk. 2.  Producenten har pligt til betaling af afgift  

 for den del af beregningsgrundlaget, som overstiger den ikke suspenderende  

 del af hans basisandel med tillæg af den i stk. 4 nævnte frimængde.
 Stk. 3.  Den under en opkøber til rådighed værende  

 totale frimængde svarer til summen af overskridelserne af de ikke  

 suspenderede dele af producenternes basisandele med fradrag af den for  

 opkøber afgiftspligtige mængde.
 Stk. 4.  For afgiftsåret 1987/88 fordeles den under  

 opkøber til rådighed værende totale frimængde således til de producenter, der  

 har overskredet den ikke suspenderede del af deres basisandel:
 § 10.  EF-direktoratet varetager administrationen af  

 afgiftsordningen for producenter, som sælger mælk eller mejeriprodukter  

 direkte til forbrug.
Stk. 2.  Producenter, som sælger mælk eller  

 mejeriprodukter direkte til forbrug, skal være registreret hos  

 EF-direktoratet.
EF-direktoratet tildeler efter ansøgning nævnte producenter  

 en referencemængde.
Stk. 3.  EF-direktoratet opkræver tillægsafgift hos  

 producenter, hvis salg af mælk eller mejeriprodukter direkte til forbrug i  

 det pågældende afgiftsår oversteg vedkommendes referencemængde med tillæg af  

 eventuel frimængde.
Afgiftsbeløb skal indbetales til EF-direktoratet ved  

 check eller postgirokontor nr. 8 08 98 09.
Stk. 4.  For producenter, som sælger mælk eller  

 mejeriprodukter direkte til forbrug, finder § 5, samt § 6, stk. 2,  

 tilsvarende anvendelse.
Alle leverancer, som ikke sker til en opkøber, og som  

 ikke anses for videreleveret til en opkøber i medfør af § 4, stk. 2, anses  

 for leverancer til direkte forbrug.
 § 11.  Statskontrollen med Mejeriprodukter og Æg m.m.  

 fører tilsyn med overholdelsen af bestemmelserne vedrørende gennemførelsen af  

 den i § 1 nævnte afgift.
 § 12.  Afgørelser truffet af opkøberen i henhold til  

 denne bekendtgørelse kan af vedkommende producent indbringes for  

 EF-direktoratet inden 4 uger efter, at afgørelsen er meddelt klageren.
 Stk. 2.  Afgørelser truffet af EF-direktoratet i henhold  

 til denne bekendtgørelse kan af vedkommende producent indbringes for  

 landbrugsministeriet inden 4 uger efter, at afgørelsen er meddelt klageren.
 § 13.  Overtrædelse af § 4, stk. 2, 2. pkt., § 7, § 8,  

 § 9 og § 10, stk. 2, 1. pkt., straffes med bøde, medmindre højere straf er  

 forskyldt i henhold til § 16 i lov om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v., jf. lovbekendtgørelse nr. 487 af 13. september 1984.
 § 14.  Bekendtgørelse nr. 499 af 17. juli 1987 om  

 tillægsafgift på mælk og mejeriprodukter ophæves.
