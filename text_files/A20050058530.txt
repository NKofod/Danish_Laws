Lov  

 om fremme af energibesparelser i bygninger  

1) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
Kapitel 1 Formål § 1.  

  

 Lovens primære formål er at fremme energibesparelser og øge effektiviteten  

 inden for al anvendelse af energi i bygninger.
Lovens formål er endvidere at  

 medvirke til at reducere vandforbruget i bygninger.
Kapitel 2 Lovens anvendelsesområde § 2.  

  

 Loven omfatter alle bygninger, der udgør en konstruktion med tag og  

 ydervægge,  

 hvor der anvendes energi til regulering af indeklimaet.
 Stk. 2.  

  

 Definitioner og  

 afgrænsninger i Bygnings- og Boligregistret (BBR) finder anvendelse,  

 medmindre  

 andet er angivet i loven eller regler fastsat i medfør af loven.
 Stk. 3.  

  

 Transport- og  

 energiministeren kan fastsætte regler eller træffe konkret afgørelse om, at  

 visse bygninger og bygningskategorier samt dele af bygninger undtages fra  

 krav  

 enten i loven eller i regler fastsat i medfør af loven.
Kapitel 3 Energimærkning af bygninger § 3.  

  

 Energimærkning af bygninger udarbejdes for alle bygninger beliggende på en  

 samlet fast ejendom, der består af ét matrikelnummer eller flere  

 matrikelnumre,  

 der ifølge notering i matriklen skal holdes forenet, jf. lov om udstykning og  

 anden registrering i matriklen.
Energimærkning af nybyggeri, jf. § 11, kan  

 dog  

 udarbejdes for enkelte bygninger.
 Stk. 2.  

  

 Energimærkning  

 omfattet af stk. 1 indeholder energimærkning af lejligheder og andre enheder  

 til særskilt brug.
Stk. 3.  

  

 Energimærkningen  

 skal vise bygningens energimæssige tilstand og kan endvidere indeholde  

 informationer om vandforbrug.
Energimærkningen består af:
1)  

 	  

 Energimærke, der er  

 en standardiseret og dokumenteret opgørelse over en bygnings energimæssige  

 tilstand beregnet ud fra en normal brug af bygningen.
Heri indgår  

 energiforbruget til opvarmning, varmt brugsvand, køling, ventilation og  

 eventuelt belysning.
Vandforbrug kan indgå.
2)  

 	  

 Energiplan, der er en  

 dokumenteret oversigt over forslag til energibesparende foranstaltninger og  

 råd  

 om, hvordan energiforbruget kan reduceres.
Energiplanen kan endvidere  

 indeholde  

 forslag til vandbesparende foranstaltninger.
3)  

 	  

 Dokumentation for  

 energimærkningen og anden relevant information.
Dokumentationen indeholder de  

 væsentligste forudsætninger for energimærkningen og de registreringer fra  

 gennemgangen  

 af bygningen og dens installationer, der er brugt ved beregningen af  

 energimærket og ved vurderingen af energibesparelser i energiplanen.
 Stk. 4.  

  

 Energimærkning  

 kan foretages i forskellige kategorier for forskellige typer af bygninger og  

 bygningsanvendelse.
 Stk. 5.  

  

 Energimærkningen  

 skal være udarbejdet af en energikonsulent, der er godkendt efter regler  

 fastsat i medfør af § 24 til at udfærdige energimærkning for den pågældende  

 kategori af bygninger.
 Stk. 6.  

  

 Transport- og  

 energiministeren kan fastsætte regler om, at andre afgrænsninger end en  

 samlet  

 fast ejendom, jf. stk. 1, kan lægges til grund ved energimærkning af  

 bygninger,  

 herunder at energimærkning i særlige tilfælde ud over § 11 kan udarbejdes for  

 enkelte bygninger.
§ 4.  

  

 Transport- og energiministeren fastsætter nærmere regler om energimærkning af  

 bygninger, herunder om kategorier af energimærkning, grundlaget for  

 energimærkningen, indhold, udformning, gennemførelse, dokumentering og  

 registrering  

 af forbrug og driftsforhold samt om indhentning, central registrering og  

 videregivelse af oplysninger i forbindelse med energimærkningen.
Ministeren  

 kan  

 herunder fastsætte regler om, at installationer og udstyr, der ejes eller  

 drives af ejere af ejerlejligheder eller af lejere og andre lignende brugere,  

 ikke skal indgå i energimærkningen.
Stk. 2.  

  

 Transport- og  

 energiministeren fastsætter regler om gyldigheden af energimærkninger.
Der  

 kan  

 fastsættes forskellige gyldighedsperioder for forskellige kategorier af  

 energimærkninger.
Gyldigheden af en energimærkning må dog ikke overstige 10  

 år.
Stk. 3.  

  

 En  

 energimærkning mister sin gyldighed, såfremt der er gennemført tilbygninger  

 eller andre ændringer, som i væsentligt omfang påvirker bygningens  

 energimæssige  

 ydeevne.
Transport- og energiministeren fastsætter nærmere regler herom.
 Stk. 4.  

  

 Transport- og  

 energiministeren kan fastsætte regler om, at energikonsulenter skal  

 indberette  

 udarbejdede energimærkninger til et register, jf. § 25, og at  

 energimærkningens  

 gyldighed kan gøres afhængig af, at energimærkningen er indberettet til  

 registeret.
 Stk. 5.  

  

 Energimærkning  

 udarbejdet af en intern energikonsulent, jf. § 24, stk. 1, nr. 1, er ikke  

 gyldig  

 i forhold til krav om fremlæggelse af energimærkning ved salg, udleje eller  

 overdragelse af brugsret, jf. §§ 6-8, eller krav om energimærkning af en ny  

 bygning, jf. § 11.
§ 5.  

  

 Forpligtelsen til at lade udarbejde energimærkning for ejendomme, lejligheder  

 eller andre enheder med henblik på, at kravene i kapitel 4-6 kan opfyldes,  

 påhviler den til enhver tid værende ejer.
For ejendomme med ejerlejligheder  

 påhviler forpligtelsen ejerforeningen.
 Stk. 2.  

  

 Transport- og  

 energiministeren kan fastsætte regler om, at ejere skal give  

 energikonsulenter  

 oplysninger til brug for energimærkningen.
Kapitel 4 Energimærkning ved salg eller udleje m.v.
 § 6.  

  

 Ved  

 salg af en ejendom eller ejerlejlighed skal der foreligge en energimærkning  

 for  

 henholdsvis ejendommen eller ejerlejligheden, jf. §§ 3, 4 og 10. Det påhviler  

 sælger at sørge for, at køber, inden aftale om salg indgås, har fået  

 udleveret  

 energimærkningen for den pågældende ejendom eller ejerlejlighed.
 Stk. 2.  

  

 Hvis en køber af  

 en ejendom eller en ejerlejlighed ikke har fået udleveret ejendommens  

 henholdsvis ejerlejlighedens energimærkning inden indgåelse af salgsaftalen,  

 og  

 ejeren ikke efter påkrav har udleveret energimærkningen, er køber berettiget  

 til at lade energimærkning udarbejde for sælgerens regning, såfremt dette  

 sker  

 inden for en rimelig frist.
 Stk. 3.  

  

 Stk. 1 og 2 kan  

 ikke ved aftale mellem parterne fraviges til skade for køberen.
Stk. 4.  

  

 En ejer af en  

 ejerlejlighed kan til enhver tid kræve, at ejendommens ejerforening snarest  

 muligt uden beregning stiller en gyldig energimærkning for ejerlejligheden,  

 som  

 indgår i ejendommens energimærkning, til rådighed, således at ejeren vil  

 kunne  

 opfylde sin forpligtelse om at fremlægge energimærkning inden et eventuelt  

 salg  

 af lejligheden.
Hvis ejerforeningen ikke efter påkrav udleverer  

 energimærkningen til ejeren af en ejerlejlighed i ejendommen, kan den  

 pågældende ejer lade energimærkningen udføre for ejerforeningens regning  

 eller  

 som sælger af ejerlejligheden forlange udgifter efter stk. 2 dækket af  

 ejerforeningen.
 § 7.  

  

 Ved  

 udleje af en ejendom, en bolig- eller erhvervsenhed eller andre  

 erhvervslokaler  

 i en ejendom skal der foreligge en energimærkning for ejendommen eller den  

 pågældende enhed, jf. §§ 3, 4 og 10. Det påhviler udlejer at sørge for, at  

 lejer, inden lejeaftalen indgås, har fået udleveret energimærkningen for  

 lejemålet.
 Stk. 2.  

  

 Stk. 1 kan ikke  

 ved aftale mellem parterne fraviges til skade for lejeren.
 Stk. 3.  

  

 Ved udleje af en  

 ejerlejlighed finder § 6, stk. 4, tilsvarende anvendelse.
 Stk. 4.  

  

 Transport- og  

 energiministeren kan fastsætte regler om, at ganske kortvarig tidsbegrænset  

 udlejning  

 ikke er omfattet af stk. 1.
 § 8.  

  

 Ved  

 overdragelse af en andel, anpart eller aktie i et boligfællesskab, hvor der  

 til  

 andelen, anparten eller aktien er knyttet brugsret til en boligenhed i  

 boligfællesskabets ejendom, skal der foreligge en energimærkning for  

 boligenheden, jf. §§ 3, 4 og 10. Det påhviler den, der overdrager andelen,  

 anparten eller aktien i boligfællesskabet, at sørge for, at erhververen,  

 inden  

 aftalen om overdragelse indgås, har fået udleveret energimærkningen for den  

 pågældende boligenhed.
 Stk. 2.  

  

 Hvis erhververen  

 ikke har fået udleveret boligenhedens energimærkning inden indgåelse af  

 aftale  

 om overdragelse som nævnt i stk. 1 og overdrageren ikke efter påkrav har  

 udleveret energimærkningen, er erhververen berettiget til at lade  

 energimærkning  

 udarbejde for overdragerens regning, såfremt dette sker inden for en rimelig  

 frist.
 Stk. 3.  

  

 Stk. 1 og 2 kan  

 ikke ved aftale mellem parterne fraviges til skade for erhververen.
 Stk. 4.  

  

 En andelshaver,  

 anpartshaver eller aktionær i et boligfællesskab kan til enhver tid kræve, at  

 boligfællesskabet snarest muligt uden beregning stiller en gyldig  

 energimærkning for den omfattede boligenhed til rådighed, således at  

 vedkommende vil kunne opfylde sin forpligtelse til at fremlægge  

 energimærkning  

 inden en eventuel aftale om overdragelse som nævnt i stk. 1. Hvis  

 boligfællesskabet  

 ikke efter påkrav udleverer energimærkningen til overdrageren, kan  

 overdrageren  

 lade energimærkningen udføre for boligfællesskabets regning eller forlange  

 udgifter efter stk. 2 dækket af boligfællesskabet.
 Stk. 5.  

  

 Bestemmelserne i  

 stk. 1-3 finder tilsvarende anvendelse ved overdragelse af brugsret til en  

 bygning, en bolig- eller erhvervsenhed eller andre erhvervslokaler i en  

 ejendom  

 ejet af andre selskaber, foreninger, samejer og fællesskaber, hvis der er  

 knyttet brugsret til den pågældende bygning, enhed eller lokaler, samt ved  

 forbrugeraftaler, der giver brugsret til fast ejendom på timesharebasis.
 § 9.  

  

 Overdragelse ved arv, gave og tvangsauktion samt overdragelse fra insolvent  

 bo  

 eller overdragelse til ægtefælle eller samlever anses ikke som salg omfattet  

 af  

 § 6, stk. 1, eller overdragelse omfattet af § 8, stk. 1.
 § 10.  

  

 Energimærkning, der skal udleveres efter §§ 6-8, skal være gyldig og  

 udarbejdet  

 efter reglerne i § 3 og § 4. Hvis der foreligger flere energimærkninger for  

 ejendommen eller enheden, skal den senest udarbejdede energimærkning  

 fremlægges  

 i forbindelse med salget, udlejningen eller overdragelsen.
 Stk. 2.  

  

 Transport- og  

 energiministeren kan fastsætte nærmere regler om udlevering af energimærkning  

 til berettigede efter §§ 6-8, herunder betingelser for elektronisk  

 udlevering,  

 og om frister for udleveringen.
Kapitel 5 Energimærkning m.v. ved opførelse af nye  

 bygninger § 11.  

  

 Ved opførelse af en ny bygning og ved så omfattende ombygninger af en  

 eksisterende bygning, at det må sidestilles med nybyggeri, skal ejeren inden  

 ibrugtagningen lade udarbejde energimærkning for bygningen, jf. § 3 og § 4.  

 Energimærkningen skal indeholde oplysninger om bygningen i forhold til de  

 energimæssige krav i bygningsreglementet.
Stk. 2.  

  

 Ejeren skal  

 fremsende energimærkningen for et nybyggeri til den kommunale  

 bygningsmyndighed  

 senest samtidig med færdigmeldingen af byggeriet.
Det er en betingelse for  

 ibrugtagning, at der er afleveret en energimærkning for byggeriet til  

 bygningsmyndigheden.
 Stk. 3.  

  

 Transport- og  

 energiministeren kan fastsætte regler om, at ansøgning om byggetilladelse  

 skal  

 vedlægges oplysninger om mulighederne for alternative systemer til opvarmning  

 eller køling af bygninger, herunder at oplysningerne er en betingelse for  

 meddelelse af byggetilladelse.
 § 12.  

  

 Transport- og energiministeren kan fastsætte regler om, at projekterende og  

 udførende af et nybyggeri skal levere den fornødne dokumentation for  

 nybyggeriet til den energikonsulent, som ejeren af bygningen har indgået  

 aftale  

 med om energimærkning af bygningen.
 Stk. 2.  

  

 Transport- og  

 energiministeren kan fastsætte regler om, at den projekterende skal give  

 bygherren oplysninger om, hvordan energieffektiviteten i et foreslået projekt  

 kan forbedres, herunder at regler herom ikke skal kunne fraviges ved aftale  

 mellem parterne til skade for bygherren.
 § 13.  

  

 Energimærkning af en ny bygning kan kun anvendes i forbindelse med salg, leje  

 eller overdragelse af brugsret efter §§ 6-8, hvis energimærkningen omfatter  

 en  

 energimærkning af hele ejendommen.
Kapitel 6 Regelmæssig energimærkning af bygninger § 14.  

  

 Transport- og energiministeren fastsætter regler om, at der skal foretages  

 regelmæssig energimærkning af bygninger, herunder regler om omfattede  

 kategorier  

 af ejendomme og bygninger.
 § 15.  

  

 Transport- og energiministeren kan fastsætte regler om, at ejeren skal sikre,  

 at der føres driftsjournaler med oplysninger om periodiske registreringer af  

 forbrug af energi og vand samt andre driftsforhold knyttet til  

 energianvendelse  

 i ejendommens installationer.
Kapitel 7 Kontrol, eftersyn og vedligeholdelse af  

 tekniske anlæg § 16.  

  

 Transport- og energiministeren kan fastsætte regler om 1)  

 	  

 eftersyn,  

 kontrolmåling, justering, rensning, drift og forbedring af tekniske anlæg og 2)  

 	  

 rådgivning om drift,  

 vedligeholdelse, effektivitet, udskiftning og forbedring af tekniske anlæg.
 Stk. 2.  

  

 Tekniske anlæg,  

 jf. stk. 1, omfatter kedelanlæg, varmevekslere, varmeanlæg, ventilations- og  

 klimaanlæg samt andre energiforbrugende anlæg, der anvendes i forbindelse med  

 bygninger.
 § 17.  

  

 Transport- og energiministeren kan fastsætte regler om, at det inden  

 ibrugtagning af tekniske anlæg skal kontrolleres, om anlægget opfylder de  

 energimæssige krav i bygningsreglementet.
 Stk. 2.  

  

 Regler fastsat  

 efter stk. 1 finder anvendelse såvel for installation af tekniske anlæg i  

 nybyggeri  

 som for installation eller udskiftning af anlæg i eksisterende bebyggelse.
 Stk. 3.  

  

 Transport- og  

 energiministeren kan fastsætte regler om, at ejeren eller den tekniske  

 ekspert,  

 der har foretaget kontrollen af et teknisk anlæg, skal oplyse den stedlige  

 bygningsmyndighed om resultatet af kontrollen.
 § 18.  

  

 Eftersyn og kontrolmåling af tekniske anlæg, jf. § 16, stk. 1, samt kontrol  

 inden ibrugtagning af tekniske anlæg, jf. § 17, stk. 1, skal udføres af en  

 teknisk ekspert, der er godkendt efter regler fastsat i medfør af § 24 til at  

 udføre eftersyn af den pågældende type anlæg.
Kapitel 8 Offentlige bygninger § 19.  

  

 Ejendomme ejet af de offentlige institutioner og virksomheder m.v., som er  

 nævnt i § 22, stk. 1, skal have foretaget regelmæssig energimærkning i  

 henhold  

 til regler fastsat i medfør af § 14, hvis ejendommens samlede etageareal er  

 på  

 over 1.000 m2.
§ 20.  

  

 I  

 offentlige institutioner og virksomheder m.v., som er nævnt i § 22, stk. 1,  

 skal udførte energimærkninger opsættes, så de er synlige for brugere af  

 bygningen.
Transport- og energiministeren kan fastsætte regler om, at  

 energimærkninger skal være offentligt tilgængelige på anden måde.
§ 21.  

  

 Transport- og energiministeren kan fastsætte regler om, at offentlige  

 institutioner og virksomheder m.v., som er nævnt i § 22, stk. 1, 1)  

 	  

 skal gennemføre  

 energibesparelser, der identificeres i medfør af regler i denne lov eller  

 regler fastsat i medfør af denne lov, 2)  

 	  

 skal udpege en energiansvarlig  

 for institutionens bygninger til at varetage nærmere fastsatte opgaver  

 vedrørende bygningernes energi- og vandforbrug, 3)  

 	  

 skal foretage  

 indberetning af overordnede forbrugstal vedrørende bygningers energi- og  

 vandforbrug  

 og 4)  

 	  

 skal synliggøre løbende  

 registreringer af energi- og vandforbruget samt kontrolresultater for  

 tekniske  

 anlæg i henhold til kapitel 7.
 Stk. 2.  

  

 Transport- og  

 energiministeren kan fastsætte nærmere regler om indhold og gennemførelse af  

 de  

 aktiviteter, der er nævnt i stk. 1, samt administration i forbindelse hermed.
 Stk. 3.  

  

 Transport- og  

 energiministeren kan undtage visse offentlige institutioner eller  

 virksomheder  

 m.v. helt eller delvis fra krav i regler fastsat i medfør af stk. 1 og 2.
 § 22.  

  

 §  

 19 og § 20 gælder for følgende offentlige institutioner og virksomheder m.v.:
 1)  

 	  

 Den offentlige  

 forvaltning.
 2)  

 	  

 Institutioner,  

 selskaber, foreninger m.v., hvis udgifterne ved deres virksomhed overvejende  

 dækkes af offentlige midler, eller hvis de ved eller i henhold til lov har  

 fået  

 tillagt beføjelser til at træffe afgørelse på det offentliges vegne.
 3)  

 	  

 Virksomheder, der  

 ejes af det offentlige, eller hvor det offentlige har bestemmende  

 indflydelse.
 Stk. 2.  

  

 Transport- og  

 energiministeren kan undtage visse offentlige institutioner eller  

 virksomheder  

 m.v. omfattet af stk. 1 helt eller delvis fra § 19 og § 20.
 § 23.  

  

 Transport- og energiministeren kan fastsætte regler om, at § 19 og § 20 og  

 regler fastsat i medfør af § 21 i nærmere angivet omfang finder tilsvarende  

 anvendelse for bygninger, som offentlige institutioner og virksomheder m.v.,  

 der er nævnt i § 22, har lejet.
Kapitel 9 Energikonsulenter og tekniske eksperter § 24.  

  

 Transport- og energiministeren kan fastsætte regler om registrerings-,  

 godkendelses- eller beskikkelsesordninger eller ordninger for akkrediteret  

 certificering for 1)  

 	  

 energikonsulenter og  

 virksomheder, der beskæftiger energikonsulenter, herunder interne  

 energikonsulenter,  

 og 2)  

 	  

 tekniske eksperter,  

 der udfører kontrol, eftersyn og vedligeholdelse af tekniske anlæg efter  

 reglerne  

 i kapitel 7, samt virksomheder, der beskæftiger sådanne tekniske eksperter,  

 herunder interne tekniske eksperter.
 Stk. 2.  

  

 Transport- og  

 energiministeren kan i forbindelse med ordninger efter stk. 1 fastsætte  

 nærmere  

 regler om:
 1)  

 	  

 Godkendelse,  

 beskikkelse, certificering eller registrering af energikonsulenter og  

 tekniske  

 eksperter samt de virksomheder, der beskæftiger dem, herunder  

 kvalifikationskrav og andre betingelser for godkendelse, beskikkelse,  

 certificering eller registrering.
 2)  

 	  

 Fratagelse og bortfald  

 af godkendelsen, beskikkelsen, certificeringen eller registreringen.
 3)  

 	  

 Energikonsulenters og  

 tekniske eksperters virksomhed, forpligtelser og uvildighed samt  

 forpligtelser  

 for de virksomheder, der beskæftiger dem.
 4)  

 	  

 Retningslinjer for  

 energikonsulenters og tekniske eksperters udførelse af energimærkning eller  

 eftersyn, herunder anvendelse af beregningsværktøj m.v.
 5)  

 	  

 Krav til udstyr, der  

 anvendes i forbindelse med energimærkning eller kontrol, eftersyn og  

 vedligeholdelse  

 af tekniske anlæg, herunder om kontrol af udstyr.
 6)  

 	  

 Tilrettelæggelse og  

 administration af ordningerne.
 7)  

 	  

 Tilsyn og kontrol med  

 energikonsulenter og tekniske eksperter samt virksomheder, der beskæftiger  

 dem,  

 herunder kontrol af udført arbejde omfattet af ordningerne.
 8)  

 	  

 Klageadgang vedrørende  

 ydelser udført af energikonsulenter og tekniske eksperter og de virksomheder,  

 der beskæftiger dem, herunder om klageberettigelse.
 9)  

 	  

 Adgang til at træffe  

 afgørelse om eventuelle berigtigelser af udførte energimærkninger og eftersyn  

 eller udførelse af nye energimærkninger eller eftersyn ved andre  

 energikonsulenter eller tekniske eksperter samt om påtale eller tildeling af  

 advarsler.
 Stk. 3.  

  

 Transport- og  

 energiministeren kan i forbindelse med ordninger efter stk. 1 fastsætte  

 regler  

 om:
 1)  

 	  

 Maksimale honorarer  

 for ydelser udført af energikonsulenter eller tekniske eksperter.
2)  

 	  

 Betaling til dækning  

 af udgifter vedrørende godkendelse, beskikkelse, certificering eller  

 registrering,  

 tilsyn, kontrol, kvalitetssikring, drift af registeret nævnt i § 25 og andre  

 edb-systemer samt anden administration m.v.
Betaling kan opkræves i form af  

 engangsgebyr, årligt eller regelmæssigt gebyr eller gebyr pr. energimærkning  

 eller eftersyn.
 3)  

 	  

 Betaling for  

 optagelseskurser og obligatoriske efteruddannelseskurser for  

 energikonsulenter  

 og tekniske eksperter.
 4)  

 	  

 Ansvarsforsikring for  

 energikonsulenter og tekniske eksperter samt for de virksomheder, der  

 beskæftiger dem.
 Stk. 4.  

  

 Transport- og  

 energiministeren kan fastsætte regler om, at stk. 2 og 3 finder tilsvarende  

 anvendelse  

 for andet arbejde, som energikonsulenter eller tekniske eksperter udfører i  

 henhold til anden lovgivning i deres egenskab af godkendt, beskikket,  

 certificeret eller registreret energikonsulent eller teknisk ekspert efter  

 denne lov.
 Stk. 5.  

  

 Straffelovens §§ 144,  

 150, 152 og 155-157 finder tilsvarende anvendelse for beskikkede, godkendte  

 eller certificerede energikonsulenter.
Kapitel 10 Forskellige bestemmelser § 25.  

  

 Transport- og energiministeren opretter et register for energimærkninger af  

 bygninger og kontrol, eftersyn og vedligeholdelse af tekniske anlæg omfattet  

 af  

 kapitel 7. Ministeren kan i forbindelse hermed fastsætte nærmere regler om  

 oprettelse og drift af registeret, herunder om indberetning og registrering  

 af  

 oplysninger, undtagelser fra registrering samt om adgang til og videregivelse  

 af registrerede oplysninger.
 Stk. 2.  

  

 Transport- og  

 energiministeren kan i forbindelse med oprettelse af et register efter stk. 1  

 fastsætte regler om indberetning af andre oplysninger om ejendommen, herunder  

 registrerede energiforbrug som nævnt i § 28, stk. 2, nr. 2.
 Stk. 3.  

  

 Den til enhver  

 tid værende ejer af en ejendom eller en ejerlejlighed har fuld adgang til  

 registrerede  

 oplysninger og beregninger i forbindelse med energimærkning af bygninger samt  

 kontrol, eftersyn og vedligeholdelse af tekniske anlæg omfattet af kapitel 7.  

 Ejeren og de energikonsulenter eller tekniske eksperter, som for ejeren  

 udfører  

 henholdsvis energimærkning eller kontrol og eftersyn af tekniske anlæg, kan  

 uden yderligere tilladelse anvende disse oplysninger og beregninger i  

 forbindelse med efterfølgende energimærkning eller kontrol og eftersyn m.v.  

 af  

 de tekniske anlæg.
 § 26.  

  

 Ved ejendomme med flere ejere påhviler forpligtelserne efter denne lov eller  

 regler fastsat i medfør af loven ejerne i forening.
 § 27.  

  

 Ejeren skal orientere lejere, andelshavere og andre lignende brugere, jf. §  

 8,  

 om en udarbejdet energimærkning og på forlangende give disse og deres  

 befuldmægtigede adgang til at gennemgå energimærkningen.
 Stk. 2.  

  

 I ejendomme med  

 ejerlejligheder skal ejerforeningen orientere ejerne af ejerlejligheder om en  

 udarbejdet energimærkning og på forlangende give disse eller deres  

 befuldmægtigede adgang til at gennemgå energimærkningen.
 § 28.  

  

 Transport- og energiministeren og Energiklagenævnet kan pålægge myndigheder,  

 ejere af ejendomme eller ejerlejligheder, energikonsulenter, tekniske  

 eksperter, virksomheder, der beskæftiger energikonsulenter eller tekniske  

 eksperter, projekterende og udførende af nybyggeri samt kollektive  

 energiforsyningsvirksomheder, som er nævnt i stk. 2, at udarbejde og meddele  

 alle sådanne oplysninger til ministeren henholdsvis klagenævnet, som er  

 nødvendige for varetagelsen af opgaver efter denne lov eller regler udstedt i  

 henhold til loven, herunder til afgørelse af, om et forhold er omfattet af  

 loven.
Stk. 2.  

  

 Transport- og  

 energiministeren kan fastsætte regler om, at netvirksomheder efter lov om  

 elforsyning,  

 naturgasdistributionsselskaber efter lov om naturgasforsyning og kollektive  

 forsyningsanlæg efter lov om varmeforsyning skal 1)  

 	  

 stille oplysninger om  

 registrerede energiforbrug m.v. for en ejendom til rådighed for  

 energikonsulenter,  

 der har indgået aftale om udarbejdelse af energimærkning for en ejendom, og 2)  

 	  

 indberette  

 registrerede energiforbrug til et register, jf. § 25.
 Stk. 3.  

  

 Transport- og  

 energiministeren kan fastsætte regler om, hvorledes oplysninger omfattet af  

 stk. 1 og 2 skal meddeles.
 § 29.  

  

 Energiklagenævnet behandler klager over afgørelser truffet af transport- og  

 energiministeren efter loven eller regler udstedt i henhold til loven.
Stk. 2.  

  

 Transport- og  

 energiministerens afgørelser som nævnt i stk. 1 kan ikke indbringes for anden  

 administrativ myndighed end Energiklagenævnet.
Afgørelserne kan ikke  

 indbringes  

 for domstolene, før den endelige administrative afgørelse foreligger.
 Stk. 3.  

  

 Klage skal være  

 indgivet skriftligt inden 4 uger efter, at afgørelsen er meddelt.
Stk. 4.  

  

 Transport- og  

 energiministeren kan fastsætte regler om 1)  

 	  

 adgangen til at klage  

 over afgørelser, der efter loven eller regler udstedt i henhold til loven  

 træffes  

 af transport- og energiministeren, herunder at visse afgørelser ikke skal  

 kunne  

 indbringes for Energiklagenævnet, 2)  

 	  

 at afgørelser truffet  

 af en under Transport- og Energiministeriet oprettet institution, et udvalg  

 eller en anden offentlig myndighed, som transport- og energiministeren i  

 henhold til § 31, stk. 1, har henlagt sine beføjelser efter loven til, ikke  

 skal kunne indbringes for ministeren, og 3)  

 	  

 betaling af gebyr ved  

 indbringelse af en klage for Energiklagenævnet.
 Stk. 5.  

  

 Transport- og  

 energiministeren kan fastsætte regler om Energiklagenævnets sammensætning ved  

 behandling af klager som nævnt i stk. 1.
 § 30.  

  

 Transport- og energiministeren eller den, som ministeren bemyndiger hertil,  

 fører tilsyn med overholdelsen af loven og regler, der er fastsat i medfør  

 heraf.
 Stk. 2.  

  

 Såfremt  

 transport- og energiministeren efter bestemmelsen i § 31, stk. 1 og 2,  

 henlægger opgaver til et udvalg eller en anden offentlig myndighed uden for  

 ministerens ressort eller til en privat organisation m.v., fører ministeren  

 tilsyn med disses overholdelse af loven, af regler udstedt i medfør af loven  

 og  

 af afgørelser truffet efter loven.
 § 31.  

  

 Transport- og energiministeren kan bemyndige en under ministeriet oprettet  

 institution, et udvalg eller en anden offentlig myndighed til at udøve  

 beføjelser, der i denne lov er tillagt ministeren.
 Stk. 2.  

  

 Transport- og  

 energiministeren kan bemyndige en virksomhed eller en sagkyndig institution  

 eller organisation til at udøve nærmere angivne beføjelser vedrørende tilsyn,  

 kontrol,  

 godkendelse, akkrediteret certificering eller registrering samt drift af  

 registre i henhold til denne lov.
 § 32.  

  

 Med bøde straffes den, der som udlejer undlader at sørge for, at lejer inden  

 indgåelse af lejeaftale har fået udleveret energimærkningen for lejemålet,  

 jf.  

 § 7, stk. 1.
 Stk. 2.  

  

 Transport- og  

 energiministeren kan i regler, der udstedes i medfør af denne lov, fastsætte  

 bødestraf for overtrædelse af disse regler.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 11 Ikrafttrædelses- og overgangsbestemmelser m.v.
§ 33.  

  

 Tidspunktet for lovens ikrafttræden fastsættes af transport- og  

 energiministeren.
Ministeren kan herunder fastsætte, at loven træder i kraft  

 på  

 forskellige tidspunkter.
 Stk. 2.  

  

 Lov nr. 485 af  

 12. juni 1996 om fremme af energi- og vandbesparelser i bygninger ophæves den  

 1. januar 2006.
 Stk. 3.  

  

 Regler, der er  

 fastsat i henhold til den i stk. 2 nævnte lov, forbliver i kraft, indtil de  

 ophæves  

 eller afløses af regler fastsat i medfør af denne lov.
 § 34.  

  

 Klage over faglige og kvalitetsmæssige forhold vedrørende energikonsulenters  

 og  

 energiledelseskonsulenters ydelser, der er udført efter reglerne i lov om  

 fremme af energi- og vandbesparelser i bygninger og regler fastsat i medfør  

 heraf, færdigbehandles efter de hidtil gældende regler.
 Stk. 2.  

  

 Kontrol af de  

 energimærkninger og kontrolmålinger af oliefyringsanlæg, der er udført efter  

 reglerne i lov om fremme af energi- og vandbesparelser i bygninger og regler  

 fastsat i medfør heraf, foretages efter de hidtil gældende regler.
 § 35.  

  

 Ved salg af en ejendom eller en ejerlejlighed, jf. § 6, erstatter en  

 energimærkning, der er udarbejdet og gyldig i henhold til lov om fremme af  

 energi- og vandbesparelser i bygninger og bekendtgørelse nr. 789 af 19.  

 september 2002 om energimærkning m.v. i bygninger, energimærkningen efter  

 denne  

 lov eller regler fastsat i medfør af loven.
 Stk. 2.  

  

 Transport- og  

 energiministeren kan fastsætte regler om forlængelse af gyldigheden af  

 energimærker,  

 der er udarbejdet i henhold til lov om fremme af energi- og vandbesparelser i  

 bygninger og bekendtgørelse nr. 789 af 19. september 2002 om energimærkning  

 m.v. i bygninger.
 § 36.  

  

 I  

 lov om leje, jf. lovbekendtgørelse nr. 920 af 10. september 2004, som ændret  

 ved § 1 i lov nr. 371 af 24. maj 2005, § 53 i lov nr. 430 af 6.  

 juni  

 2005 og § 59 i lov nr. 431 af 6. juni 2005, foretages følgende  

 ændringer:
 1.  


  

 § 36, stk. 2, 3. pkt.,  

  

 affattes således:
»Endvidere skal udgifter  

 til energimærkning og udgifter til kontrol, eftersyn og vedligeholdelse af  

 tekniske anlæg, jf. lov om fremme af energibesparelser i bygninger, dog  

 ligeledes medtages i varme- og varmtvandsregnskabet.« 2.  


  

 § 46 a, stk. 1,  

  

 affattes således:
»Har en godkendt  

 energikonsulent udarbejdet energimærkning, jf. lov om fremme af  

 energibesparelser  

 i bygninger, skal udlejeren orientere lejerne herom og på en lejers  

 forlangende  

 give denne eller dennes befuldmægtigede adgang til at gennemgå dette  

 materiale  

 og eventuelle bilag hertil.« 3.  

  

 I  

  

 § 46 a, stk. 2,  

  

 og  

  

 § 46 a, stk. 3, 1. pkt.,  

  

 ændres  

 »lov  

 om fremme af energi- og vandbesparelser i bygninger«  

 til:  

 »lov om fremme af  

 energibesparelser i bygninger«.
 4.  


  

 § 46 a, stk. 3, 2. pkt.,  

  

 affattes  

 således:
»Foreligger der ikke  

 energimærkning med tilhørende energiplan, jf. lov om fremme af  

 energibesparelser  

 i bygninger, kan lejerne, såfremt forholdet er omfattet af 1. pkt., kræve, at  

 udlejeren gennemfører en sådan energimærkning.« § 37.  

  

 I  

 lov om leje af almene boliger, jf. lovbekendtgørelse nr. 921 af 10. september  

 2004, som ændret ved § 2 i lov nr. 330 af 18. maj 2005 og § 3 i lov  

 nr. 371 af 24. maj 2005, foretages følgende ændringer:
 1.  


  

 § 52, stk. 2, 4. pkt.,  

  

 affattes således:
»Endvidere skal udgifter  

 til energimærkning og udgifter til kontrol, eftersyn og vedligeholdelse af  

 tekniske  

 anlæg, jf. lov om fremme af energibesparelser i bygninger, medtages i  

 regnskabet.« 2.  

  

 I  

  

 § 52, stk. 3, § 53, stk. 1, § 54, stk. 1,  

  

 og  

  

 § 56, stk. 1,  

  

 ændres  

 »lov om fremme af energi- og vandbesparelser  

 i bygninger«  

 til:  

 »lov om fremme af energibesparelser i  

 bygninger«.
 § 38.  

  

 I  

 lov nr. 934 af 20. december 1999 om leje af erhvervslokaler m.v.  

 (erhvervslejelov), som ændret ved § 18 i lov nr. 1260 af 20. december 2000, §  

 1  

 i lov nr. 447 af 7. juni 2001 og § 1 i lov nr. 1235 af 27. december 2003,  

 foretages følgende ændringer:
 1.  


  

 § 11, stk. 1,  

  

 affattes således:
»Reglerne i § 10 gælder  

 også, hvis der pålægges ejendommen nye eller forøgede afgifter til vand, el,  

 renovation, kloak, skorstensfejning og energimærkning samt kontrol, eftersyn  

 og  

 vedligeholdelse af tekniske anlæg i medfør af lov om fremme af  

 energibesparelser i bygninger efter takster, der er fastsat eller godkendt af  

 det offentlige.« 2.  


  

 § 45, stk. 2, 4. pkt.,  

  

 affattes således:
»Endvidere skal udgifter  

 til energimærkning og udgifter til kontrol, eftersyn og vedligeholdelse af  

 tekniske anlæg, jf. lov om fremme af energibesparelser i bygninger, dog  

 ligeledes medtages i regnskabet.« 3.  

  

 I  

  

 § 45, stk. 4, § 46, stk. 1, § 47, stk. 1,  

  

 og  

  

 § 49, stk. 1,  

  

 ændres  

 »lov om fremme af energi- og vandbesparelser  

 i bygninger«  

 til:  

 »lov om fremme af energibesparelser i  

 bygninger«.
 § 39.  

  

 I  

 lov nr. 391 af 14. juni 1995 om forbrugerbeskyttelse ved erhvervelse af fast  

 ejendom m.v., som ændret ved § 17 i lov nr. 234 af 2. april 1997, § 1 i lov  

 nr.  

 437 af 31. maj 2000 og § 3 i lov nr. 406 af 28. maj 2003, foretages følgende  

 ændringer:
 1.  

  

 I  

  

 § 4, stk. 1, 1. pkt.,  

  

 ændres »en  

 beskikket bygningssagkyndig« til: »en bygningssagkyndig, der er godkendt ved  

 beskikkelse eller certificering«.
 2.  


  

 § 4, stk. 2, 1. pkt.,  

  

 ophæves.
 3.  

  

 I  

  

 § 4, stk. 2, 2. pkt.,  

  

 ændres fire steder  

 »beskikkelse« til: »godkendelse« og »beskikkelsesordningen« til:  

 »godkendelsesordningen«.
 4.  

  

 I  

  

 § 4, stk. 3,  

  

 ændres  

 »beskikkelsesordningen« til: »godkendelsesordningen«.
 5.  

  

 I  

  

 § 4, stk. 4,  

  

 ændres  

 »Erhvervs- og Boligstyrelsen« til: »Erhvervs- og Byggestyrelsen«.
 6.  

  

 I  

  

 § 4, stk. 5,  

  

 ændres  

 »154-157«  

 til: »155-157«, og »beskikkede« ændres til: »godkendte«.
 § 40.  

  

 Loven gælder ikke for Færøerne og Grønland.
Givet på Amalienborg, den 24. juni  

 2005 Under Vor Kongelige Hånd og Segl Margrethe R.
/Flemming Hansen 1)  

 Loven indeholder bestemmelser, der gennemfører dele af Europa-Parlamentets og  

 Rådets direktiv 2002/91/EF af 16. december 2002 om bygningers energimæssige  

 ydeevne, (EF-Tidende 2003 nr.
L 1, side 65), dele af Rådets direktiv  

 93/76/EØF  

 af 13. september 1993 om begrænsning af kuldioxidemissionerne gennem en  

 forbedring  

 af energieffektiviteten (SAVE), (EF-Tidende 1993 nr.
L 237, side 28) og dele  

 af  

 Rådets direktiv 78/170/EØF af 13. februar 1978 om ydelsen i varmeproducerende  

 anlæg, der anvendes til rumopvarmning og produktion af varmt vand i nye eller  

 allerede eksisterende ikkeindustrielle bygninger, samt om isolering af  

 fordelingen af varme og varmt brugsvand i ikkeindustrielt nybyggeri,  

 (EF-Tidende 1978 nr.
L 52, side 32).
