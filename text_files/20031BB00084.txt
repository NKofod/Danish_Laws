Fremsat den 2. december 2003 af  

 Peter Skaarup (DF), Pia Kjærsgaard (DF),  

 Anita Knakkergaard (DF), Aase D.
Madsen (DF), Eigil  

 Møller (DF),  

 Poul Nødgaard (DF) og Birthe Skaarup (DF) Forslag til folketingsbeslutning om Danmarks støtte til, at Taiwan opnår observatørstatus i  

  

 Verdenssundhedsforsamlingen i Genève Folketinget opfordrer regeringen til at arbejde for, at  

 Taiwan indbydes til at være observatør ved Verdenssundhedsforsamlingen i  

 Genève.
Bemærkninger til forslaget Beslutningsforslaget er en ændret genfremsættelse af  

 beslutningsforslag nr.
B 90, folketingsåret 2001-02, 2. samling (se  

 Folketingstidende 2001-02, forhandlingerne side 5264 og tillæg A side 5218 og  

 5224).
1. Baggrund Verdenssundhedsorganisationen blev etableret i 1948 med det  

 formål at skaffe alle folkeslag den bedst mulige sundhedstilstand.
Danmark  

 var  

 blandt de 61 stater, der grundlagde organisationen, og har siden etableringen  

 været aktivt medlem af denne.
Organisationen omfatter i dag 192 medlemslande,  

 deriblandt Folkerepublikken Kina og 2 lande med observatørstatus.
I henhold til organisationens statutter, jf. art. 3, skal  

 enhver stat kunne blive medlem af organisationen.
Dette er i god  

 overensstemmelse med organisationens valgsprog:  

 »Sundhed  

 for alle  

 «  

  

 . Medlemskab af FN er således  

 ikke en betingelse for medlemskab.
 Verdenssundhedsorganisationen (på engelsk forkortet som  

 WHO) er i organisatorisk henseende opdelt i (a) Verdenssundhedsforsamlingen  

 (på  

 engelsk forkortet som WHA), der afholdes en gang årligt, (b)  

 eksekutivkomiteen  

 og (c) sekretariatet.
Ved oprettelsen af WHO og i de første 24 år derefter var  

 Taiwan under navnet Republic of China aktivt medlem og deltog som sådant  

 fuldt  

 ud i organisationens arbejde.
I 1971 blev Taiwan  som følge af  

 Folkerepublikken Kinas optagelse i FN  pålagt at forlade FN og WHO.  

 Siden 1997  

 har Taiwan hvert år ansøgt om observatørstatus i  

 Verdenssundhedsorganisationen.  

 Ved den forestående forsamling i maj 2004 vil Taiwan igen anmode om at opnå  

 observatørstatus.
2. Bestræbelserne for at inddrage Taiwan i  

 Verdenssundhedsorganisationens arbejde Fra mange sider ses en voksende støtte til Taiwans  

 bestræbelser for at indgå i samarbejde med andre lande i WHOs  

 sundhedsmæssige  

 og humanitære arbejde.
 Dette har bl.a. givet sig udtryk i amerikansk lovgivning,  

 hvor præsident Bill Clinton i 1999 underskrev en lov, der var enstemmigt  

 vedtaget af Senatet og Repræsentanternes Hus, og som støttede Taiwans  

 deltagelse i WHOs arbejde.
I 2001 vedtog Senatet og Repræsentanternes Hus en lov, der  

 pålagde den amerikanske udenrigsminister at fremlægge en plan for amerikansk  

 støtte til, at Taiwan opnår observatørstatus på Verdenssundhedsforsamlingen i  

 Genève i maj 2002. Loven blev underskrevet af præsident George W.
Bush som  

 Public Law 107-10.
 Derudover har en række nationale og internationale  

 organisationer udtalt støtte til Taiwans optagelse som observatør ved WHA.  

 Europa-Parlamentet vedtog i marts 2002 beslutning B5-0132/2002 om  

 observatørstatus til Taiwan ved den årlige Verdenssundhedsforsamling i  

 Genève.
3. Hovedbegrundelserne for, at Taiwan bør  

 kunne opnå observatørstatus i Verdenssundhedsorganisationen I det følgende sammenfattes de væsentligste argumenter for,  

 at Taiwan bør kunne opnå observatørstatus i WHO.  

    

  

 Desuden er der taget stilling til de  

 modargumenter, der oftest anføres.
a.  

 	  

    

 WHOs statutter Efter  

 Verdenssundhedsorganisationens egne statutter er »Sundhed for alle« det  

 bærende  

 princip i organisationens arbejde.
Der er hverken i statutterne eller i  

 forarbejderne hertil, ej heller i senere FN-beslutninger eller praksis nogen  

 holdepunkter for, at Taiwan ikke skulle kunne optages som fuldgyldigt medlem,  

 endsige som observatør.
Statutterne åbner efter deres ordlyd adgang for et  

 bredt spekter af enheder, f.eks. ikkemedlemslande, internationale  

 organisationer, nationale organisationer og ngoer, til at deltage  

 aktivt i  

 WHOs virksomhed.
Den eneste betingelse er, jf. art. 18, at de har  

 »responsibilities related to those of the Organization«, eller, jf. art. 72,  

 at  

 deres »purpose and acticvities lie within the field of competence of the  

 Organization«.
Det er således  

 ikke efter statutterne en nødvendig forudsætning for at optage Taiwan som  

 observatør, at Taiwan er medlem af FN eller anerkendes som selvstændig  

 nation.  

 Afgørende er, at Taiwan som ansøger efterlever WHOs formål og bidrager  

 til  

 WHOs funktioner.
Enhver eventuel indvending om, at Taiwan mangler  

 selvstændig  

 national suverænitet, vil derfor være en uholdbar og utilstrækkelig  

 begrundelse  

 for at afvise Taiwans anmodning om at deltage som observatør.
b.  

 	  

    

 WHOs praksis For at kunne opnå  

 så stor global udbredelse for sit arbejde som muligt har WHO fortolket  

 reglerne  

 om deltagelse i WHO meget smidigt.
Således har nationer, som ikke er  

 medlemmer  

 af FN, kunnet optages som fuldgyldige medlemmer af WHO.
Det gælder f.eks.  

 Schweiz,  

 der blev medlem i 1947. Også nationer, hvis suverænitet var genstand for  

 diskussion, har kunnet optages, således Tyskland og Japan, mens de endnu var  

 besat efter anden verdenskrig, og mange år før det kom på tale, at disse  

 lande  

 kunne optages som medlemmer af FN.
Der er for tiden to medlemmer af WHO, der  

 ikke er optaget i FN, nemlig Cook Islands og Niue.
WHO har i disse tilfælde  

 afgjort, at disse enheder besad tilstrækkelig selvbestemmelse og ansvarlighed  

 for eget sundhedsvæsen uden hensyn til restriktioner og spørgsmål vedrørende  

 deres suverænitet.
Yderligere er flere andre enheder blevet tillagt  

 observatørstatus i Verdenssundhedsforsamlingen, WHA.
Nogle enheder inviteres  

 rutinemæssigt år efter år og har derved opnået en status som »kvasipermanente  

 observatører«.
For øjeblikket er der fem sådanne enheder: Vatikanet (Det  

 hellige Sæde), Palæstina, Malteserordenen, Røde Kors Internationale Komité og  

 Røde Halvmåne-organisationerne.
På denne baggrund er det åbenbart, at også  

 Taiwan kan optages som observatør.
Som en selvstændig sundhedsenhed med sin  

 egen infrastruktur på sundhedsområdet og med den fornødne organisation og  

 viden  

 samt de fornødne medarbejderressourcer i sundhedssektoren kan Taiwan fuldt ud  

 leve op til WHOs mål, således som de er fastsat i statutterne.
 c.  

 	  

    

 Praksis i andre  

 internationale fora.
 Der er adskillige  

 fortilfælde i andre internationale organisationer, der taler til støtte for  

 Taiwans ønske om observatørstatus:
 i)  

 	  

    

 Fra 1. januar 2002  

 har Taiwan været medlem af Verdenshandelsorganisationen (WTO) under den  

 officielle betegnelse »Separate Customs Territory of Taiwan, Penghu, Kinmen  

 and  

 Matsu«.  


  

 Optagelsen af Taiwan i WTO  

 skete med stærk støtte fra EU.
ii)  

 	  

    

 Europa-Kommissionen  

 har i marts 2003 etableret et europæisk økonomisk handelskontor i Taipeh,  

 Taiwan.
Med denne etablering har Kommissionen for første gang etableret en  

 permanent repræsentation i Taiwan.
Kontoret, der ledes af Brian McDonald,  

 skal  

 hovedsagelig beskæftige sig med økonomiske og handelsmæssige forbindelser og  

 samarbejde samt kulturelle og informationsmæssige aktiviteter.
Det skal  

 styrke  

 kommunikationen mellem EU og Taiwans officielle myndigheder og andre  

 interessenter.
I overensstemmelse med EU-landenes etkinapolitik vil kontoret  

 ikke skulle deltage i diplomatiske eller politiske aktiviteter.
Beslutningen  

 om  

 at oprette kontoret skal ses i forlængelse af EUs ønske om at behandle  

 Taiwan  

 som en selvstændig økonomisk og kommerciel enhed og opmuntre til at forøge  

 strømmen af varer og investeringer.
iii)  

 	  

    

 EU har stærke  

 forbindelser til Taiwan på »ikkepolitiske« områder såsom økonomiske  

 forbindelser, videnskab og forskning samt uddannelse og kultur.
Taiwan er  

 EUs  

 tredjestørste handelspartner i Asien efter Japan og Folkerepublikken Kina med  

 en årlig handel på mere end 37 mia. euro.
Kommissionen holder årlige  

 rådslagninger med Taiwan skiftevis i Bruxelles og i Taipeh.
 iv)  

 	  

    

 Taiwan er blevet  

 godkendt som deltager i  

    

  

 Asia Pacific  

 Economic Cooperation (APEC), som er et regionalt økonomisk samarbejde  

 omfattende 21 deltagerlande i Asien og Stillehavsområdet.
v)  

 	  

    

 Taiwan er gennem de  

 senere år inddraget i regionale fiskerikonventioner, der omfatter  

 multilateral  

 deltagelse, med henblik på at bevare tilstrækkelige mængder af de vigtigste  

 fiskearter i området.
Taiwan deltager således i de samarbejder, der går under  

 betegnelserne MHLC, ICCAT, IATTC og CCSBT.
Det har i denne sammenhæng været  

 afgørende, at Taiwan er behandlet som en selvstændig fiskerienhed.
d.  

 	  

    

 Fortsat udelukkelse  

 af Taiwan med dets 23 millioner indbyggere er i strid med almindeligt  

 anerkendte folkeretlige principper.
Udelukkelsen er en marginalisering,  

 nærmest  

 en form for apartheid på sundhedsområdet, der ikke kan begrundes eller  

 retfærdiggøres ud fra anerkendte folkeretlige synspunkter.
Gennem  

 udelukkelsen  

 afskæres både WHO og Taiwan fra at kunne udføre den virksomhed, som er så  

 bydende nødvendig, og som er hele grundlaget for WHO, nemlig indsamling og  

 udveksling af informationer om sundhedsforhold.
Det gælder f.eks., når der i  

 forbindelse med epidemier er allerstørst behov for at samarbejde.
Sundhed er en helt  

 afgørende del af menneskerettighederne, hvilket er udtrykkeligt fremhævet i  

 WHOs statutter.
Danmark og næsten alle andre nationer nyder godt og  

 drager  

 fordel af samarbejdet gennem WHO, og det er klart, at det er både  

 uforsvarligt  

 og decideret uretfærdigt over for Taiwan, der i 3 årtier har måttet kæmpe  

 alene  

 mod sygdomme og epidemier uden  som andre nationer og enheder  at  

 kunne drage  

 nytte af WHOs arbejde.
Taiwan er i modsætning hertil henvist til at  

 søge  

 informationer om internationale sundhedsforhold ad indirekte og uofficielle  

 kanaler med forringet tryghed og sikkerhed til følge.
Ifølge sine  

 statutter er WHO forpligtet til at virke for beskyttelse af alle  

 befolkningers  

 sundhed.
Denne forpligtelse kan WHO ikke leve op til, hvis Taiwan fortsat  

 udelukkes.
e.  

 	  

    

 Taiwans generelle  

 behov for at blive inddraget i WHOs arbejde WHO fastslog på  

 sit 107. møde i januar 2001 følgende:
»Globaliseringen  

 af infektionssygdomme betyder, at udbrud i et land er en potentiel trussel  

 for  

 hele verden.
Behovet for internationalt samarbejde om epidemisk varsling og  

 reaktion er større i dag end nogensinde tidligere som følge af de mere  

 omfattende befolkningsbevægelser, væksten i international handel og  

 biologiske  

 produkter, ændringer i fremstillingsprocesser i fødevareindustrien og sociale  

 og miljømæssige forandringer.« Det modvirker  

 WHOs bestræbelser, og det er i visse tilfælde en direkte hindring for  

 at  

 udføre effektive verdensomspændende indsatser på sundhedsområdet,  

    

  

 hvis Taiwan  

    

  

 tvinges til at udgøre en lakune i det globale sundhedsnetværk.
For de  

 internationale trafikforbindelser i Asien udgør Taiwan et vigtigt og centralt  

 punkt, der forbinder Nordøst- og Sydøstasien.
I 2002 kunne man i Taiwan  

 notere  

 en samlet passagertrafik på 7,85 millioner personer på udrejse og 2,19  

 millioner besøgende på indrejse.
Ved årsskiftet 2002-03 levede og arbejdede  

 mere end 300.000 gæstearbejdere fra  

    

  

 Thailand, Indonesien, Filippinerne, Malaysia og Vietnam i Taiwan.
Disse  

 omstændigheder betyder selvsagt, at Taiwan er placeret som et  

 trafikknudepunkt  

 også i sundhedsmæssig henseende, hvor muligheden for udbredelse af eventuelle  

 epidemier eller andre smitsomme sygdomme i høj grad er til stede.
4. Severe Acute Respiratory Syndrome (SARS)  

 understreger nødvendigheden af at fremskynde Taiwans observatørstatus Udbruddet af den frygtede lungesygdom SARS i efteråret 2002  

 har berørt en række lande flere steder i verden.
Efter alle foreliggende  

 oplysninger kan det antages, at sygdommen havde sit udspring i Kina, hvor  

 sygdommen opnåede størst udbredelse.
Flere andre lande, blandt andet Taiwan,  

 blev berørt, idet rejsende fra de først berørte områder bragte smitten med  

 sig.  

 En ulidelig frygt for, at sygdommen kunne vinde endnu større udbredelse,  

 opstod  

 naturligt overalt.
Selv om Taiwan iværksatte en række foranstaltninger for at  

 hindre smittens udbredelse, og selv om Taiwan nyder anerkendelse for et  

 særdeles velkvalificeret sundheds- og sygehusvæsen, er det åbenbart, at det  

 er  

 uudholdeligt for Taiwan i en sådan situation  ligesom det ville være  

 det for ethvert  

 andet land eller landområde  at blive mødt med afvisning og isolering  

 af den  

 øvrige verdens sundhedsvæsen.
Men den manglende tilknytning til  

 Verdenssundhedsorganisationen er faktisk en yderst reel og absurd hindring  

 for,  

 at Taiwan kan deltage i det internationale samarbejde om bekæmpelse af SARS.
 Taiwans sundhedsministerium kunne rapportere de første  

 mistanker om SARS allerede den 14. marts 2003. Til trods herfor undlod WHO at  

 inkludere Taiwan i organisationens officielle overvågnings- og responsnetværk  

 og afstod fra at sende eksperter til Taiwan på samme måde, som det skete til  

 andre lande, hvor sygdommen er konstateret.
Ingen ved, hvordan den frygtede lungesygdom vil udvikle sig  

 i fremtiden.
Erfaringerne fra sygdomsbekæmpelsen både i Taiwan og i andre  

 lande  

 har resulteret i en række medicinske forsknings- og oplysningsindsatser, der  

 forhåbentlig vil vise sig meget værdifulde, hvis sygdommen igen kommer i  

 udbrud.
Som blot et enkelt eksempel herpå kan nævnes, at Taiwans  

 sundhedsmyndigheder i tiden 29. oktober  1. november 2003 gennemførte  

 en  

 international lægekonference om akademisk udveksling og drøftelse af artikler  

 og rapporter om SARS.
Men WHO var ikke indbudt til og kunne ikke deltage i  

 denne konference.
Ingen kan bestride, at det, når en alvorlig epidemisk  

 sygdom opstår, er af afgørende betydning for sundheden på tværs af  

 landegrænserne, at alle gode kræfter samles om at bekæmpe sygdommen og  

 begrænse  

 dens udbredelse.
Det ville være aldeles uacceptabelt, hvis et enkelt land  

 modsatte sig at deltage i samarbejdet herom eller afviste at udlevere alle  

 nødvendige informationer til Verdenssundhedsorganisationen og dens  

 medlemslande.
Men lige så uacceptabelt, ja faktisk oprørende, er det, at  

 Danmark sammen med andre lande gennem flere år har afvist Taiwans  

 indtrængende  

 anmodninger om at blive optaget som deltager i det internationale samarbejde  

 om  

 sundheden.
5. Danmarks officielle begrundelse for at  

 afvise Taiwans deltagelse i det internationale sundhedsarbejde Danmark har tidligere afvist at støtte Taiwans deltagelse i  

 det internationale sundhedsarbejde Det er bemærkelsesværdigt i betragtning af,  

    

  

 at Taiwan er en moderne og demokratisk ledet  

 nation med et tidssvarende sundhedsvæsen, og at Danmark ikke har udtrykt  

 nogen  

 betænkeligheder ved at deltage i samarbejdet i WHO med en række lande med  

 tvivlsomme regimer, f. eks.
Nordkorea og andre diktaturstater.  

    

  

 Set i lyset af de foran under punkt 3 nævnte  

 forhold, bl.a. det samarbejde, der er etableret mellem Europa-Kommissionen og  

 Taiwan, er det uforståeligt, hvis Danmark fortsat vil afvise Taiwans rimelige  

 ønske om af deltage også i internationalt sundhedssamarbejde.
Taiwan er en  

 stor  

 nation, der med 23 millioner indbyggere er større end de fleste af WHOs  

 medlemslande.
Taiwan har et anerkendt sundhedsvæsen med en høj  

 sundhedsstandard  

 og en høj levealder.
Dansk Folkeparti mener, at der er mange stærke grunde  

   

 ikke kun sundhedsmæssige, men også folkeretlige  til at revurdere  

 Danmarks  

 holdning.
 For overblikkets skyld refereres i det følgende de  

 hovedsynspunkter, der har været fremme i Folketingets behandling af  

 spørgsmålet  

 om Taiwans deltagelse i det internationale sundhedsarbejde.
I 1999 bad Birthe Skaarup (DF) udenrigsministeren oplyse,  

 om regeringen ville arbejde for, at Taiwan kan blive optaget som medlem af  

 WHO  

 og i benægtende fald oplyse om årsagen hertil (Spm. nr.
S 823 af 17. december  

 1999).
I begrundelsen blev der henvist til, at Danmark går i  

 spidsen, når nye lande anerkendes, eller når nye lande ønsker optagelse i  

 internationale organisationer.
Udenrigsministeren (Niels Helveg Petersen)  

 afviste med henvisning til den danske etkinapolitik.
Dansk Folkeparti fremsatte i april 2002 beslutningsforslag  

 nr.
B 90, hvor regeringen blev opfordret til at støtte, at Taiwan opnår  

 observatørstatus i Verdenssundhedsforsamlingen i Genève.
Regeringen afviste forslaget, idet udenrigsministeren (Per  

 Stig Møller) ved 1. behandling udtalte: »Jeg skal på regeringens vegne  

 opfordre  

 Folketinget til at afvise det fremsatte forslag.
Tildeling af  

 observatørstatus  

 vil ikke stemme overens med Danmarks og EUs etkinapolitik.
 Ligeledes er det tvivlsomt, om Taiwan passer ind i de  

 retningslinjer og den praksis, der har udviklet sig med hensyn til tildeling  

 af  

 observatørstatus i Verdenssundhedsorganisationen, WHO, og  

 Verdenssundhedsforsamlingen, WHA, fordi kun stater kan ansøge om optagelse i  

 Verdenssundhedsforsamlingen.
I Taiwans tilfælde gælder det, at et antal af WHOs  

 medlemslande, som anerkender Taiwan og ikke Folkerepublikken, på vegne af  

 Taiwan har søgt om optagelse som observatører i gruppen af territorier.
Der  

 er  

 her tale om, at områder, der ikke er ansvarlige for deres egen  

 udenrigspolitik,  

 kan blive optaget i denne kategori.
Hidtil er kun Puerto Rico og  

 stillehavsøen  

 Tokelau under New Zealand blevet tildelt denne status som territorium.
I  

 modsætning til disse områder fører Taiwan jo i høj grad  og heldigvis  

 for det  

  sin egen udenrigspolitik.
Sagen har jo været søgt rejst i WHA siden  

 1997. Den  

 har endnu ikke været til behandling, da der ikke har kunnet samles flertal  

 herfor.
Det ventes, at der igen ved samlingen i år vil blive stillet forslag  

 om  

 at behandle taiwansk observatørstatus.
Jeg finder det vigtigt at opretholde  

 EU-enighed i denne sag.
EU støtter, at Taiwan inddrages i et internationalt  

 samarbejde, i det omfang det er muligt i henhold til vores etkinapolitik,  

 dvs.  

 inddragelse i samarbejde, som ikke kræver anerkendelse som selvstændig stat  

   

 for ellers bryder man etkinapolitikken  eller indebærer  

 anerkendelseslignende  

 skridt.
Og dér kan man jo tage et eksempel, hvor det er lykkedes; det er  

 WTO-medlemskabet, som er et godt eksempel på dette.
I EU har det hidtil været holdningen, at taiwansk  

 observatørstatus i WHA ikke stemte overens med EUs etkinapolitik.
Sagen  

 er i  

 denne tid igen til drøftelse i EU-kredsen; der er bare ikke udsigt til  

 enighed  

 om at ændre EUs politik i denne sag.
I forbindelse med drøftelsen i EU sidste år op til den  

 årlige samling i Verdenssundhedsforsamlingen besluttede EU at arbejde for at  

 styrke samarbejdet mellem Taiwan og WHO om substansen  det, det drejer  

 sig om.  

 Der pågår således arbejde for at sikre, at Taiwan på det sundhedsmæssige  

 område, som beslutningsforslagsstillerne med rette fremhæver som væsentligt,  

 ikke kommer til at lide under ikke at have observatørstatus i WHO.
Dette  

 arbejde er ikke tilendebragt, men bl.a. fra dansk side søger vi i EU aktivt  

 at  

 fremme dette arbejde, så der snarest kan findes en pragmatisk løsning.
Dette  

 ligger helt på linje med de udtalelser, som EU-kommissær Fischler citeres for  

 i  

 beslutningsforslaget i forbindelse med behandling af Europa-Parlamentets  

 resolution, og jeg kan varmt støtte og bekræfte, at regeringen arbejder  

 aktivt  

 for, at Taiwan får mulighed for i praksis at nyde godt af WHOs arbejde.  

 Og det  

 er jo det, der er det væsentlige.
 Vejen frem må være at finde pragmatiske løsninger, som  

 muliggør et samarbejde mellem Taiwan og WHO.
Angående etkinapolitikken skal forslagsstillerne også være  

 opmærksomme på, at Taiwans præsident jo ikke siger det samme som præsident om  

 forholdet til Kina og etkinapolitikken, som han sagde, før han blev  

 præsident.  

 Man ønsker ikke en konflikt på formalia.
Det væsentlige er, at vi får hjulpet  

 Taiwan ind i de fordele, der er ved at have observatørstatus i WHO, og de  

 fordele arbejder vi altså på at skaffe Taiwan uden at skabe en unødvendig  

 konflikt.« På baggrund af udenrigsministerens udtalelse  

    

  

 om, at Taiwan bør hjælpes ind i de fordele,  

 der er ved at opnå observatørstatus, mener forslagsstillerne, at der bør  

 kunne  

 samles et bredt flertal for nærværende beslutningsforslag.
I den forbindelse er det vigtigt at notere sig, at Taiwan  

 alene har udtrykt ønske om at opnå observatørstatus, ikke om fuldt medlemskab  

 af WHO, uanset om optagelsen eventuelt alene sker ved anerkendelse af Taiwan  

 som en selvstændig sundhedsenhed.
Vedtagelsen af beslutningsforslaget behøver  

 derfor ikke at betyde et brud med Danmarks hidtidige politik   

 etkinapolitikken  

  men vil alene være en markering af Danmarks ønske om, at WHO kan leve  

 op til  

 sin rolle som hele verdens sundhedsorganisation og til mottoet  

    

  

 »Sundhed for alle«.
Uanset at det kan være  

 vanskeligt for WHOs medlemslande at nå at færdigforhandle spørgsmålet  

 om  

 Taiwans observatørstatus inden den årlige Verdenssundhedsforsamling (WHA) i  

 2004, vil vedtagelsen af beslutningsforslaget få betydning, idet opfordringen  

 til den danske regering selvsagt ikke kun har betydning for forberedelserne  

 til  

 den førstkommende konference, men også for de kommende års konferencer.
Det vil ud fra enhver saglig betragtning være nyttigt, at  

 Danmark går i spidsen for dette arbejde.
Det vil også være i god  

 overensstemmelse med statsministerens nylige tilkendegivelse af, at Danmark  

 skal føre en aktivistisk udenrigspolitik.
Heri må helt naturligt ligge, at  

 Danmark ikke behøver at afvente, at alle andre lande beslutter sig, før vi  

 selv  

 beslutter os.
 Dansk Folkeparti opfordrer alle Folketingets partier til at  

 samles om dette nødvendige og retfærdige beslutningsforslag.
Skriftlig fremsættelse Peter Skaarup  

  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om Danmarks støtte til, at Taiwan opnår observatørstatus  

 i  

  

 Verdenssundhedsforsamlingen i Genève.
(Beslutningsforslag nr.
B 84).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
