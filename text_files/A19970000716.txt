 Dispositionsrammer m.v.
 Nr. 3. ad 07.12.11.
Den maksimale restgæld på de lån, Hypotekbanken optager, er fastsat til  

 35,0 mia. kr., jf.
LB 631 1993 om Kongeriget Danmarks Hypotekbank og  

 Finansforvaltning, § 2, stk. 3.
 Nr. 5. ad 7.11.01.
 Finansministeren bemyndiges til som selvskyldnerkautionist at indestå for  

 enhver betaling, som de regionale televirksomheder KTAS, Jydsk Telefon og  

 Fyns Telefon måtte blive skyldige i henhold til langfristede låneaftaler, som  

 de nævnte televirksomheder har indgået inden den 22. juni 1990.
 Stk. 2.  Bemyndigelsen omfatter tillige betalinger i  

 henhold til swapaftaler, som televirksomhederne har indgået i tilslutning til  

 de nævnte låneaftaler.
 Nr. 6. ad 07.11.12.
Finansministeren bemyndiges til jfr.
Akt 266 30/5 1990 på Danmarks vegne  

 at påtage sig Danmarks del af en fordobling af Den europæiske  

 Investeringsbanks grundkapital fra 28.800.000.000 ECU til 57.600.000.000 ECU,  

 hvor Danmarks andel af forhøjelsen vil være 740.270.000 ECU, og således at  

 1,81323663 pct. af forhøjelsen indbetales med 10 lige store beløb den 30.  

 april og den 30. oktober i hvert af årene 1994-98.
 Stk. 2.  Resten af forhøjelsen henstår som  

 garantikapital.
 Nr. 8. ad 07.18.01., 07.18.02., 07.18.03. og 07.18.09.
 Tipsfonden bemyndiges til at kunne udbetale tilskud i h.t. tips- og  

 lottoloven forskudsmæssigt.
 Andre bestemmelser.
 Nr. 50. ad 07.12.13.
Finansministeriet kan, når et pant er afhændet ved tvangsauktion, uden at  

 statskassen eller jordfonden er blevet dækket, mod regnskabsmæssig forklaring  

 afskrive restgælden, når skyldneren erklærer sig ude af stand til at betale  

 denne helt eller delvis og stedets øvrighed eller to mænd, mod hvis  

 pålidelighed øvrigheden intet har at erindre, bevidner rigtigheden heraf samt  

 afgiver erklæring om, at der ikke er nogen udsigt til, at skyldneren nogen  

 sinde vil blive i stand til at dække gælden.
Såfremt det afhændede pant er et  

 statshusmandsbrug, kan en af vedkommende husmandsbrugskommission udstedt  

 erklæring træde i stedet for ovennævnte erklæring om skyldnerens manglende  

 betalingsevne.
 Stk. 2.  For så vidt det på fyldestgørende måde er  

 oplyst for Finansministeriet, at der ikke ved tvangsrealisation af et pant  

 kan ventes opnået dækning for statskassens eller jordfondens fordring, kan  

 Finansministeriet i påkommende tilfælde, når de foreliggende omstændigheder i  

 øvrigt måtte tale derfor, mod regnskabsmæssig forklaring træffe en ordning om  

 gældsforholdets afgørelse uden tvangsauktion.
Stk. 3.  Af de aldeles usikre fordringer, væsentligst  

 hidrørende fra personlige krav, som efter panternes salg, fallitboers  

 slutning eller på lignende måde er blevet tilbage hos statskassens skyldnere,  

 og som vel er ført til afgang på aktiverne i henhold til ovenstående  

 bemyndigelse, men dog er blevet henstående inden linjen, kan sådanne poster  

 efterhånden slettes, som om de end ikke er forældede, har henstået i over 20  

 år, når det oplyses, at der ingen udsigt er til at erholde noget af  

 tilgodehavendet, desuden kan der også inden de 20 års forløb afsluttes  

 endelige overenskomster med sådanne skyldnere om deres gælds afgørelse imod  

 en bestemt affindelsessum.
Begge dele kan kun finde sted mod regnskabsmæssig  

 forklaring ved statsregnskabets aflæggelse.
 Stk. 4.  Foranstående regler finder med de af forholdets  

 natur flydende lempelser tilsvarende anvendelse på konfiskations- og  

 tilbagebetalingskrav, der støttes på domme eller kendelser i medfør af L 259,  

 406, 499 og 500 1945 med senere tillægslove.
 Stk. 5.  Såfremt den i medfør af de nævnte  

 lovbestemmelser tilbagebetalingspligtiges forhold før og under besættelsen i  

 særlig grad måtte tale derfor, eller den tilbagebetalingspligtiges  

 indtægtsforhold og erhvervsevne er af en sådan beskaffenhed, at indbetalingen  

 af tilbagebetalingsbeløbet vil hindre ham i at tjene til opretholdelse af en  

 beskeden levevis for sig selv og sin familie, og han i øvrigt er i stand til  

 at tilsvare sine gældsforpligtelser, kan finansministeren nedsætte eller  

 eftergive statens tilbagebetalingskrav.
 Nr. 51. ad 07.12.11.
 Hypotekbanken kan med finansministerens godkendelse yde lån til Statens  

 Seruminstitut til investeringsopgaver.
 Nr. 56. ad 07.11.01.
 Finansministeriet bemyndiges til at bestemme, at der som indtægt for  

 statskassen skal foretages indbetaling til de enkelte ministerier i tilfælde,  

 hvor ikke-statslige myndigheder yder betaling (honorarer, vederlag og  

 lignende) for statsansattes varetagelse af hverv, hvor de repræsenterer  

 staten.
 Nr. 58. ad 07.12.11.
Ved etablering og administration af statslige aktiver, statslige  

 garantiordninger samt ved andre finansforvaltningsopgaver, der henlægges  

 eller er henlagt til Kongeriget Danmarks Hypotekbank og Finansforvaltning,  

 kan der pålægges og opkræves omkostningsbestemte gebyrer.
Gebyrerne samt  

 provision fastsættes i et regulativ.
