Formålet med registeret er at lette styring og administration af de amtskommunale undervisningstilbud til voksne indvandrere, at understøtte decentralisering af den amtskommunale indvandrerundervisning ved, at registeret delvist føres og indtastes for amtet af de i § 4, stk. 2, nævnte skoler, at danne grundlag for oplysninger om elevernes undervisningsmæssige forudsætninger og faktiske undervisningsforløb med henblik på styring og planlægning af ders undervisninge, at danne grundlag for styring og administration af lærernes undervisning og øvrige undervisningsmæssige aktiviteter, at lette opgørelsen af amtets undervisningsaktiviteter, at indgå i grundlaget for planlægning og effektivisering af amtets indvandrerundervisning, at danne grundlag for betalingslister for elever, baseret på deres undervisning, bopæl og indvandrerkategori, at danne grundlag for betalingslister vedrørende elever bosat uden for Bornholms Amt, samt at danne grundlag for udarbejdelse af statistikker og indberetninger til eget og andre offentlige myndigheders brug.
Personkreds: Registeret må kun indeholde oplysninger om lærere og elever, der henholdsvis forestår og deltager i indvandrerundervisningen i Bornholms Amt.
 Ikrafttrædelsesdato: 14/09/1995.
