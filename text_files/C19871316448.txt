 Efterfølgende regler for avlskontrol og certificering af sædekorn afløser  

 de tilsvarende regler udsendt i 1985 med gyldighed fra den 1. juni 1985.
 Reglerne er vedtaget af frøkontrolkommissionen og godkendt af  

 Landbrugsministeriet til ikrafttræden 1. juni 1987.
Bilag 1. Fremgangsmåde ved anmeldelse af fremavl Efter Landbrugsministeriets bekendtgørelse nr. 365 af 5. juli 1984 om  

 sædekorn og Landbrugsministeriets bekendtgørelse nr. 219 af 24. maj 1985 om  

 sædekorn af triticale, fastsættes:
1. Almindelige bestemmelser 1.1 Plantearter Til avlskontrollen kan anmeldes partier af arterne byg, havre, hvede, rug  

 og triticale.
 Partier af canariegræs og majs kan ikke anmeldes til avlskontrollen.
1.2 Certificeringskategorier Anmeldelse af byg, havre, hvede og triticale kan normalt ske med henblik  

 på godkendelse af avlen som præ-basissæd, basissæd, certificeret sædekorn 1.  

 generation (C1) og certificeret sædekorn 2. generation (C2).
 Anmeldelse af rug kan normalt ske med henblik på godkendelse af avlen som  

 præ-basissæd, basissæd og certificeret sædekorn (C).
1.3 Sortsliste 1. Det er en betingelse for godkendelse under  

 kontrollen, at den pågældende sort er optaget på den danske sortsliste eller  

 på en officiel sortsliste i en anden EF-medlemsstat eller for byg, havre,  

 hvede og rug på De europæiske Fællesskabers fælles sortsliste for  

 landbrugsplanter.
Med statsfrøkontrollens særlige tilladelse vil sorter af  

 triticale, der kun er optaget på sortsliste i tredjeland, kunne godkendes  

 under kontrollen.
 2. Sorter, der er optaget på en officiel sortsliste i  

 et af de lande, der er tilsluttet OECD-ordningen, kan endvidere anmeldes med  

 henblik på certificering efter OECD-systemet.
3. Under avlskontrollen kan optages sædekorn af  

 sorter, der er SES-godkendt og officielt beskrevne, men som endnu ikke er  

 optaget på sortsliste.
Avl af sådanne sorter kan ikke godkendes, før sorten  

 er optaget på sortsliste efter afsnit 1.3, nr. 1 eller 2.
1.4 Anmeldelsesberettigede virksomheder 1. Virksomheder, der anmelder udsæd til  

 avlskontrollen, skal af statsfrøkontrollen være registreret som  

 sædekornsvirksomhed.
 2. For registrerede virksomheder gælder de i  

 bekendtgørelse om sædekorn § 7 og de i bekendtgørelse om triticale § 7  

 omhandlede bestemmelser om regnskabsføring, lagerkontrol m.v.
3. Avl af sædekorn kan kun ske Der skal oprettes en kontrakt for hver sort, der udlægges på ejendommen,  

 og hvis der udlægges flere generationer af samme sort, og avlen på disse  

 generationer holdes separat, skal der oprettes en kontrakt for hver  

 generation.
Kontraktformularen skal i henhold til bekendtgørelse om sædekorn  

 § 9 og bekendtgørelse om sædekorn af triticale § 9 være godkendt af  

 statsfrøkontrollen.
1.5 Anmeldelse om fremavl 1. Den registrerede sædekornsvirksomhed, der har  

 tegnet kontrakt om fremavl, skal anmelde fremavlen til statsfrøkontrollen.
I  

 bilag 1 er angivet den praktiske fremgangsmåde ved anmeldelse af fremavl.
2. Udlæg af vintersæd skal være anmeldt senest 15.  

 januar i høståret.
Udlæg af F-materiale og præ-basissæd af vårsæd skal være  

 anmeldt senest 15. april og udlæg af basissæd og certificeret sædekorn 1.  

 generation af vårsæd senest 1. maj i høståret.
 3. Statsfrøkontrollen kan dispensere fra den fastsatte  

 anmeldelsesfrist, mod at der betales et efteranmeldelsesgebyr.
2. Udlægspartier 2.1 Krav til udlægspartiet med hensyn til kategori og generation 1. Avl af præ-basissæd skal ske på udlæg af  

 F-materiale, det vil sige sædekorn af en forædlet sort, der er avlet under  

 forædlerens ansvar, og som benyttes til vedligeholdelse af sorten eller til  

 avl af præ-basissæd.
Anmeldte udlægspartier af F-materiale skal direkte kunne føres tilbage til  

 sædekorn fra forædleren, og sædekornets sortsegenskaber skal nøje svare til  

 beskrivelsen af sorten.
Forædleren eller dennes repræsentant har ansvaret for  

 det anmeldte udlægsparti og er forpligtet til at give de oplysninger,  

 statsfrøkontrollen måtte ønske om sædekornets oprindelse.
Sådanne oplysninger  

 vil ikke blive videregivet af statsfrøkontrollen.
 2. Avl af basissæd skal ske på udlæg af præ-basissæd,  

 der er godkendt af statsfrøkontrollen.
Statsfrøkontrollen kan tillade, at avl på udlæg af F-materiale godkendes  

 som basissæd, C1 eller C2, dersom det pågældende F-materiale opfylder  

 betingelserne for præ-basissæd.
D.v.s. at F-materialet er avlet under  

 officiel kontrol, og at det opfylder kvalitetskravene for præ-basissæd.
 3. Avl af certificeret sædekorn af rug skal ske på  

 udlæg, der af statsfrøkontrollen er godkendt som basissæd eller præ-basissæd.
 4. Avl af certificeret sædekorn 1. generation af byg,  

 havre, hvede og triticale skal ske på udlæg, der af statsfrøkontrollen er  

 godkendt som basissæd eller præ-basissæd.
 5. Avl af certificeret sædekorn 2. generation af byg,  

 havre, hvede og triticale skal ske på udlæg, der af statsfrøkontrollen er  

 godkendt som certificeret sædekorn 1. generation, basissæd eller  

 præ-basissæd.
2.2 Øvrige krav til udlægspartier 2.2.1 Danske udlægspartier 1. De anmeldte partier skal være prøvetaget, mærket og  

 forseglet af statsfrøkontrollen, og der skal af hvert enkelt parti være  

 indsendt en prøve til analyse ved statsfrøkontrollen.
 2. Partierne skal opfylde de kvalitetsnormer, der er  

 fastsat i bekendtgørelse om sædekorn, bilag 1, afsnit 1, og i bekendtgørelse  

 om sædekorn af triticale, bilag 1. Dog kan partier af præ-basissæd og  

 basissæd uanset spireevne godkendes under avlskontrollen, hvis den  

 konstaterede spireevne er angivet på partierne ved en tillægsmærkning.
2.2.2 Udenlandske udlægspartier 1. Udlægspartier avlet i udlandet skal være godkendt,  

 mærket og forseglet af en officiel myndighed i en anden EF-medlemsstat eller  

 for byg, havre, hvede og rug i et tredjeland, hvis godkendelse EF har truffet  

 beslutning om at ligestille med godkendelse meddelt inden for EF-området.  

 Udlægspartier af triticale avlet og godkendt i et tredjeland må kun indføres  

 efter statsfrøkontrollens særlige tilladelse.
2. Anmeldelsen skal være ledsaget af en officiel  

 erklæring fra eksportlandet, der attesterer Anmeldelsen skal ligeledes være ledsaget af en mærkeseddel (original eller  

 fotokopi) fra det pågældende parti.
 3. Hvis udlægspartiet af byg, havre, hvede og rug er  

 avlet og godkendt i et ligestillet tredjeland, skal anmeldelsen ud over den i  

 nr. 2 nævnte erklæring og mærkeseddel være ledsaget af et officielt  

 analysebevis eller en fotokopi heraf.
 4. For triticale kræves for hvert importeret  

 udlægsparti, at der til statsfrøkontrollen indsendes et officielt  

 analysebevis.
5. Af alle udlægspartier avlet og godkendt i udlandet  

 skal en officielt udtaget prøve indsendes til statsfrøkontrollen til  

 undersøgelse for sortsægthed og sortsrenhed i kontrolmarken.
Dette er dog  

 ikke nødvendigt, hvis anmelderen senest 15. august i høståret fremsender  

 resultatet (kontroldyrkningsbevis) af en officiel kontroldyrkning i  

 eksportlandet.
 6. Udlægspartier af byg, havre, hvede og rug, der er  

 avlet i en anden EF-medlemsstat eller i et ligestillet tredjeland, skal  

 opfylde de kvalitetsnormer, der er fastsat i bekendtgørelsen om sædekorn,  

 bilag 1, afsnit 2. Importerede udlægspartier af triticale skal opfylde de  

 kvalitetsnormer, der er fastsat i bekendtgørelsen om sædekorn af triticale,  

 bilag 1.
2.3 Godkendelse af anmeldelser om fremavl 1. Statsfrøkontrollen giver anmelderen skriftlig  

 underretning om, hvorvidt anmeldelsen kan godkendes efter de deri givne  

 oplysninger og dokumentationer om udlægspartierne.
Dersom anmeldelsen ikke  

 godkendes, giver statsfrøkontrollen begrundelse herfor.
 2. Prøver af udlægspartierne udsås i kontrolmarken til  

 undersøgelse for sortsægthed og sortsrenhed samt i en vis udstrækning for  

 forekomst af sygdomsangreb.
Prøver af F-materiale og præ-basissæd af byg undersøges for forekomst af  

 nøgen brand i 10.000 planter.
Ved fund af 1 eller flere planter angrebet af  

 nøgen brand (brandplanter) kan avlen på partiet kun godkendes til forsegling  

 som sædekorn, hvis de fremstillede partier bejdses mod nøgen brand.
 3. Samtlige anmeldere af et udlægsparti vil snarest  

 efter kontroldyrkningens afslutning blive underrettet om, hvorvidt partiet  

 har svaret til normen for indhold af anden sort.
 Hvis det drejer sig om prøver af F-materiale eller præ-basissæd,  

 orienteres indsenderen straks, såfremt det under kontroldyrkningen skønnes,  

 at resultatet vil give anledning til bemærkninger.
2.4 Formering i udlandet 1. Godkendte partier af præ-basissæd eller basissæd  

 kan sendes til formering i udlandet, hvorefter avlen kan godkendes her i  

 landet, såfremt betingelserne nedenfor i nr. 2-5 er opfyldt.
 2. Udlægspartiet skal ved forsendelsen være pakket,  

 mærket og forseglet i overensstemmelse med bestemmelserne herom i  

 bekendtgørelse om sædekorn og bekendtgørelse om sædekorn af triticale.
3. Avlen skal gennemføres under officiel avlskontrol i  

 en anden EF-medlemsstat eller i et ligestillet tredjeland.
Ved formering af  

 triticale i et tredjeland skal statsfrøkontrollens tilladelse indhentes i  

 hvert enkelte tilfælde.
 4. For disse udlægspartier skal ved anmeldelsen  

 yderligere gives oplysning om, i hvilket land avlen skal ske, den pågældende  

 kontrolmyndigheds navn og adresse samt navn og adresse på det udenlandske  

 firma eller den avler, der skal forestå avlen.
 5. Godkendelse af avlen er betinget af, at den  

 pågældende udenlandske myndighed meddeler attestation for, at avlen er  

 godkendt ved avlskontrollen.
3. Avlskontrollens udførelse 3.1 Besigtigelser af arealer med sædekorn Ved markbesigtigelse skal det kontrolleres, at de anførte bestemmelser for  

 avlen overholdes.
1. Officielle besigtigelser Alle arealer udlagt med F-materiale og præ-basissæd skal besigtiges af  

 officielle markkontrollører.
Det samme gælder for arealer udlagt med basissæd  

 af rug.
2. Besigtigelser ved autoriserede kontrollører og  

 efterkontrol Arealer udlagt med basissæd og C1 af byg, hvede, havre og triticale må  

 besigtiges af kontrollører, som statsfrøkontrollen for hvert firma har  

 autoriseret til dette.
Statsfrøkontrollen udfører en stikprøvekontrol af 20  

 pct. af disse arealer.
Denne kontrol benævnes efterkontrol.
3.2 Udførelse af besigtigelser 1. Ved gennemførelse af avlskontrollen m.v. kan i  

 henhold til bekendtgørelse om sædekorn, § 10, stk. 2, i henhold til  

 bekendtgørelse om sædekorn af triticale, § 10, ske nødvendig færden på  

 avlsejendommen, og der kan foretages eftersyn af rum og anlæg, der benyttes  

 til opbevaring og behandling af avlen.
2. Besigtigelsen gennemføres på det tidspunkt, hvor  

 markens dyrkningstilstand og bestandens udviklingsniveau muliggør den mest  

 effektive kontrol med forekomst af flyvehavre samt af sundhedstilstanden,  

 sortens ægthed og eventuel indblanding af andre kornarter.
Der gennemføres  

 mindst een besigtigelse af de anmeldte arealer.
 3. Under avlskontrollen foretages undersøgelse og  

 bedømmelse af alle forhold, der har betydning for godkendelse af avlen efter  

 de bestemmelser, der er fastsat i nærværende regler.
 4. Konstaterer kontrolløren under markbesigtigelsen  

 forhold, som vil medføre, at han indstiller avlen til kassation, eller som  

 vil nødvendiggøre et fornyet marksyn, skal såvel avler som firma umiddelbart  

 underrettes skriftligt ved hjælp af en inspektionsmeddelelse, formular 110,  

 hvoraf eventuelle instruktioner til avleren skal fremgå.
 5. Resultatet af besigtigelsen indberettes til  

 statsfrøkontrollen på indberetningsskema, formular 100.
Indberetningsskemaerne med resultaterne for besigtigelserne skal for  

 vinterbyg være statsfrøkontrollen i hænde senest den 1. august, for øvrige  

 arter af vintersæd senest den 15. august og for vårsæd senest den 1.  

 september.
Ved høstkontrol efter pkt. 9 skal indberetningen dog ikke  

 indsendes, før kontrollen er foretaget.
 6. Statsfrøkontrollen fastsætter nærmere bestemmelser  

 om besigtigelsens gennemførelse og kontrollørens forpligtelser i øvrigt.
3.3 Efterkontrol Efterkontrol foretages efter samme retningslinier som øvrige  

 besigtigelser.
Efterkontrolløren må dog ikke give avleren forholdsregler om  

 lugning, fraskæring m.v. og skal ikke foretage indstilling om godkendelse  

 eller kassation af avlen.
Efterkontrolløren skal rapportere til  

 statsfrøkontrollen samt meddele den autoriserede kontrollør om konstaterede  

 forhold, der kan tillægges betydning ved statsfrøkontrollens bedømmelse.
Den  

 autoriserede kontrollør skal på grundlag af efterkontrollørens oplysninger  

 samt egne iagttagelser træffe de nødvendige foranstaltninger samt foretage  

 indstilling til statsfrøkontrollen om avlens godkendelse eller kassation.
4. Godkendelse af avlen til certificering 1. På grundlag af avlskontrollen og kontroldyrkning af  

 prøven af udlægspartiet træffer statsfrøkontrollen afgørelse om godkendelse  

 af avlen på de anmeldte arealer.
2. Såfremt betingelserne er opfyldt, godkendes avlen  

 til certificering i den ansøgte kategori.
Sædekorn, der ikke kan godkendes i  

 den ansøgte kategori, men som opfylder betingelserne for en lavere kategori,  

 kan godkendes til certificering i denne kategori.
3. Resultatet meddeles anmelderen skriftligt, for  

 vintersæd inden den 1. september, og for vårsæd inden den 1. oktober.
Hvor  

 særlige forhold foreligger, kan statsfrøkontrollen forlænge denne frist.
 For avl, der ikke kan godkendes, meddeles der anmelderen en begrundelse  

 for afgørelsen.
5. Godkendelse af partier 1. Sædekorn af godkendt avl kan efter oprensning  

 prøvetages, mærkes og forsegles af statsfrøkontrollen som præ-basissæd,  

 basissæd eller certificeret sædekorn.
Sædekorn af forskellige avlspartier kan  

 sammenblandes, dersom det tilhører samme sort og generation.
Sædekorn af  

 flere generationer kan endvidere indgå i en blanding.
Blandingen godkendes da  

 efter den seneste generation.
 En af de udtagne prøver af partiet indsendes umiddelbart efter  

 prøvetagningen til statsfrøkontrollen.
 2. Prøve af partiet analyseres for de krav, der er  

 fastsat i kvalitetsnormerne, og udsås i statsfrøkontrollens kontrolmark til  

 efterkontrol for sortssægthed og sortsrenhed samt forekomst af sygdomme.  

 Efterkontroldyrkningen omfatter alle partier af præ-basissæd, basissæd og  

 certificeret sædekorn 1. generation.
 Af certificeret sædekorn af rug og certificeret sædekorn 2. generation af  

 byg, havre, hvede og triticale vil 15 pct. af prøverne stikprøvevis blive  

 efterkontroldyrket.
 3. Ønskes godkendt avl mærket med OECD-mærkesedler,  

 indgives anmeldelse til statsfrøkontrollen, som snarest efter modtagelsen vil  

 sende de nødvendige mærkesedler.
6. Bestemmelser vedrørende avlsejendommen, arealet,  

 markbestanden og avlens gennemførelse 6.1 Bestemmelser om forfrugt 1. Fremavl må kun finde sted på arealer med mindst et  

 kornfrit år.
Der kan dog ses bort fra kravet, hvor forfrugten var af samme art og sort forfrugten for avl af vintersæd var vårsæd af anden art forfrugten for avl af vårsæd var vintersæd af anden art.
 Firma og avler kan i avlskontrakten træffe særlig aftale om, at avl til C2  

 af vårbyg finder sted på arealer, hvor forfrugten var vårbyg af anden sort.
 2. Fremavl af vårbyg må ikke finde sted på arealer,  

 hvor der inden for de nærmest 2 foregående år (vækstsæsoner) har været sået  

 vinterbyg.
6.2 Øvrige bestemmelser om arealet Udlæg af fremavl må ikke finde sted på forpløjninger i marker, der er  

 udlagt med andre afgrøder end den under avlskontrollen anmeldte.
6.3 Arealernes afstandsisolering 1. For fremavlsmarker af rug skal afstanden til andre  

 marker med rug, der ikke er tilsået med certificeret rug af samme sort,  

 mindst være 300 m ved avl af præ-basissæd og basissæd 250 m ved avl af certificeret sædekorn.
2. For fremavlsmarker af triticale skal afstanden til  

 andre marker med triticale, der ikke er tilsået med certificeret sædekorn af  

 samme sort, mindst være 50 m ved avl af præ-basissæd og basissæd 20 m ved avl af certificeret sædekorn.
 Statsfrøkontrollen kan dispensere fra ovennævnte krav til  

 afstandsisolation, hvis terrænforholdene eller andre særlige forhold må  

 formodes at yde tilstrækkelig beskyttelse mod uønsket bestøvning.
 3. For fremavlsmarker med byg, havre og hvede er der  

 ingen afstandskrav, men støder fremavlsmarken op til andre arealer med korn,  

 skal skellet være klart markeret (hegn, dige, afstand tilvejebragt ved  

 lukning af såtragte m.v.).
 6.4 Markbestanden og avlens indhøstning m.v.
 1. Bestanden skal være tilstrækkeligt sortsægte og  

 sortsren (se punkt 7.1), og sygdomme, der nedsætter sædekornets brugsværdi må  

 kun forekomme i mindst mulig udstrækning.
 2. Marken skal være i en sådan dyrkningstilstand, og  

 bestanden skal være på et sådant udviklingsniveau, at det er muligt at  

 foretage tilstrækkelig kontrol med forekomst af flyvehavre,  

 sundhedstilstanden, sortsrenheden samt eventuel iblanding af andre  

 plantearter.
 3. Avlen og indhøstningen skal gennemføres under  

 sådanne forhold, at der ikke sker nogen forurening af kornafgrøden.
7. Særlige bestemmelser vedrørende forekomst af anden  

 sort og anden kornart Betingelserne for godkendelse af marker med forekomst af anden sort eller  

 anden kornart er, at forekomsten ved en afsluttende besigtigelse ikke  

 overskrider nedennævnte grænser:
8.1 Anden sort Ved særlig iblanding forstås havre i vårbyg, byg i havre, rug i hvede,  

 hvede i rug og rug og/eller hvede i vinterbyg.
For triticale regnes der ikke  

 med særlig iblanding.
8. Særlige bestemmelser vedrørende flyvehavre Hvor der i dette afsnit er omtalt flyvehavreplanter fundet ved  

 markbesigtigelsen, skal den autoriserede kontrollør medregne fund rapporteret  

 af statsfrøkontrollens efterkontrollør.
Dette gælder, hvad enten  

 efterkontrolbesigtigelsen har fundet sted før eller efter besigtigelsen  

 foretaget af den autoriserede kontrollør.
8.1 Betingelser fælles for alle arter 1. Der må ikke være foretaget kemisk bekæmpelse af  

 flyvehavre på fremavlsarealet.
Se dog pkt. 8.3.4.
 2. Marken skal ved kontrollørens afsluttende  

 besigtigelse være fundet fri for flyvehavre.
3. Der skal såvel ved den første besigtigelse som ved  

 den afsluttende besigtigelse have været de bedst mulige betingelser for  

 konstatering af flyvehavre, hvorved forstås at første besigtigelse fandt sted umiddelbart efter flyvehavrens  

 skridning, at der ved besigtigelserne ikke forekom lejesæd i marken.
4. Afgrøden på et fraskåret areal skal høstes, efter  

 at afgrøden på den øvrige del af marken er høstet, og skal holdes adskilt fra  

 den avl, der søges godkendt.
Fraskæring skal foretages med grønthøster eller  

 lignende.
Fraskæring i byg- og hvedemarker kan erstattes af en høstkontrol.  

 Se pkt. 9.
 5. Hvis der er afluget flyvehavreplanter inden  

 besigtigelsen, skal antallet af disse opgives til markkontrolløren.
8.2 Rug, triticale og havre 1. Der må ikke være afluget flyvehavreplanter i marken  

 før besigtigelsen.
2. Marken skal ved besigtigelsen findes fri for  

 flyvehavre.
Se dog punkt 8.2.1.
8.2.1 Betingelser for godkendelse af en mark, hvor der ved 1. besigtigelse  

 blev fundet een enkelt flyvehavreplante 1. Flyvehavreplanten skal være placeret således, at  

 der kan foretages en betryggende fraskæring.
Kontrolløren afgør ved den  

 første besigtigelse, hvilket areal der skal fraskæres.
 2. Ved den afsluttende besigtigelse skal kontrolløren  

 konstatere, om den aftale fraskæring er foretaget.
 3. Fraskæringen samt marken som helhed skal  

 efterkontrolleres af en af statsfrøkontrollens medarbejdere.
 4. Firmaet, der har anmeldt avlen, skal inden for en  

 uge efter 1. besigtigelse skriftligt meddele statsfrøkontrollen, at avlen  

 ønskes søgt godkendt efter ovenstående.
8.3 Byg og hvede 8.3.1 Betingelser for godkendelse af marker, hvor der er afluget  

 flyvehavre før 1. besigtigelse Hvis der er afluget flyvehavreplanter i fremavlen før besigtigelsen, skal  

 antallet oplyses over for kontrolløren.
Statsfrøkontrollen vil ikke ved sin  

 bedømmelse af avlen tage sådanne aflugede flyvehavreplanter i betragtning,  

 medmindre det aflugede antal er opgivet til mere end een pr. ha.
I  

 sidstnævnte tilfælde skal 1. besigtigelse altid følges op med en afsluttende  

 besigtigelse.
Ved denne skal marken konstateres at være fri for flyvehavre.
8.3.2 Betingelser for godkendelse af en mark, hvor den ved 1. besigtigelse  

 konstaterede forekomst af flyvehavre (spredt forekommende eller samlet i en  

 eller flere kolonier) ikke har ovaersteget een plante pr. ha 1. Ved inspektionsmeddelelsen gives der forskrifter  

 til avleren om, at de konstaterede forekomster af flyvehavreplanter skal være  

 afluget inden den afsluttende besigtigelse.
 2. Ved den afsluttende besigtigelse må der ikke være  

 fundet flyvehavreplanter i marken.
8.3.3 Betingelser for godkendelse af marker, hvor den ved 1. besigtigelse  

 konstaterede forekomst af flyvehavre har oversteget een plante pr. ha 1. Hvis forekomsten af flyvehavre kun i en mindre del  

 af arealet har oversteget een plante pr. ha, og dette areal på  

 tilfredsstillende måde afgrænses fra den øvrige del af fremavlsarealet ved en  

 fraskæring, kan resten af arealet godkendes efter pkt. 8.3.2.
2. Der må kun foretages een fraskæring.
Denne skal  

 afgrænses af et skår med grønthøster og mindst 2 af markens sider.
 3. Ved den afsluttende besigtigelse skal fraskæringen  

 være foretaget, og der må ikke findes flyvehavre i det areal, der søges  

 godkendt.
 4. I stedet for den under 1. og 2. nævnte fraskæring  

 kan der kræves foretaget en høstkontrol efter pkt. 9.
8.3.4 Betingelser for godkendelse af marker, hvor der på en mindre  

 sammenhængende del ved randsprøjtning er foretaget kemisk bekæmpelse af  

 flyvehavre 1. Der skal gennemføres mindst to besigtigelser af  

 arealet, og afstanden i tid mellem de to besigtigelser skal være mindst 1  

 uge.
 2. Hverken ved første eller ved anden besigtigelse må  

 der være konstateret forekomst af flyvehavre i det areal, der søges godkendt.
 3. Det skal ved høstkontrol konstateres, at det areal,  

 hvor der er foretaget kemisk bekæmpelse af flyvehavre samt et 10 m bredt  

 bælte stødende op til dette areal, står tilbage, medens den øvrige del af  

 fremavlsarealet er høstet og avlen fjernet fra arealet.
 4. Firmaet, der har anmeldt avlen, skal inden for 1  

 uge efter 1. besigtigelse skriftligt meddele statsfrøkontrollen, at avlen  

 ønskes søgt godkendt efter ovenstående.
9. Høstkontrol Kontrolløren kan hvor det skønnes formålstjenligt aftale med avler og  

 firma, at der i stedet for en fraskæring og kontrol af denne gennemføres en  

 høstkontrol.
Ved inspektionsmeddelelsen skal det klart præciseres at kontrolløren skal tilkaldes, når det ikke inficerede areal er høstet, at høsten af det flyvehavreinficerede areal ikke må påbegyndes, før  

 kontrolløren har foretaget besigtigelsen.
 Før arealet indstilles til godkendelse, skal kontrolløren have  

 konstateret, at det areal, der skulle have været fraskåret, står tilbage  

 efter høst af det areal, der søges godkendt.
Resultatet af høstkontrollen indberettes til statsfrøkontrollen på  

 indberetningsskemaet om markbesigtigelse.
Hvis høstkontrollen først finder  

 sted efter udløbet af tidsfristen for indsendelse af indberetning om  

 markbesigtigelse, tilbageholdes indberetningen, indtil høstkontrollen er  

 foretaget.
Indberetningen indsendes derefter snarest muligt.
10. Godkendelse af avl Kun avl, der er fundet at opfylde betingelserne i nærværende regler, kan  

 godkendes til certificering.
11. Klageadgang 11.1 Klage over markbesigtigelser Kontrollørens indstilling om kassation eller nyt marksyn som betingelse  

 for godkendelse kan af såvel avler som firma indankes for statsfrøkontrollen.  

 Klage skal indgives snarest muligt og inden for 1 uge fra den dag, hvor  

 meddelelse er givet.
Statsfrøkontrollens afgørelse i klagesagen træffes snarest muligt og  

 meddeles skriftligt til avleren og firmaet.
Klage over statsfrøkontrollens  

 afgørelse kan indbringes for landbrugsministeren inden 4 uger efter, at  

 meddelelse om afgørelse er modtaget.
11.2 Klage over statsfrøkontrollens bedømmelse af avlen Statsfrøkontrollens afgørelse om godkendelse eller kassation af avlen kan  

 af firmaet indbringes for landbrugsministeren inden 4 uger efter, at  

 meddelelse om afgørelsen er modtaget.
12. Meddelelse om kontrollens resultater 1. Efter kontrolmarksundersøgelsernes afslutning  

 udarbejder statsfrøkontrollen en oversigt over de kontrollerede partier.  

 Partier, fra hvilke mærkesedlerne er fjernet og overgivet til  

 statsfrøkontrollen, og partier, hvor sække med godkendt sækketryk er  

 destrueret, medtages ikke i oversigten.
 Partierne anføres i oversigten med angivelse af de pågældende firmaers  

 navne, og for de partier, der ikke har opfyldt de i bekendtgørelse om  

 sædekorn, bilag 1, afsnit 1, og de i bekendtgørelse om sædekorn af triticale,  

 bilag 1, anførte normer, opføres referencenummer og analyseresultater.
 Oversigten sendes til alle firmaer, der er registreret under  

 statsfrøkontrollen, samt til landbo- og brancheorganisationerne.
 2. Statsfrøkontrollen meddeler i sin årsberetning,  

 hvor mange partier der i sæsonen hos det enkelte firma blev forseglet af de  

 forskellige kategorier, og hvorledes partierne har svaret til de under 1  

 nævnte normer.
Bilag 1 Fremgangsmåde ved anmeldelse af fremavl 1. Anmeldelses- og markbesigtigelsesskemaer, formular  

 100 Anmeldelses- og markbesigtigelsesskemaerne er kombineret i et 6-blads  

 gennemskrivningssæt, formular 100. Selve anmeldelsen består af et original-  

 og et kopiblad, sættets blad 1 og 2, som begge skal indsendes til  

 statsfrøkontrollen.
Blad 1 og 2 kan adskilles fra de øvrige blade i selve  

 stubben.
Det næstsidste blad, blad 5, er anmelderens kopi af anmeldelsen, og  

 siderne 3, 4 og 6 anvendes ved markbesigtigelsen.
Fordelingen af siderne  

 efter markbesigtigelsen står anført nederst til højre på hver side.
 2. Anmeldelse af arealer, som skal officielt  

 markbesigtiges.
Ved anmeldelse af arealer, som kræves eller ønskes officielt  

 markbesigtiget, se reglernes pkt. 3.1, indsendes hele sættet undtagen den  

 næstsidste side.
Endvidere skal der med hver anmeldelse indsendes et udfyldt  

 eksemplar af inspektionsmeddelelsen, formular 110.
3. Anmeldelse af arealer, der kan og ønskes  

 markbesigtiget af autoriserede firmakontrollører Anmeldelse af arealer, som besigtiges af autoriserede kontrollører, se  

 reglernes pkt. 3.1, nr. 2, sker ved indsendelse af de første 2 sider.
Siderne 3, 4 og 6 sendes til den autoriserede kontrollør.
Side 5 kan  

 beholdes som en kopi af anmeldelsen.
4. Udfyldelse af formular 100 1. Der udfyldes eet skemasæt for hver avlskontrakt.
2. I avlerens adresse skal altid indgå vejnavn og  

 husnummer, lokal stedbetegnelse, hvor det findes, samt postnummer.
Hvis  

 avlsstedet er forskelligt fra avlers postadresse, skal avlsstedets  

 fuldstændige adresse påføres.
 3. På skemaerne er der afsat plads til, at udlægget  

 hos en avler kan sammensættes af udsæd fra 10 partier.
 Det er af største vigtighed, at referencenumrene, der påføres  

 anmeldelserne, er i overensstemmelse med leverancerne til avlerne.  

 Konsekvensen kan ellers være, at forkerte arealer godkendes eller kasseres.
 Avlen på udlægspartier, der er anmeldt af et eller flere firmaer med  

 større mængde end opgivet ved partiets forsegling, vil ikke kunne godkendes,  

 før fejlen er blevet rettet.
 4. For arealer, der ønskes, men ikke kræves officielt  

 besigtiget, skal der i udsædsrubrikken under anmærkninger anføres  

 »ønskes besigtiget af SF«.
5. Udfyldelse af inspektionsmeddelelse, formular 110 Rubrikkerne til firma- og avlernavn, leveret udsæd og areal udfyldes efter  

 oplysningerne på tilhørende anmeldelse.
Hvis udsæden er sammensat af flere  

 partier, er det nok at anføre det førstnævnte partis referencenummer samt  

 tilføje »m.fl.«.
6. Rettelser til indsendte anmeldelser Hvis der efter indsendelse af anmeldelser konstateres fejl i en eller  

 flere af disse, er det vigtigt, at rettelserne snarest meddeles  

 statsfrøkontrollen.
Ved henvendelse om rettelser bedes refereret til  

 løbenummer på anmeldelsen, samt til art, sort og kategori.
7. Bestilling af formularer Anmeldelses- og besigtigelsesskemaer, formular 100, og  

 inspektionsmeddelelser, formular 110, kan bestilles hos statsfrøkontrollen.  

 Det vil spare porto og tid, hvis der indgives en samlet bestilling til  

 vinter- og vårsæd ved benyttelse af en bestillingskupon, som  

 statsfrøkontrollen udsender hvert år i december.
8. Tidsfrister for anmeldelse og indberetning om  

 markbesigtigelse Udlægspartier skal være anmeldt som følger:
For anmeldelsesskemaer, der modtages senere end nævnte datoer, opkræves  

 ekstra administrationsgebyrer til dækning af de øgede omkostninger, sådanne  

 forsinkede anmeldelser vil påføre statsfrøkontrollen.
Da generne og  

 omkostningerne vil være stigende med overskridelsernes længde, er gebyrerne  

 gradueret.
Gebyrerne fremgår af statsfrøkontrollens betalingsreglement.
