Nr BTL 44 Betænkning over Forslag til lov om ændring af lov om beskyttelsesrum  

 (Etablering af kommunal beskyttelsesrumspulje)   

 Nr L 44 1994-95, 1. samling Afgivet af Kommunaludvalget Afgivet: 19941208 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis og Det Radikale Venstres  

 medlemmer af udvalget) lovforslaget til vedtagelse uændret.
 Et mindretal (Venstres og Fremskridtspartiets medlemmer af  

 udvalget) indstiller lovforslaget til forkastelse ved 3. behandling.
Et flertal inden for mindretallet (Venstres medlemmer af udvalget) ønsker  

 at tilkendegive, at der er flere grunde til, at Venstre ikke kan støtte  

 lovforslaget.
Bl.a. mener Venstre ikke, at erhvervslivet skal pålægges de  

 ekstra byrder, som forslaget giver mulighed for.
Venstre er også af den  

 opfattelse, at lovforslaget mere lægger op til at løse et storbyproblem, hvor  

 man gennem årene har modtaget store beløb i statstilskud til opførelse af  

 beskyttelsesrum, og nu, hvor kommunen selv skal betale, fremkommer med et  

 ønske om, at der gives mulighed for at pålægge erhvervslivet m.fl. at bidrage  

 til afholdelsen af udgiften.
 Et mindretal inden for mindretallet (Fremskridtspartiets medlem af  

 udvalget) ønsker at tilkendegive, at Fremskridtspartiet vender sig mod  

 lovforslaget af flere grunde.
 Der er i realiteten tale om, at kommuner kan etablere yderligere fonde,  

 som ganske vist betegnes som »puljer«.
 Det synes meget usikkert, hvilke beløb der kan opkræves hos de implicerede  

 parter, ligesom der ikke synes at være den fornødne mulighed for at anke  

 trufne afgørelser.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Anne Baastrup (SF) Vibeke Peschardt (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Hans Christian Schmidt (V) Torben Rechendorff  

 (KF) Bendt Bendtsen (KF) Henriette Kjær (KF) Poul Nødgaard (FP) nfmd.
 Enhedslisten og Centrum-Demokraterne havde ikke medlemmer i udvalget.
