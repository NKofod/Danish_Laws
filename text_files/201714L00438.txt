Betænkning afgivet af Erhvervs-, Vækst- og Eksportudvalget den 12. december 2017 Betænkning over Forslag til lov om ændring af lov om Det Centrale Virksomhedsregister og forskellige andre love (Ændring af reglerne om offentliggørelse af privatadresser i CVR m.v.) [af erhvervsministeren (Brian Mikkelsen)]:
1. Ændringsforslag Der er stillet 11 ændringsforslag til lovforslaget.
Erhvervsministeren har stillet ændringsforslag nr. 1, 2, 4 og 10. Socialdemokratiets, Enhedslistens, Socialistisk Folkpartis, Alternativets og Radikale Venstres medlemmer af udvalget har stillet ændringsforslag nr. 3 og 5-9, og Enhedslistens medlemmer af udvalget har stillet ændringsforslag nr. 11.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 12. oktober 2017. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og erhvervsministeren sendte den 10. juli 2017 dette udkast til udvalget, jf.
ERU alm. del  bilag 235 (folketingsåret 2016-17). Den 3. oktober 2017 sendte erhvervsministeren de indkomne høringssvar og et notat herom til udvalget.
Spørgsmål Udvalget har stillet 33 spørgsmål til erhvervsministeren til skriftlig besvarelse, som denne har besvaret.
Teknisk gennemgang Udvalget fik den 7. november 2017 en teknisk gennemgang af lovforslaget ved embedsmænd i Erhvervsministeriet.
Evaluering af loven Erhvervsministeren har i sit svar på L 9  spm. 10 oplyst, at Erhvervsministeriet om 2 år vil se på, hvilken effekt de foreslåede regler har haft, herunder hvor stort omfanget af beskyttede adresser er blevet.
Erhvervsministeren vil orientere udvalget om resultaterne.
3. Indstillinger og politiske bemærkninger Et flertal i udvalget (DF, V, LA og KF) indstiller lovforslaget til vedtagelse med de af erhvervsministeren under nr. 1, 2, 4 og 10 stillede ændringsforslag.
Flertallet vil stemme imod de under nr. 3, 5-9 og 11 stillede ændringsforslag.
Et mindretal i udvalget (S, ALT og RV) indstiller lovforslaget til vedtagelse med de af erhvervsministeren under nr. 1, 2 og 4 og de af S, EL, SF, ALT og RV under nr. 3 og 5-9 stillede ændringsforslag.
Mindretallet vil stemme hverken for eller imod det af EL under nr. 11 stillede ændringsforslag.
Hvis de under nr. 3 og 5-9 stillede ændringsforslag forkastes ved 2. behandling, vil mindretallet stemme imod lovforslaget ved 3. behandling.
Et andet mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for de under nr. 3, 5-9 og 11 stillede ændringsforslag og stemme hverken for eller imod de af erhvervsministeren under nr. 1, 2, 4 og 10 stillede ændringsforslag.
Enhedslisten stemmer imod lovforslaget på grund af ændringerne af restaurationsloven, der vil åbne yderligere op for, at mindreårige kan arbejde i farlige miljøer.
Enhedslisten har sammen med S, SF, ALT og RV stillet ændringsforslag nr. 3 og 5-9, der sikrer, at der ikke bliver en universal adgang til adressebeskyttelse.
I stedet bemyndiges erhvervsministeren til at udvide adgangen til adressebeskyttelse, dog stadig med udgangspunkt i individuelle og begrundede ansøgninger.
På den måde sikres det, at adressebeskyttelsen ikke kan misbruges til at undgå f.eks. kritisk journalistik.
Samme ændringsforslag sikrer, at adresseoplysninger også fremover skal gemmes i 10 år.
Enhedslisten har endvidere stillet ændringsforslag nr. 11, hvorefter erhvervsministeren i folketingsåret 2019-20 skal fremsætte lovforslag om revision af loven.
Et tredje mindretal (SF) indstiller lovforslaget til vedtagelse med de under nr. 1-9 og 11 stillede ændringsforslag.
Hvis de under nr. 3 og 5-9 stillede ændringsforslag forkastes ved 2. behandling, vil mindretallet stemme imod lovforslaget ved 3. behandling.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af erhvervsministeren, tiltrådt af et flertal (udvalget med undtagelse af EL):
 1) I fodnoten indsættes efter »gennemfører«: »dele af«.
[Præcisering af, at loven alene gennemfører dele af det pågældende direktiv] Til § 1 2) Efter nr. 10 indsættes som nye numre:
 »01. § 16, stk. 2, affattes således:
»Stk. 2. Erhvervsstyrelsen kan fastsætte regler, der pålægger juridiske enheder at anmelde oprettelse eller nedlæggelse af produktionsenheder, jf. § 4.« 02. I § 16 a, 2. pkt., udgår », samt meddelelser og erklæringer i henhold til § 19, stk. 2«.« [Nr. 01 er en konsekvensændring som følge af lovforslagets § 1, nr. 2. Nr. 02 er en konsekvensændring som følge af lovforslagets § 1, nr. 12] Af et mindretal (S, EL, SF, ALT og RV):
 3) Nr. 11 affattes således:
 »11. § 18, stk. 3-9, ophæves, og i stedet indsættes:
»Stk. 3. Oplysning om navn for fuldt ansvarlige deltagere, stiftere, ejere og ledelsesmedlemmer offentliggøres til enhver tid i Det Centrale Virksomhedsregister, medmindre Erhvervsstyrelsen træffer anden beslutning.
Dette gælder for både aktive og ophørte virksomheder.
Stk. 4. Oplysning om adresse for fuldt ansvarlige deltagere, stiftere, ejere og ledelsesmedlemmer offentliggøres til enhver tid i Det Centrale Virksomhedsregister.
Dette gælder for både aktive og ophørte virksomheder.
Erhvervsministeren kan fastsætte regler om, at personer omfattet af 1. pkt. efter ansøgning kan opnå adressebeskyttelse i Det Centrale Virksomhedsregister.
Stk. 5. Opdatering af personoplysninger omfattet af stk. 3 og 4 for fuldt ansvarlige deltagere, ejere og ledelsesmedlemmer ophører, 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Personoplysninger omfattet af stk. 3 og 4 for stiftere opdateres ikke.
 Stk. 6. Erhvervsministeren kan fastsætte regler om, hvorvidt og i hvilket omfang oplysning om telefon- og telefaxnummer og e-mailadresse må videregives til private.
Stk. 7. Oplysning om antal ansatte videregives til private i intervaller.
Erhvervsstyrelsen kan fastsætte nærmere regler om videregivelse af oplysninger om antal ansatte i Det Centrale Virksomhedsregister, herunder om videregivelse af en virksomheds præcise antal ansatte til private.
Stk. 8. Offentlige myndigheder og institutioner, der har modtaget grunddata fra Det Centrale Virksomhedsregister, skal ved en eventuel videregivelse af de modtagne data overholde de bestemmelser, der er fastsat i stk. 2 og i § 19, stk. 3, og regler fastsat i medfør af stk. 6.«« [Foreslåede ændringer vedrørende adressebeskyttelse på baggrund af adressebeskyttelse i Det Centrale Personregister udgår, og der indsættes en bemyndigelse til, at erhvervsministeren kan fastsætte regler om, at der kan opnås adressebeskyttelse i Det Centrale Virksomhedsregister efter ansøgning.
Den foreslåede ændring om, at navne og adresser opdateres i 3 år, ændres, så navne og adresser ligesom efter gældende regler opdateres i 10 år] Af erhvervsministeren, tiltrådt af et flertal (udvalget med undtagelse af EL):
 4) Efter nr. 12 indsættes som nyt nummer:
»03. I § 22, stk. 3, ændres »bestemmelsen i § 19, stk. 3« til: »bestemmelserne i § 19, stk. 2 eller 3«.« [Konsekvensændring som følge af lovforslagets § 1, nr. 12] Til § 2 Af et mindretal (S, EL, SF, ALT og RV):
 5) Nr. 1 affattes således:
 »1. § 18 affattes således:
»§ 18. Oplysning om navn for personer registreret i henhold til denne lov offentliggøres til enhver tid i Det Centrale Virksomhedsregister, medmindre Erhvervsstyrelsen træffer anden beslutning.
Dette gælder for både aktive og ophørte selskaber.
Stk. 2. Oplysning om adresse for personer registreret i henhold til denne lov offentliggøres i Det Centrale Virksomhedsregister til enhver tid.
Dette gælder for både aktive og ophørte virksomheder.
Erhvervsministeren kan fastsætte regler om, at personer omfattet af 1. pkt. efter ansøgning kan opnå adressebeskyttelse i Det Centrale Virksomhedsregister.
Stk. 3. Opdatering af personoplysninger omfattet af stk. 1 og 2 for fuldt ansvarlige deltagere, ejere og ledelsesmedlemmer ophører, 10 år efter at den pågældende person ophører med at være aktiv i en virksomhed, som er registreret i Det Centrale Virksomhedsregister.
Personoplysninger omfattet af stk. 1 og 2 for stiftere opdateres ikke.«« [Foreslåede ændringer vedrørende adressebeskyttelse på baggrund af adressebeskyttelse i Det Centrale Personregister udgår, og der indsættes en bemyndigelse til, at erhvervsministeren kan fastsætte regler om, at der kan opnås adressebeskyttelse i Det Centrale Virksomhedsregister efter ansøgning.
Den foreslåede ændring om, at navne og adresser opdateres i 3 år, ændres, så navne og adresser ligesom efter gældende regler opdateres i 10 år] Til § 3 6) Nr. 1 affattes således:
 »1. § 15 d affattes således:
»§ 15 d.
Oplysning om navn for personer registreret i henhold til denne lov offentliggøres til enhver tid i Det Centrale Virksomhedsregister, medmindre Erhvervsstyrelsen træffer anden beslutning.
Dette gælder for både aktive, ophørte og slettede virksomheder.
Stk. 2. Oplysning om adresse for personer registreret i henhold til denne lov offentliggøres i Det Centrale Virksomhedsregister til enhver tid.
Dette gælder for både aktive, ophørte og slettede virksomheder.
Erhvervsministeren kan fastsætte regler om, at personer omfattet af 1. pkt. efter ansøgning kan opnå adressebeskyttelse i Det Centrale Virksomhedsregister.
Stk. 3. Opdatering af personoplysninger omfattet af stk. 1 og 2 for fuldt ansvarlige deltagere, ejere og ledelsesmedlemmer ophører, 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Personoplysninger omfattet af stk. 1 og 2 for stiftere opdateres ikke.«« [Foreslåede ændringer vedrørende adressebeskyttelse på baggrund af adressebeskyttelse i Det Centrale Personregister udgår, og der indsættes en bemyndigelse til, at erhvervsministeren kan fastsætte regler om, at der kan opnås adressebeskyttelse i Det Centrale Virksomhedsregister efter ansøgning.
Den foreslåede ændring om, at navne og adresser opdateres i 3 år, ændres, så navne og adresser ligesom efter gældende regler opdateres i 10 år] Til § 4 7) Nr. 1 affattes således:
 »1. § 18 affattes således:
»§ 18. Oplysning om navn for personer registreret i henhold til denne lov offentliggøres til enhver i Det Centrale Virksomhedsregister, medmindre Erhvervsstyrelsen træffer anden beslutning.
Dette gælder for både aktive og ophørte erhvervsdrivende fonde.
Stk. 2. Oplysning om adresse for personer registreret i henhold til denne lov offentliggøres i Det Centrale Virksomhedsregister til enhver tid.
Dette gælder for både aktive og ophørte virksomheder.
Erhvervsministeren kan fastsætte regler om, at personer omfattet af 1. pkt. efter ansøgning kan opnå adressebeskyttelse i Det Centrale Virksomhedsregister.
Stk. 3. Opdatering af personoplysninger omfattet af stk. 1 og 2 for fuldt ansvarlige deltagere, ejere og ledelsesmedlemmer ophører, 10 år efter at den pågældende person ophører med at være aktiv i en virksomhed, som er registreret i Det Centrale Virksomhedsregister.
Personoplysninger omfattet af stk. 1 og 2 for stiftere opdateres ikke.«« [Foreslåede ændringer vedrørende adressebeskyttelse på baggrund af adressebeskyttelse i Det Centrale Personregister udgår, og der indsættes en bemyndigelse til, at erhvervsministeren kan fastsætte regler om, at der kan opnås adressebeskyttelse i Det Centrale Virksomhedsregister efter ansøgning.
Den foreslåede ændring om, at navne og adresser opdateres i 3 år, ændres, så navne og adresser ligesom efter gældende regler opdateres i 10 år] Til § 5 8) Nr. 1 affattes således:
 »1. § 17, stk. 3 og 4, ophæves, og i stedet indsættes:
»Stk. 3. Oplysning om navn for personer registreret i henhold til denne lov offentliggøres til enhver tid i Det Centrale Virksomhedsregister, medmindre Erhvervsstyrelsen træffer anden beslutning.
Dette gælder for både aktive og ophørte selskaber.
Stk. 4. Oplysning om adresse for personer registreret i henhold til denne lov offentliggøres i Det Centrale Virksomhedsregister til evig tid.
Dette gælder for både aktive og ophørte selskaber.
Erhvervsministeren kan fastsætte regler om, at personer omfattet af 1. pkt. efter ansøgning kan opnå adressebeskyttelse i Det Centrale Virksomhedsregister.
Stk. 5. Opdatering af personoplysninger omfattet af stk. 3 og 4 for fuldt ansvarlige deltagere, ejere og ledelsesmedlemmer ophører, 10 år efter at den pågældende person ophører med at være aktiv i en virksomhed, som er registreret i det Centrale Virksomhedsregister.
Personoplysninger omfattet af stk. 3 og 4 for stiftere opdateres ikke.«« [Foreslåede ændringer vedrørende adressebeskyttelse på baggrund af adressebeskyttelse i Det Centrale Personregister udgår, og der indsættes en bemyndigelse til, at erhvervsministeren kan fastsætte regler om, at der kan opnås adressebeskyttelse i Det Centrale Virksomhedsregister efter ansøgning.
Den foreslåede ændring om, at navne og adresser opdateres i 3 år, ændres, så navne og adresser ligesom efter gældende regler opdateres i 10 år] Til § 8 9) Stk. 2 affattes således:
»Stk. 2. Erhvervsministeren fastsætter tidspunktet for ikrafttræden af § 1, nr. 12.« [Konsekvens af ændringsforslag nr. 3 og 5-8] Af erhvervsministeren, tiltrådt af et flertal (DF, V, LA og KF):
 10) I stk. 2 ændres »§ 1, nr. 11-12«, til: »§ 1, nr. 02, 11, 12 og 03«.
[Konsekvensændring som følge af ændringsforslag nr. 2] Ny paragraf Af et mindretal (EL), tiltrådt af (SF):
 11) Efter § 8 indsættes som ny paragraf:
»§ 01 Erhvervsministeren fremsætter forslag om revision af de foreslåede ændringer i loven, som vedrører adressebeskyttelse i Det Centrale Virksomhedsregister, i folketingsåret 2019-20.« [Revisionsbestemmelse] Bemærkninger Til nr. 1 Ændringsforslaget præciserer, at loven indeholder bestemmelser, der alene gennemfører dele af Europa-Parlamentets og Rådets direktiv 2006/43/EF af 17. maj 2006 om lovpligtig revision af årsregnskaber og konsoliderede regnskaber, om ændring af Rådets direktiv 78/660/EØF og 83/349/EØF og om ophævelse af Rådets direktiv 84/253/EØF, EU-Tidende 2006, nr.
L 157, side 87, som ændret ved Europa-Parlamentets og Rådets direktiv 2014/56/EU af 16. april 2014 om ændring af direktiv 2006/43/EF om lovpligtig revision af årsregnskaber og konsoliderede regnskaber, EU-Tidende 2014, nr.
L 158, side 196.
Til nr. 2 Ad nr. 01 Ændringsforslaget er en konsekvens af lovforslagets § 1, nr. 2, der præciserer og forenkler de gældende regler i § 4 i lov om Det Centrale Virksomhedsregister (CVR-loven) om registrering af produktionsenheder. Ændringsforslaget indeholder en nyaffattelse af den eksisterende bemyndigelsesbestemmelse i § 16, stk. 2.
Ad nr. 02 Ændringsforslaget er en konsekvensændring af lovforslagets § 1, nr. 12, hvorefter det foreslås, at modtagere af grunddata om reklamebeskyttede enheder ikke længere skal afgive en erklæring om at ville respektere forbuddet mod uanmodede reklamehenvendelser og ikke ved videregivelse af sådanne oplysninger skal indhente en lignende erklæring fra en tredjemand, til hvem oplysningerne videregives.
Til nr. 3 Ændringerne indebærer, at oplysninger om navn for personer registreret i henhold til lov om Det Centrale Virksomhedsregister opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Den foreslåede ændring svarer til gældende regler for opdatering af oplysninger om navn på personer registreret i henhold til lov om Det Centrale Virksomhedsregister.
Ændringerne indebærer endvidere, at den del af de foreslåede ændringer i lovforslagets § 1, nr. 11, der vedrører muligheden for at opnå adressebeskyttelse i Det Centrale Virksomhedsregister, udgår. Ændringen indebærer herudover, at adresser for fuldt ansvarlige deltagere, stiftere, ejere og ledelsesmedlemmer registreret i henhold til lov om Det Centrale Virksomhedsregister offentliggøres til evig tid svarende til, hvad der gælder i dag.
Erhvervsministeren får med ændringen bemyndigelse til at fastsætte regler om, at personer registreret i henhold til lov om Det Centrale Virksomhedsregister efter ansøgning kan opnå adressebeskyttelse i Det Centrale Virksomhedsregister.
 Endelig indebærer ændringen, at oplysninger om ikkebeskyttede adresser på personer registreret i henhold til lov om Det Centrale Virksomhedsregister offentliggøres til enhver tid og opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Erhvervsstyrelsen har allerede efter gældende regler mulighed for at give adressebeskyttelse, men en ansøgning herom imødekommes efter gældende praksis kun helt undtagelsesvis og i enkeltstående tilfælde, hvor der er et særlig beskyttelsesværdigt hensyn at tage til den pågældende.
Erhvervsstyrelsen stiller efter gældende praksis krav om, at der skal fremlægges dokumentation, f.eks. en domsudskrift el.lign., der sandsynliggør, at der i den konkrete sag foreligger et sådant særlig beskyttelsesværdigt hensyn.
Den foreslåede bemyndigelse vil blive udnyttet til at fastsætte regler om, at personer, der registreres i Det Centrale Virksomhedsregister, efter ansøgning kan opnå adressebeskyttelse.
Adressen vil fortsat skulle registreres i Det Centrale Virksomhedsregister, men vil ikke blive offentliggjort.
Det er hensigten, at bemyndigelsen vil blive udnyttet til at fastsætte regler, der muliggør adressebeskyttelse i Det Centrale Virksomhedsregister i videre omfang end i dag.
Der vil således blive fastsat regler, der sikrer, at en ansøgning om adressebeskyttelse vil skulle imødekommes i tilfælde, hvor ansøgeren har godtgjort, at særlige hensyn begrunder ønsket om at hemmeligholde den pågældendes adresse, men hvor dette ikke er muligt ifølge den gældende praksis.
Forslaget indebærer således ikke, at alle personer, der efter gældende praksis ikke kan opnå adressebeskyttelse i Det Centrale Virksomhedsregister, vil kunne opnå dette.
Til nr. 4 Ændringsforslaget er en konsekvensændring af lovforslagets § 1, nr. 12.
I den gældende § 22, stk. 3, indeholder en straffebestemmelse for overtrædelse af § 19, stk. 3, i CVR-loven.
Den gældende § 19, stk. 3, henviser til, at grunddata om reklamebeskyttede enheder ikke må benyttes eller videregives i strid med stk. 1, 2. pkt., eller i strid med den erklæring, der afgives efter stk. 2. Med lovforslagets § 1, nr. 12, foreslås det, at kravet i den gældende § 19, stk. 2, om, at der skal afgives en erklæring fjernes.
Det eksisterende forbud mod uanmodede reklamehenvendelser i den gældende § 19, stk. 1, 2. pkt., videreføres med mindre ændringer i den foreslåede nyaffattelse af § 19, stk. 2. Det eksisterende krav om, at der ved videregivelse af beskyttede oplysninger skal indhentes en erklæring fra tredjemand om, at denne vil respektere forbuddet mod uanmodet reklamehenvendelse, fjernes, idet den foreslåede nyaffattelse af § 19, stk. 3, indeholder et krav om, at det ved videregivelse af grunddata, som har karakter af kontaktoplysninger, til tredjemand klart skal markeres, at der er tale om oplysninger om en beskyttet enhed.
 Ændringsforslaget indebærer, at straffebestemmelsen i § 22, stk. 3, fortsat fastsætter bødestraf for overtrædelse af forbuddet mod uanmodede reklamehenvendelser og for manglende iagttagelse af kravet om, at det ved videregivelse af oplysninger, der har karakter af kontaktoplysninger, om reklamebeskyttede juridiske enheder klart skal markeres over for modtageren, at der er tale om oplysninger om beskyttede enheder. Ændringsforslaget ændrer ikke ved, at kun forsætlige overtrædelser og overtrædelser, der foretages ved grov uagtsomhed, kan straffes.
Til nr. 5 Ændringerne indebærer, at oplysninger om navn for personer registreret i henhold til selskabsloven opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Den foreslåede ændring svarer til gældende regler for opdatering af oplysninger om navn på personer registreret i henhold til selskabsloven.
Ændringerne indebærer endvidere, at den del af de foreslåede ændringer i lovforslagets § 2, nr. 1, der vedrører muligheden for at opnå adressebeskyttelse i Det Centrale Virksomhedsregister, udgår. Ændringen indebærer herudover, at adresser for personer registreret i Det Centrale Virksomhedsregister i henhold til selskabsloven offentliggøres til evig tid svarende til, hvad der gælder i dag.
Erhvervsministeren får med ændringen bemyndigelse til at fastsætte regler om, at personer registreret i Det Centrale Virksomhedsregister i henhold til selskabsloven efter ansøgning kan opnå adressebeskyttelse i Det Centrale Virksomhedsregister.
 Endelig indebærer ændringen, at oplysninger om ikkebeskyttede adresser på personer registreret i Det Centrale Virksomhedsregister i henhold til selskabsloven offentliggøres til enhver tid og opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Erhvervsstyrelsen har allerede efter gældende regler mulighed for at give adressebeskyttelse, men en ansøgning herom imødekommes efter gældende praksis kun helt undtagelsesvis og i enkeltstående tilfælde, hvor der er et særlig beskyttelsesværdigt hensyn at tage til den pågældende.
Erhvervsstyrelsen stiller efter gældende praksis krav om, at der skal fremlægges dokumentation, f.eks. en domsudskrift el.lign., der sandsynliggør, at der i den konkrete sag foreligger et sådant særlig beskyttelsesværdigt hensyn.
Den foreslåede bemyndigelse vil blive udnyttet til at fastsætte regler om, at personer, der registreres i Det Centrale Virksomhedsregister, efter ansøgning kan opnå adressebeskyttelse.
Adressen vil fortsat skulle registreres i Det Centrale Virksomhedsregister, men vil ikke blive offentliggjort.
Det er hensigten, at bemyndigelsen vil blive udnyttet til at fastsætte regler, der muliggør adressebeskyttelse i Det Centrale Virksomhedsregister i videre omfang end i dag.
Der vil således blive fastsat regler, der sikrer, at en ansøgning om adressebeskyttelse vil skulle imødekommes i tilfælde, hvor ansøgeren har godtgjort, at særlige hensyn begrunder ønsket om at hemmeligholde den pågældendes adresse, men hvor dette ikke er muligt ifølge den gældende praksis.
Forslaget indebærer således ikke, at alle personer, der efter gældende praksis ikke kan opnå adressebeskyttelse i Det Centrale Virksomhedsregister, vil kunne opnå dette.
Til nr. 6 Ændringerne indebærer, at oplysninger om navn på personer registreret i henhold til lov om erhvervsdrivende virksomheder opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Den foreslåede ændring svarer til gældende regler for opdatering af oplysninger om navn på personer registreret i henhold til lov om erhvervsdrivende virksomheder.
Ændringerne indebærer endvidere, at den del af de foreslåede ændringer i lovforslagets § 3, nr. 1, der vedrører muligheden for at opnå adressebeskyttelse i Det Centrale Virksomhedsregister, udgår. Ændringen indebærer herudover, at adresser for personer registreret i henhold til lov om erhvervsdrivende virksomheder offentliggøres til evig tid svarende til, hvad der gælder i dag.
Erhvervsministeren får med ændringen bemyndigelse til at fastsætte regler om, at personer registreret i henhold til lov om erhvervsdrivende virksomheder efter ansøgning kan opnå adressebeskyttelse i Det Centrale Virksomhedsregister.
 Endelig indebærer ændringen, at oplysninger om ikkebeskyttede adresser på personer registreret i henhold til lov om erhvervsdrivende virksomheder offentliggøres til enhver tid og opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Erhvervsstyrelsen har allerede efter gældende regler mulighed for at give adressebeskyttelse, men en ansøgning herom imødekommes efter gældende praksis kun helt undtagelsesvis og i enkeltstående tilfælde, hvor der er et særlig beskyttelsesværdigt hensyn at tage til den pågældende.
Erhvervsstyrelsen stiller efter gældende praksis krav om, at der skal fremlægges dokumentation, f.eks. en domsudskrift eller lignende, der sandsynliggør, at der i den konkrete sag foreligger et sådant særlig beskyttelsesværdigt hensyn.
Den foreslåede bemyndigelse vil blive udnyttet til at fastsætte regler om, at personer, der registreres i Det Centrale Virksomhedsregister, efter ansøgning kan opnå adressebeskyttelse.
Adressen vil fortsat skulle registreres i Det Centrale Virksomhedsregister, men vil ikke blive offentliggjort.
Det er hensigten, at bemyndigelsen vil blive udnyttet til at fastsætte regler, der muliggør adressebeskyttelse i Det Centrale Virksomhedsregister i videre omfang end i dag.
Der vil således blive fastsat regler, der sikrer, at en ansøgning om adressebeskyttelse vil skulle imødekommes i tilfælde, hvor ansøgeren har godtgjort, at særlige hensyn begrunder ønsket om at hemmeligholde den pågældendes adresse, men hvor dette ikke er muligt ifølge den gældende praksis.
Forslaget indebærer således ikke, at alle personer, der efter gældende praksis ikke kan opnå adressebeskyttelse i Det Centrale Virksomhedsregister, vil kunne opnå dette.
Til nr. 7 Ændringerne indebærer, at oplysninger om navn for personer registreret i henhold til lov om erhvervsdrivende fonde opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Den foreslåede ændring svarer til gældende regler for opdatering af oplysninger om navn på personer registreret i henhold til lov om erhvervsdrivende fonde.
 Ændringerne indebærer endvidere, at den del af de foreslåede ændringer i lovforslagets § 4, nr. 1, der vedrører muligheden for at opnå adressebeskyttelse i Det Centrale Virksomhedsregister, udgår. Ændringen indebærer herudover, at adresser for personer registreret i henhold til lov om erhvervsdrivende fonde offentliggøres til evig tid svarende til, hvad der gælder i dag Erhvervsministeren får med ændringen bemyndigelse til at fastsætte regler om, at personer registreret i henhold til lov om erhvervsdrivende fonde efter ansøgning kan opnå adressebeskyttelse i Det Centrale Virksomhedsregister.
 Endelig indebærer ændringen, at oplysninger om ikkebeskyttede adresser på personer registreret i henhold til lov om erhvervsdrivende fonde offentliggøres til enhver tid og opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Erhvervsstyrelsen har allerede efter gældende regler mulighed for at give adressebeskyttelse, men en ansøgning herom imødekommes efter gældende praksis kun helt undtagelsesvis og i enkeltstående tilfælde, hvor der er et særligt beskyttelsesværdigt hensyn at tage til den pågældende.
Erhvervsstyrelsen stiller efter gældende praksis krav om, at der skal fremlægges dokumentation, f.eks. en domsudskrift el.lign., der sandsynliggør, at der i den konkrete sag foreligger et sådant særlig beskyttelsesværdigt hensyn.
Den foreslåede bemyndigelse vil blive udnyttet til at fastsætte regler om, at personer, der registreres i Det Centrale Virksomhedsregister, efter ansøgning kan opnå adressebeskyttelse.
Adressen vil fortsat skulle registreres i Det Centrale Virksomhedsregister, men vil ikke blive offentliggjort.
Det er hensigten, at bemyndigelsen vil blive udnyttet til at fastsætte regler, der muliggør adressebeskyttelse i Det Centrale Virksomhedsregister i videre omfang end i dag.
Der vil således blive fastsat regler, der sikrer, at en ansøgning om adressebeskyttelse vil skulle imødekommes i tilfælde, hvor ansøgeren har godtgjort, at særlige hensyn begrunder ønsket om at hemmeligholde den pågældendes adresse, men hvor dette ikke er muligt ifølge den gældende praksis.
Forslaget indebærer således ikke, at alle personer, der efter gældende praksis ikke kan opnå adressebeskyttelse i Det Centrale Virksomhedsregister, vil kunne opnå dette.
Til nr. 8 Ændringerne indebærer, at oplysninger om navn for personer registreret i henhold til lov om det europæiske selskab (SE-loven) opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Den foreslåede ændring svarer til gældende regler for opdatering af oplysninger om navn på personer registreret i henhold til SE-loven.
Ændringerne indebærer endvidere, at den del af de foreslåede ændringer i lovforslagets § 5, nr. 1, der vedrører muligheden for at opnå adressebeskyttelse i Det Centrale Virksomhedsregister, udgår. Ændringen indebærer herudover, at adresser for fuldt personer registreret i henhold til SE-loven offentliggøres til evig tid svarende til, hvad der gælder i dag.
Erhvervsministeren får med ændringen bemyndigelse til at fastsætte regler om, at personer registreret i henhold til SE-loven efter ansøgning kan opnå adressebeskyttelse i Det Centrale Virksomhedsregister.
 Endelig indebærer ændringen, at oplysninger om ikkebeskyttede adresser på personer registreret i henhold til SE-loven offentliggøres til enhver tid og opdateres, indtil 10 år efter at den pågældende person ophører med at være aktiv i virksomheder, som er registreret i Det Centrale Virksomhedsregister.
Erhvervsstyrelsen har allerede efter gældende regler mulighed for at give adressebeskyttelse, men en ansøgning herom imødekommes efter gældende praksis kun helt undtagelsesvis og i enkeltstående tilfælde, hvor der er et særlig beskyttelsesværdigt hensyn at tage til den pågældende.
Erhvervsstyrelsen stiller efter gældende praksis krav om, at der skal fremlægges dokumentation, f.eks. en domsudskrift el.lign., der sandsynliggør, at der i den konkrete sag foreligger et sådant særlig beskyttelsesværdigt hensyn.
Den foreslåede bemyndigelse vil blive udnyttet til at fastsætte regler om, at personer, der registreres i Det Centrale Virksomhedsregister, efter ansøgning kan opnå adressebeskyttelse.
Adressen vil fortsat skulle registreres i Det Centrale Virksomhedsregister, men vil ikke blive offentliggjort.
Det er hensigten, at bemyndigelsen vil blive udnyttet til at fastsætte regler, der muliggør adressebeskyttelse i Det Centrale Virksomhedsregister i videre omfang end i dag.
Der vil således blive fastsat regler, der sikrer, at en ansøgning om adressebeskyttelse vil skulle imødekommes i tilfælde, hvor ansøgeren har godtgjort, at særlige hensyn begrunder ønsket om at hemmeligholde den pågældendes adresse, men hvor dette ikke er muligt ifølge den gældende praksis.
Forslaget indebærer således ikke, at alle personer, der efter gældende praksis ikke kan opnå adressebeskyttelse i Det Centrale Virksomhedsregister, vil kunne opnå dette.
Til nr. 9 Ændringen er en konsekvensændring af ændringsforslag nr. 3 og 5-8. Med ændringsforslagene foreslås det, at de gældende regler om offentliggørelse og opdatering af oplysninger om navne og adresser for personer registreret i Det Centrale Virksomhedsregister fastholdes, hvorfor der ikke er behov for at gennemføre tilpasninger i Erhvervsstyrelsens it-systemer, før de foreslåede regler kan træde i kraft. Ændringen indebærer således, at reglerne om offentliggørelse og opdatering af oplysninger om navne og adresser for personer registreret i Det Centrale Virksomhedsregister, herunder bestemmelsen om, at erhvervsministeren bemyndiges til at fastsætte regler om adressebeskyttelse, træder i kraft den 1. januar 2018.
Til nr. 10 Ændringsforslaget er en konsekvens af ændringsforslag nr. 2 og 4.
 Ifølge lovforslagets § 8, stk. 2, fastsætter erhvervsministeren tidspunktet for ikrafttræden af bl.a. lovforslagets § 1, nr. 12, om reklamebeskyttelse. Ændringsforslag nr. 2 og 4 til § 1 er konsekvensændringer som følge af lovforslagets § 1, nr. 12. Baggrunden for ændringsforslaget er, at de foreslåede konsekvensændringer nr. 2 og 4 til § 1 skal træde i kraft samtidig med lovforslagets § 1, nr. 12. Ændringsforslaget indebærer, at erhvervsministeren ligeledes fastsætter tidspunktet for ikrafttræden af lovforslagets § 1, nr. 02 og 03.
Til nr. 11 Det foreslås at indsætte en revisionsbestemmelse, hvorefter erhvervsministeren i folketingsåret 2019-20 fremsætter forslag om revision af lovens bestemmelser vedrørende adressebeskyttelse i Det Centrale Virksomhedsregister.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Per Nørhave (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Eva Kjer Hansen (V) Jacob Jensen (V) Erling Bonnesen (V) Jane Heitmann (V) Villum Christensen (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Rasmus Horn Langhoff (S) Thomas Jensen (S) Henrik Sass Larsen (S) Pelle Dragsted (EL) Henning Hyllested (EL) René Gade (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
