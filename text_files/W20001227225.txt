 Der blev endvidere klaget over, at det ikke af journalen fremgik, at det  

 ikke var overlægen, der lukkede såret, men en amerikansk  

 læge, og at der efterfølgende ikke blev informeret om, hvad der  

 gik galt.
Klage over mangelfuld information og  

 journalføring i forbindelse med operation på hjertets  

 blodkar Patientklagenævnet fandt, at der var grundlag for at kritisere  

 journalføringen og den information, overlægen forud for  

 indgrebet havde givet patienten.
Patientklagenævnet lagde vægt på, at det ikke af  

 journalen fremgik, at patienten blev informeret om indgrebets karakter,  

 mulige komplikationer samt at indgrebet blev foretaget med en ny teknik under  

 deltagelse af en gæstende læge.
Endvidere fremgik det ikke af  

 journalen, at en gæstende læge deltog under indgrebet.
Patientklagenævnet fandt endvidere, at der ikke var grundlag for at  

 kritisere den information, patienten modtog efter indgrebet.
Nævnet  

 lagde vægt på, at en afdelingslæge konstaterede, at der var  

 en blodansamling i lysken, og at dette blev drøftet med patienten.
Patientklagenævnet fandt desuden, at der ikke var grundlag for at  

 kritisere, at patienten først blev opereret 3 dage efter, at  

 blodansamlingen var konstateret.
Nævnet lagde vægt på, at  

 lidelsen ikke krævede akut operativ behandling.
