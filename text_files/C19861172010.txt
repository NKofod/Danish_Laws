1. Efter arvelovens § 58, stk. 2, kan  

 justitsministeren eller den, han bemyndiger hertil, fritage for opfyldelse af  

 en arveladers bestemmelse om båndlæggelse, når arven er af ringe værdi.
Dette  

 gælder for både tvangsarv og friarv.
Efter praksis anvendes »ringe  

 værdi« begrebet endvidere i tilfælde af efterfølgende frigivelse.
Familieretsdirektoratet, der træffer afgørelse i sagerne, vil fremover  

 være indstillet på i almindelighed at imødekomme ansøgninger om fritagelse  

 for båndlæggelse, når arven efter fradrag af skifteomkostninger og afgifter  

 ikke overstiger 75.000 kr. i kursværdi.
En tilsvarende beløbsgrænse vil gælde  

 ved frigivelse af båndlagt arv.
 2. Efter § 12, stk. 1, i cirkulære nr. 19 af 25.  

 februar 1986 om bestyrelse af båndlagt arv i de forvaltningsafdelinger, der  

 er godkendt hertil i medfør af arvelovens § 61, skal forvaltningsafdelingen  

 med 3 måneders varsel overføre båndlagte midler til bestyrelse i en anden  

 forvaltningsafdeling, såfremt ejeren af de båndlagte midler anmoder herom.  

 Tilkommer udbyttet af midlerne en anden end ejeren, kan overførsel dog kun  

 ske med udbyttenyderens samtykke.
Efter § 12, stk. 2, kræves familieretsdirektoratets samtykke til  

 overførsel, hvis arvelader har truffet bestemmelse om, at arven skal bestyres  

 i en bestemt forvaltningsafdeling.
Familieretsdirektoratet har drøftet  

 tilrettelæggelsen af den administrative praksis med Den Danske Bankforening  

 og Danmarks Sparekasseforening.
 Tilladelse vil i almindelighed blive givet i følgende tilfælde:
 Afslag kan forventes i følgende tilfælde:
 3. Efter § 7 i bekendtgørelse nr. 75 af 25. februar  

 1986 om værgens beføjelser og pligter kan statsamtet i særlige tilfælde  

 tillægge værgen et vederlag.
 Ifølge overformynderiets cirkulærskrivelse til statsamterne af 16. april  

 1982 kan advokater, der er beskikkede værger for umyndige, uden statsamtets  

 tilladelse i rimeligt omfang afholde udgifter til porto, kopier og lignende  

 af den umyndiges midler i forbindelse med varetagelsen af den umyndiges  

 interesser med et skønsmæssigt beløb på indtil 700 kr. årligt, afhængigt af  

 administrationens omfang.
 Familieretsdirektoratet forhøjer herved dette beløb til indtil 1.000 kr.  

 årligt.
 P.M.V.
 E.B.
Lennart Lynge Andersen Til statsamterne og de godkendte forvaltningsafdelinger.
