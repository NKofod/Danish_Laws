 Dagen efter indlæggelsen udgjorde billeder fra spiralscanningen  

 grundlaget for en fælleskonference mellem røntgenoverlæge  

 B og lægerne fra ortopædkirurgisk afdeling.
Patienten var herefter indlagt på ortopædkirurgisk afdeling i  

 ca. 1 måned, hvor han blev behandlet for de konstaterede brud.
Han  

 klagede under indlæggelsen over smerter i ryggen.
Ved  

 efterfølgende besøg i skadeambulatoriet havde patienten fortsat  

 rygsmerter, og ca 4 måneder efter ulykken blev der derfor foretaget  

 røntgenundersøgelse af ryggen.
Undersøgelsen viste  

 følger efter flere brud på rygsøjlen.
 Der blev klaget over, at de læger, der havde været involveret  

 i behandlingen, først 4 måneder efter ulykken opdagede, at  

 patienten havde pådraget sig brud på rygsøjlen.
Klage over manglende diagnosticering af brud  

 på rygsøjlen efter 8 meters fald Patientklagenævnet fandt, at røntgenoverlæge A og B  

 havde overtrådt lægeloven og indskærpede overfor  

 røntgenoverlæge A at vise større omhu i sit fremtidige  

 virke.
Nævnet lagde herved vægt på, at  

 røntgenoverlæge A kun havde gennemset spiralscanningsbillederne  

 på bløddelsvindue og ikke knoglevindue, selv om der fra  

 ortopædkirurgisk afdeling udtrykkeligt var anmodet om  

 undersøgelse for brud på rygsøjlen.
 For så vidt angik røntgenoverlæge B fandt nævnet,  

 at hun ved røntgenkonferencen dagen efter burde have været  

 opmærksom på, at billederne ikke var gennemset på  

 knoglevindue, og nævnet fandt endvidere, at det havde været  

 hensigstmæssigt, om denne læge havde anbefalet en supplerende  

 konventionel røntgenundersøgelse af rygraden, da patienten var  

 faldet fra meget stor højde.
Nævnet fandt ikke anledning til kritik af lægerne på  

 ortopædkirurgisk afdeling, idet nævnet lagde vægt på,  

 at der primært var foretaget grundige undersøgelser, der ikke  

 gav mistanke om brud på rygsøjlen, herunder spiralscanningen,  

 hvor det var nævnets opfattelse, at de ortopædkirurgiske  

 læger burde kunne stole på røntgenlægernes  

 vurdering.
Videre lagde nævnet vægt på, at de  

 ortopædkirurgiske læger havde vurderet, at patientens rygsmerter  

 hidrørte fra bruddet på 4. lændehvirvels  

 tværtap.
