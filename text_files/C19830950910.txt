(Til samtlige kommunalbestyrelser og  

 Civilforsvarskommissionen for Storkøbenhavn) Med cirkulærskrivelse af 26. februar 1982 udsendte Civilforsvarsstyrelsen  

 revideret »Vejledning om opnåelse af beskæftigelsestilskud til  

 civilforsvarsformål«.
Siden februar 1982 er der sket en række ændringer  

 i beskæftigelseslovgivningen m.v., bl.a. er loven om jobskabelse trådt i  

 kraft.
Man vedlægger derfor en pr. juli 1983 ajourført »Vejledning om  

 opnåelse af beskæftigelsestilskud til civilforsvarsformål« med angivelse  

 af de nugældende love vedrørende beskæftigelsestilskud med redegørelse for  

 tilskudsmulighederne for forskelligt civilforsvarsarbejde.
 Civilforsvarsstyrelsen skal på denne baggrund henstille, at  

 kommunalbestyrelsen anvender også denne mulighed for at opnå statstilskud til  

 at udføre civilforsvarsopgaver, der anses for vigtige i henhold til kommunens  

 civilforsvarsplan.
 Civilforsvarsstyrelsen formidler gerne kontakt til kommuner, der har  

 erfaringer i udførelse af de omhandlede beskæftigelsesarbejder.
 P.D.V.
 E.B.
Lahn Høyer VEJLEDNING OM OPNÅELSE AF BESKÆFTIGELSESTILSKUD TIL CIVILFORSVARSFORMÅL.
 Som led i bekæmpelsen af arbejdsløshed, herunder ungdomsarbejdsløshed, har  

 Folketinget vedtaget en række love, der vil blive gennemgået på de følgende  

 sider, hvorefter der kan stilles midler til rådighed til arbejdsfremmende  

 foranstaltninger.
 Da visse af de arbejder, der udføres under civilforsvarets regie, har  

 karakter af det, der forstås som arbejdsfremmende foranstaltninger, skal man  

 anmode det kommunale civilforsvar om at have opmærksomheden henledt på, at  

 visse af de arbejder, der udføres inden for det lokale civilforsvar, har  

 mulighed for at opnå tilskud i henhold til de vedtagne love og bestemmelser  

 til bekæmpelse af arbejdsløshed.
 Tilskud til arbejdsfremmende foranstaltninger kan ydes i henhold til  

 følgende love og bestemmelser:
 A. § 97 a i lov om arbejdsformidling og arbejdsløshedsforsikring m.v.  

 (lovbekendtgørelse nr. 423 af 7. august 1981).
B.
Lov om arbejdstilbud til ledige (lovbekendtgørelse nr. 587 af 3.  

 november 1982).
C.
Lov om ekstraordinære beskæftigelsesfremmende foranstaltninger i  

 kommuner og amtskommuner (lovbekendtgørelse nr. 430 af 22. juli 1982) som  

 ændret ved lov nr. 241 af 8. juni 1983.
D.
Lov om jobskabelse (lov nr. 286 af 9. juni 1982).
E.
Særlige regler i bevillingslove (finanslove og tillægsbevillingslove).
 A. § 97 A I LOV OM ARBEJDSFORMIDLING OG ARBEJDSLØSHEDSFORSIKRING M.V.  

 (ARBEJDSMINISTERIETS LOVBEKENDTGØRELSE NR. 423 AF 7. AUGUST 1981).
 For at imødegå ledighed, som ikke kan afhjælpes ved arbejdsformidling  

 eller ved omskoling, uddannelse eller revalidering efter den herom gældende  

 lovgivning, kan der i henhold til 97 a, stk. 1, ydes statstilskud til  

 beskæftigelse ved arbejde, som udføres af eller for statsinstitutioner,  

 amtskommuner eller kommuner, eller, hvor særlige forhold taler derfor,  

 private institutioner eller private.
 Administrationen af bestemmelsen i stk. 1, herunder stillingtagen til  

 ansøgninger om tilskud, varetages af arbejdsformidlingskontorerne med bistand  

 af vedkommende arbejdsmarkedsnævn og under tilsyn af Arbejdsdirektoratet med  

 bistand af Landsarbejdsnævnet.
Som følge af iværksættelsen af lov om jobskabelse, der primært omfatter  

 personer på 24 år og derunder (se pkt.
D), er det bestemt, at der fremover  

 til § 97 a-beskæftigelsesarbejder fortrinsvis bør formidles personer på 25 år  

 og derover.
I henhold til Arbejdsministeriets bekendtgørelse nr. 325 af 29. juni 1971,  

 § 4, bør tilskud ydes til arbejder, hvor udgiften til lønninger er betydelig  

 i forhold til materialeudgiften.
Arbejdet bør have almen samfundsmæssig  

 betydning eller betydning for vedkommende lokale områdes udvikling.
I  

 områder, hvor der er særligt behov for udjævning af sæsonsvingninger i  

 beskæftigelsen, bør der endvidere tages hensyn til, om arbejdet er egnet til  

 udførelse i vintermånederne.
Ifølge § 5 skal arbejdet, hvortil der ydes statstilskud, være  

 ekstraordinært, dvs. at det ikke ville blive udført - i hvert fald ikke for  

 tiden - hvis der ikke ydes tilskud.
Der kan ikke ydes tilskud til ordinære  

 reparations- og vedligeholdelsesarbejder eller til arbejde, hvis udførelse i  

 øvrigt for tiden er påkrævet.
 Ifølge § 6 skal arbejdet være egnet til at opretholde eller genskabe de  

 henviste lediges arbejdsevne.
 Ifølge § 8 bør godkendelse sædvanligvis kun gives til arbejde, der udføres  

 i vedkommende finansår, eventuelt dog således at yderligere tilskud kan  

 forventes i et senere finansår, såfremt forholdene taler derfor, og  

 arbejdsformidlingen råder over de fornødne midler.
 Der ydes til arbejder, som udføres for andre end statsinstitutioner, dvs.  

 bl.a. kommuner, et statstilskud med et fast beløb pr. arbejdstime.
 Statstilskuddet pr. arbejdstime pr. henvist ledig til § 97  

 a-beskæftigelsesarbejder, der iværksættes af andre end statsinstitutioner, er  

 efter forhandling med Landsarbejdsnævnet for året 1983 fastsat til  

 nedenstående beløb:
De ovenfor nævnte love og bestemmelser tager især sigte på at skaffe  

 beskæftigelse til arbejdsløse arbejdsmænd og specialarbejdere.
Der kan i  

 henhold til § 13 og § 14 i særlige tilfælde ydes tilskud til andre  

 overenskomstgrupper, f.eks. ingeniører, arkitekter, tekniske tegnere,  

 kontorfolk.
 I henhold til disse bestemmelser skulle der foreligge mulighed for at opnå  

 statstilskud til:
- Byanalyse, herunder kælderanalyse og rekognoscering efter supplerende  

 offentlige beskyttelsesrum samt kontrol og ajourføring af registreringen af  

 sikringsrumspligtigt byggeri.
For så vidt angår den nærmere fremgangsmåde ved  

 byanalysens gennemførelse henvises til Civilforsvarsstyrelsens  

 cirkulærskrivelser af 22. april 1969, 31. august 1972, 28. marts og 22. april  

 1977.
 - Indsamling og bearbejdelse af oplysninger og materiale samt udarbejdelse  

 af bidrag under behøring CF-vejledning til brug ved udarbejdelse af en samlet  

 beredskabsplan for det enkelte civilforsvarsområde.
- Forbedring af øvelsesanlæg, opførelse af eller indretning af rum til  

 opbevaring af markeringsmaterialer, træ til bål, spildolie samt forskelligt  

 teknisk markeringsmateriel.
Opsætning af kantsten, nedlægning af f.eks.  

 genbrugsfliser, udbedring af og eventuelt anlæg af nye køreveje.  

 Intensivering af oprydningsarbejder og øvrig vedligeholdelse, her- under  

 beskæring af hække og anden beplantning, græsslåning o.lign.
- Forbedring af CF-gårde og andre CF-lokaliteter ud over almindelig  

 vedligeholdelse, f.eks. malerarbejder, imprægnering af træværk i bygninger og  

 hegn, isoleringsarbejder.
Forbedring af renholdelsesstandarden på pladser, i  

 garager og andre lokaler.
Op- og omlægningsarbejder vedrørende mundering,  

 materiel m.v. på depoter.
 - Fremstilling/retablering af undervisningsmateriel og  

 uddannelsesmateriel, herunder fremstilling af modeller af byudsnit til brug  

 ved planspil og uddannelse.
 - Udbedring af eksisterende betondækningsgrave, herunder forbedring og  

 vedligeholdelse af jorddækning og beplantning, smøring, maling og tætning af  

 ståldøre og stållemme, reparation af trapper og vanger, indvendig renholdelse  

 og vedligeholdelse, indhegning, isætning af ekspansionsbolte til  

 afmærkningslygter (CF-telefonlygter), opsætning af hånddrevne ventilatorer og  

 lygtestandere.
 - Udbedring af kombinerede offentlige beskyttelsesrum, herunder afprøvning  

 af betonrulleporte, smøring og maling af ståldøre og stållemme, gennemgang af  

 pumper, grundvandslukker og andre bevægelige dele, afmærkning (opsætning af  

 skilte), fyldning af sandfilter.
Ansøgning om støtte til foranstaltninger af den ovenfor nævnte art bør  

 indeholde en kort beskrivelse af beskæftigelsesforanstaltningernes art, den  

 samlede omkostning samt lønandelen heraf.
Forventet antal beskæftigede i hvor  

 mange uger, samt hvornår arbejdet vil kunne påbegyndes og forventes endeligt  

 afsluttet.
Ansøgninger/projektforslag indsendes til arbejdsmarkedsnævnene.
 Nogle arbejdsmarkedsnævn har særligt skemamateriale til formålet.
B.
LOV OM ARBEJDSTILBUD TIL LEDIGE (LOVBEKENDTGØRELSE NR. 587 AF 3.  

 NOVEMBER 1982 OG BEKENDTGØRELSE NR. 70 AF 18. FEBRUAR 1983 OM ARBEJDSTILBUD  

 TIL LEDIGE).
Med henblik på genplacering af langtidsledige på arbejdsmarkedet  

 bestemmes, at langtidsledige medlemmer under 60 år af en anerkendt  

 arbejdsløshedskasse har krav på et rimeligt tilbud om arbejde i mindst 9  

 måneder hos private arbejdsgivere eller om mindst 7 måneders arbejde hos  

 offentlige arbejdsgivere (samtlige arbejdstilbudspersoner i den offentlige  

 sektor har krav på et arbejdstilbud i så lang en periode, at de ved  

 beskæftigelse får samme mulighed for at kunne bevare tilknytningen til  

 arbejdsmarkedet som dem, der får et arbejdstilbud på 40 timer om ugen).  

 Tilbuddet skal gives i god tid, før retten til dagpenge ophører efter §§ 55  

 og 72 i lov om arbejdsformidling og arbejdsløshedsforsikring m.v. og så vidt  

 muligt efter et års ledighed.
Medlemmer under 25 år har krav på et tilbud  

 efter et års ledighed.
I § 2 bestemmes, at der ved ansættelse i henhold til loven i private og  

 offentlige virksomheder og institutioner ydes økonomisk støtte fra staten til  

 genoptræning.
Samme støtte kan ydes ved ansættelse af medlemmer, der er fyldt  

 60 år.
Støtten fastsættes for medlemmer på 25 år og derover til 70 % af højeste  

 arbejdsløshedsdagpenge pr. 1. oktober det foregående år.
For medlemmer under  

 25 år fastsættes støtten i hele støtteperioden til 80 % af det nævnte  

 beregningsgrundlag.
 I § 3 er det bestemt, at staten skal ansætte mindst 10 % af de  

 langtidsledige, der inden for hver amtskommune får arbejde efter denne  

 ordning.
 Hvis arbejdsmarkedsnævnet i samarbejde med arbejdsformidlingen, jfr. § 3,  

 stk. 1 og stk. 3, ikke kan skaffe tilbud om arbejde, skal bopælskommunen søge  

 at give et arbejdstilbud inden for sit forvaltningsområde eller en anden  

 offentlig eller offentligt støttet virksomhed eller institution.
 Er kommunen ikke i stand til at skaffe den langtidsledige et tilbud om  

 arbejde, skal amtskommunen, jfr. § 3, stk. 4, give et arbejdstilbud inden for  

 sit eget forvaltningsområde eller i en anden offentlig eller offentligt  

 støttet virksomhed eller institution.
Bopælskommunen betaler den fulde lønudgift og modtager, jfr. § 4, stk. 1,  

 statstilskud ved ansættelse i kommunen, amtskommunen eller i anden offentlig  

 eller offentligt støttet virksomhed eller institution.
Dog betaler  

 amtskommunerne, hvad der svarer til 10 % af de samlede lønudgifter efter  

 fradrag af statstilskud ved ansættelse af ledige efter loven, medens staten  

 betaler den fulde løndudgift for de langtidsledige (10 %), der ansættes i  

 staten.
 75 % af kommunernes lønudgifter efter § 4, stk. 1, med fradrag af  

 statstilskuddet gøres til genstand for mellemkommunal udligning.
I § 6, stk. 1, bestemmes, at arbejdsministeren fastsætter nærmere regler  

 om støtteordningen og administrationen af reglerne i denne lov, herunder om  

 det tidspunkt, hvor der skal gives tilbud om arbejde.
Arbejdsministeriet har  

 i bekendtgørelse nr. 70 af 18. februar 1983 om arbejdstilbud til ledige  

 fastsat nærmere regler om ordningen.
 I henhold til § 8 varetager arbejdsformidlingen i hovedsagen  

 administrationen af reglerne i loven.
Arbejdsgiveren kan uden videre lade undervisning inden for arbejdstiden i  

 op til 2 måneder indgå i genoptræningsperioden.
Under undervisningen  

 udbetales løn som i den øvrige del af perioden.
Den undervisning, der kan  

 indgå i genoptræningsperioden, bør så vidt muligt være kompetencegivende  

 eller arbejdsrelevant eller lede frem til en kompetencegivende eller  

 arbejdsrelevant uddannelse.
I henhold til loven om arbejdstilbud til ledige stilles der ingen særlige  

 krav til beskæftigelsesforanstaltningernes art ud over, at hovedformålet med  

 bestemmelsen ikke er at iværksætte beskæftigelsesarbejder, men dels at  

 genoptræne og vedligeholde de lediges arbejdsevne ved at give de  

 langtidsledige et arbejdstilbud på en normal arbejdsplads, dels at udvide den  

 samlede beskæftigelse i samfundet.
Denne forudsætning om merbeskæftigelse  

 gælder også for statsstyrelser, amtskommuner og kommuner.
 Som eksempler på civilforsvarsforanstaltninger, hvor langtidsledige  

 eventuelt kan ansættes, kan nævnes:
De samme foranstaltninger som anført under afsnit A samt - Arbejder i forbindelse med opførelse af nye øvelsesanlæg.
 - Arbejder i forbindelse med etablering af nye kommandocentraler og  

 udbygning og modernisering af eksisterende kommandocentraler.
 - Større bygningsvedligeholdelsesarbejder ved øvelsesanlæg.
 - Vedligeholdelsesarbejder ved kommandocentraler.
 - Større bygningsvedligeholdelsesarbejder ved offentlige beskyttelsesrum.
C.
LOV OM EKSTRAORDINÆRE BESKÆFTIGELSESFREMMENDE FORANSTALTNINGER I  

 KOMMUNER OG AMTSKOMMUNER (LOVBEKENDTGØRELSE NR. 430 AF 22. JULI 1982 SOM  

 ÆNDRET VED LOV NR. 241 AF 8. JUNI 1983).
I henhold til § 1 skal kommuner og amtskommuner i regnskabsårene 1978 -  

 1985 iværksætte ekstraordinære foranstaltninger til bekæmpelse af  

 ungdomsarbejdsløsheden.
Foranstaltningerne skal være ekstraordinære, dvs. at  

 der bør være tale om aktiviteter, der ligger ud over, hvad kommunerne og  

 amtskommunerne ellers ville have gennemført, således at der bliver tale om en  

 nettoudvidelse affødt af hensynet til beskæftigelsen.
Til afholdelse af udgifter ved gennemførelsen af de i § 1 nævnte  

 foranstaltninger har kommuner og amtskommuner i henhold til § 2 afsat på  

 deres budgetter for 1978 henholdsvis 40 kr. og 20 kr. (i 1978-prisniveau),  

 Københavns og Frederiksberg kommuner dog 60 kr. pr. indbygger.
For  

 regnskabsåret 1983 afsættes pr. indbygger den 1. januar 1982 det dobbelte af  

 beløbet for 1978 reguleret i overensstemmelse med den forventede pris- og  

 lønudvikling.
Halvdelen af det for 1983 afsatte beløb gøres til genstand for  

 udligning.
For regnskabsåret 1984 afsætter kommuner og amtskommuner på deres  

 budgetter et beløb på henholdsvis 125 kr. og 63 kr., Københavns og  

 Frederiksberg kommuner dog 188 kr. pr. indbygger den 1. januar 1983. For  

 regnskabsåret 1985 afsætter kommuner og amtskommuner samt Københavns og  

 Frederiksberg kommuner på deres budgetter samme beløb som i 1984 pr.  

 indbygger den 1. januar 1984 reguleret i overensstemmelse med den forventede  

 pris- og lønudvikling.
Halvdelen af beløbene gøres til genstand for  

 udligning.
 Ser kommunen eller amtskommunen sig ikke i stand til at anvende de  

 økonomiske midler, der er afsat til bekæmpelse af ungdomsarbejdsløsheden, til  

 dette formål, skal kommunen/amtskommunen i henhold til § 3 indbetale beløbet  

 til staten.
 Bekæmpelse af ungdomsarbejdsløsheden kan i henhold til § 4 ske ved:
 Kommuner og amtskommuner kan af de særlige midler til bekæmpelse af  

 ungdomsarbejdsløsheden afholde den del af lønudgiften, som kommunen ikke får  

 tilskud til efter § 12 i lov om jobskabelse, samt udgifter til eventuel  

 formandsløn og materialer, jfr. skrivelse af 9. februar 1983 fra  

 Arbejdsministeriet om anvendelse af lov 488-midler til jobskabelse.
I modsætning til tidligere kan kommunerne og amtskommunerne ikke anvende  

 de særlige midler til beskæftigelsesprojekter, jfr. pkt.
A ovenfor.
D.
LOV OM JOBSKABELSE (LOV NR. 286 AF 9. JUNI 1982).
 Loven om jobskabelse trådte i kraft 1. juli 1982. Ved bekendtgørelse nr.  

 66 af 18. februar 1983 har arbejdsministeriet fastsat nærmere bestemmelser om  

 lovens administration.
 Formålet med jobskabelse er at fremme beskæftigelsen gennem oprettelse af  

 normale arbejdspladser ved at støtte lokale og især private initiativer til  

 nye arbejder.
 For jobskabelse gælder, at arbejdet skal medføre aktiviteter, som vil  

 fremme beskæftigelsen, og som ellers ikke ville blive udført.
Jobskabelse skal så vidt muligt udføres af eller i samarbejde med private  

 virksomheder.
Offentlige myndigheder, institutioner m.v. skal ved  

 planlægningen af arbejdet være opmærksomme på, hvilke opgaver der kan udføres  

 af private virksomheder.
Udfører private virksomheder jobskabelse for eller  

 sammen med det offentlige, kan dette blandt andet ske ved entreprise,  

 leverance, underentreprise, underleverance, indgåelse af en samarbejdsaftale  

 eller ved et samarbejde inden for en fælles selskabsform.
Ansættelse af  

 ledige kan enten ske hos den offentlige rekvirent eller i den private  

 virksomhed.
 Enhver kan ansøge om statsstøtte til eller godkendelse af jobskabelse.
 Kommunerne kan også uden statsstøtte oprette arbejdspladser efter loven.
Det er vedkommende arbejdsmarkedsnævn, der afgør, om der kan ydes  

 statsstøtte.
Den statslige støtte er fastsat til 80 % af den højeste  

 dagpengesats pr. 1. oktober i det foregående år.
For 1983 er støtten 40 kr.  

 pr. time.
Tilsagn om støtte gælder for 1 år, men kan under visse  

 omstændigheder efter ansøgning forlænges yderligere.
Ansøgning om forlængelse  

 skal indsendes senest 4 måneder før udløbet af støtteperioden.
Det er muligt  

 for arbejdsmarkedsnævnet at give støtte for en længere periode til arbejde,  

 der ikke medfører risiko for private virksomheders produktion og afsætning.
 Det er arbejdsministeren, der efter indstilling fra Landsarbejdsnævnet  

 fastsætter fordelingen af de midler, der stilles til rådighed for de enkelte  

 arbejdsmarkedsnævn til offentlig jobskabelse.
Det er bestemt, at den, der ansættes i jobskabelse, på  

 tiltrædelsestidspunktet skal være fyldt 18 år og være under 25 år.
Samtidig  

 gælder dog, at når arbejdets udførelse gør det nødvendigt, kan  

 arbejdsmarkedsnævnet efter anmodning give tilladelse til, at et antal  

 personer på 25 år og derover ansættes til jobskabelse.
Som altovervejende  

 hovedregel gælder, at den, der ansættes i jobskabelse, skal være tilmeldt  

 arbejdsformidlingen som ledig på tiltrædelsestidspunktet og 3 måneder forud.
Personer, der er omfattet af loven om arbejdstilbud til ledige. kan  

 beskæftiges på en arbejdsplads omfattet af jobskabelsesloven.
Arbejdspladsen  

 kan dog ikke modtage jobskabelsesstøtte for disse personer.
 I henhold til jobskabelsesloven skulle der være mulighed for at opnå  

 statstilskud til de under punkterne A - C nævnte foranstaltninger.
For Civilforsvarsstyrelsen foreligger der oplysninger om, at flere  

 kommuner påtænker i samarbejde med private virksomheder at få udført  

 civilforsvarsopgaver under jobskabelsesloven.
Det er således tanken at lade  

 de private virksomheder ansætte de ledige og få udbetalt tilskuddet på 40 kr.  

 pr. time, medens kommunerne selv skaffer midlerne til den resterende del af  

 udgifterne ad anden vej.
De former for arbejde, der påtænkes udført på denne  

 måde, er blandt andet byggearbejder på civilforsvarsanlæg, herunder  

 øvelsesanlæg, opførelse af beskyttelsesrum og kommandocentraler, fremstilling  

 af inventar til beskyttelsesrum samt udarbejdelse af uddannelsesprogrammer,  

 civilforsvarsanalyser m.v.
Hvis arbejdet udføres af private virksomheder, som  

 også står som arbejdsgiver, vil arbejdet, selv om det finansieres af det  

 offentlige, blive betragtet som privat jobskabelse.
E.
PROJEKTGRUPPER FOR FÆRDIGUDDANNEDE ARBEJDSLØSE.
 Ved »projekter« forstås »Udrednings-, udviklings-,  

 forsøgs-, undersøgelses- og andre særlige arbejdsopgaver, som kan få  

 betydning dels for deltagernes beskæftigelsesmuligheder, dels for samfundet  

 gennem den nytte, projektarbejdernes resultat kan bidrage til«.
 Efter denne ordning er der en begrænset mulighed for at opnå tilskud til  

 enkeltstående projekter, der ellers ikke ville være blevet udført.
Ansøgning om offentlige tilskud til arbejder af den ovenfor anførte art  

 skrives på en særlig blanket og stiles til Undervisningsministeriet,  

 Direktoratet for de videregående uddannelser.
Ansøgningen skal indeholde  

 følgende oplysninger:
a.
Beskrivelse af projektet ud fra et angivet formål med arbejdet.
b.
Angivelse af projektets forventede varighed.
c.
Oplysning om det fornødne antal projektdeltagere og deres  

 uddannelsesmæssige baggrund.
d.
Oplysning om projektlederen eller de til ledelsen krævede  

 kvalifikationer og arbejdstidsanvendelse.
e.
Oplysning om udgifter til projektdeltagerne, eventuelle  

 projektlederudgifter samt øvrige udgifter, herunder oplysninger om  

 rekvirentens og eventuelt værtsinstitutionens deltagelse i finansieringen.
f.
Oplysning om, hvor arbejdet skal gennemføres (værtsinstitutionen).
g.
Oplysning om, hvorledes resultatet af projektarbejdet tænkes anvendt -  

 f.eks. i kommercielt øjemed, til intern virksomhedsbrug, til publicering  

 alment eller inden for brancheorganisationen, i kommunal eller regional  

 planlægning etc.
h.
En almen vurdering af projektets egnethed og det eventuelle resultats  

 værdi med hensyn til de angivne hovedformål: At forbedr  

 beskæftigelsesmulighederne nu.
 Ved vurderingen af projektansøgninger lægges vægt på følgende:
 Projektets betydning for forbedring af beskæftigelsesmulighederne ud over  

 projektets varighed, specielt for grupper af færdiguddannede med aktuel eller  

 forventet høj arbejdsløshed og specielt med hensyn til udvidelse af de  

 færdiguddannedes arbejdsområder til nye områder i den private sektor.
 Projektarbejdets samfundsmæssige værdi.
 Ansøgninger med sigte på den private sektor, kommuner og amter samt  

 statsstyrelser prioriteres i den anførte rækkefølge.
 Til en opgave, der skønnes at ville blive bragt til udførelse under alle  

 omstændigheder, kan der ikke ydes projektbevilling.
 Man skal anbefale, at der ved udarbejdelsen af forslag til projekter i  

 henhold til de ovenfor omtalte love og bestemmelser rettes henvendelse til  

 den stedlige beskæftigelseskonsulent angående den praktiske fremgangsmåde ved  

 projektforslagenes udarbejdelse og forelæggelse for de ansøgningsmodtagende  

 myndigheder.
