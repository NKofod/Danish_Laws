Beretning afgivet af Europaudvalget den 31. maj 2006 Beretning over Forslag til lov om Den Europæiske Unions  

 udvidelse med Bulgarien og Rumænien [af  

 udenrigsministeren (Per Stig Møller)] 1. Udvalgsarbejdet Lovforslaget blev fremsat den 8. december 2005 og var til 1.  

 behandling den 19. januar 2006. Lovforslaget blev efter 1. behandling henvist  

 til behandling i Europaudvalget.
Møder Udvalget har behandlet lovforslaget i 4 møder.
Henvendelser Udvalget har i forbindelse med udvalgsarbejdet modtaget  

 skriftlige henvendelser fra det bulgarske parlament og udenrigsministeren.
Spørgsmål Udvalget har stillet 17 spørgsmål til udenrigsministeren til  

 skriftlig besvarelse, hvoraf denne har besvaret de 16.
2. Politiske bemærkninger Europaudvalget understreger, at Danmark lige siden  

 udvidelsesprocessens start har været en af de stærkeste fortalere for  

 udvidelsen af EU, og at den danske regering og et bredt flertal i Folketinget  

 siden 1993 har haft den holdning, at alle central- og østeuropæiske  

 lande skulle have rettigheden til at blive medlem af EU, hvis  

 kriterierne  

 for medlemskab  de såkaldte Københavnskriterier  var  

 opfyldt.
 Europaudvalget noterer sig på den baggrund de væsentlige  

 fremskridt mod opfyldelse af kriterierne, som Bulgarien og Rumænien har  

 gjort,  

 og som er dokumenteret i Kommissionens monitoreringsrapport af 16. maj 2006.
 Europaudvalget anerkender de tydelige forbedringer, der er sket  

 i Bulgarien og Rumænien siden Kommissionens sidste monitoreringsrapport, af  

 25.  

 oktober 2005, og som indebærer, at der i år er tale om klart meget færre  

 områder, der giver anledning til bekymring.
 Europaudvalget har på den baggrund konstateret, at  

 Kommissionen mener, at Bulgarien og Rumænien kan være klar til medlemskab af  

 EU  

 den 1. januar 2007, forudsat at de forinden løser de sidste udestående  

 problemer.
 Europaudvalget har forstået, at Kommissionen vil tage  

 situationen i de to lande op til fornyet overvejelse senest i begyndelsen af  

 oktober 2006. Europaudvalget finder det på den baggrund hensigtsmæssigt,  

 at lovforslaget ikke færdigbehandles, før Kommissionens endelige vurdering  

 foreligger til efteråret.
 Europaudvalget er bekendt med, at regeringen agter at  

 genfremsætte lovforslaget snarest i det nye folketingsår.  

 Europaudvalget vil til den tid sikre en tilrettelæggelse af  

 udvalgsarbejdet,  

 der muliggør en færdigbehandling af det genfremsatte lovforslag inden  

 udgangen  

 af 2006.
Et  

  

 mindretal  

  

 i udvalget (DF) udtrykker bekymring over, at Kommissionen  

 fra starten har lagt sig fast på, at forhandlingerne skal ende med fuldt  

 medlemskab i enten 2007 eller 2008. Det er udtryk for en fuldkommen fejlagtig  

 forhandlingstaktik, når EU på forhånd har givet Bulgarien og Rumænien tilsagn  

 om medlemskab.
Det eneste fornuftige ville have været, om man havde givet de  

 to  

 lande tilsagn om en forhandlingsproces, men på intet tidspunkt, før de levede  

 fuldt op til kriterierne, havde givet dem tilsagn om medlemskab.
Særlig efter, at Kommissionens  

 egen udsendte, Klaus Jansen, har været på grundige studierejser i såvel  

 Bulgarien som Rumænien, er der fremkommet oplysninger, som peger på, hvor  

 store  

 problemer de to lande i dag befinder sig i, og hvor store problemer EU derfor  

 kan imødese, når de optages som medlemmer.
Ifølge Klaus Jansen, hvis  

 synspunkter har fundet vej til pressen, har der i de seneste år  

 været ikke  

 mindre end 100 mafiamord i Bulgarien, men ikke en eneste  

 domfældelse.
Det  

 er blevet understreget både af folk uden for og i Bulgarien, at landet  

 sidder fast i mafiaens greb.  

 »Det står klart, hvad der foregår«, som en  

 af de mest kendte journalister, Boritsjo Popov, har forklaret, »men det  

 blinde øje bliver vendt til.« (  

  

 www.berlingske.dk  

  

 den 10. maj 2006 kl. 03.30). Hver dag er de bulgarske aviser fyldt med mord  

 og  

 andre rivaliserende begivenheder mellem diverse mafiagrupper, der kæmper om  

 markedet for afpresning, narkohandel og afsendelse af tvangsprostituerede til  

 det øvrige Europa.
Problemet er, at de tre andre statsmagter i Bulgarien  

   

 den lovgivende, den udøvende og den  

 dømmende  

   

 ikke tør give sig i  

 kast med at tackle mafiaens greb om landet.
 Da EU afsluttede optagelsesforhandlinger med Bulgarien og  

 Rumænien, var der stor skepsis over for, om de to lande var parate til EU, da  

 man mente, at de havde smøget sig ind uden et kritisk gennemsyn, og rapporten  

 fra  

 Klaus Jansen, der var udsendt for Europa-Kommissionen af Olli Rehn, beskrev  

 et  

 embedsmandsapparat og et juridisk system gennemsyret af korruption og præget  

 af  

 ligegyldighed over for og frygt for at bekæmpe organiseret kriminalitet.  

 »Holdningen var, at de bulgarske myndigheder var overbevist om, at de snart  

 ville være en del af EU alligevel«, som Klaus Jansen har fremført det (  

  

 www.berlingske.dk  

  

 den 10. maj 2006 kl.  

 03.30).
Dansk Folkeparti nærer derfor en stor skepsis over for at  

 optage Bulgarien og Rumænien allerede i 2007 eller 2008. Ingen lande skal  

 optages i EU, førend de lever fuldt op til de krav, vi normalt stiller.
For  

 det  

 første vil en letfærdig håndtering af optagelseskriterierne medføre en  

 reduktion af de krav, der stilles til nye medlemslande, også i fremtiden.
For  

 det andet vil de problemer med korruption og udpræget kriminalitet, der i dag  

 findes i de to lande, få alvorlige konsekvenser for resten af EU, såfremt  

 landene optages.
Det ønsker Dansk Folkeparti ikke.
 Et  

  

 andet mindretal  

  

 i  

 udvalget (EL) bemærker, at når man hører historier om dyr, der bliver fragtet  

 gennem det meste af Europa for at blive slagtet, og når man erfarer, at vores  

 omgivelser er fyldt med kemiske og sundhedsskadelige stoffer, som ikke kan  

 forbydes  

 på grund af EU, så er det for Enhedslisten klart, at et EU-medlemskab ikke er  

 noget, der kan anbefales.
Ved et møde, der i Wien i begyndelsen af april 2006 blev afholdt  

 mellem en række EU-skeptiske organisationer i det såkaldte TEAM-samarbejde,  

 udtrykte en række af de deltagende organisationer fra de nye EU-medlemslande  

 i  

 Østeuropa en frustration over den politiske situation i landene efter  

 optagelsen.
Repræsentanter for disse lande oplever, at landene bliver drænet  

 for vigtig arbejdskraft  

   

 både  

 håndværkere, sundhedspersonale og specialister forsvinder simpelt hen ud af  

 landene.
Samtidig betyder de gunstige skattevilkår og tilskudsmuligheder for  

 udenlandske virksomheder, at landenes økonomier bliver skævvredet, og at  

 lokal  

 produktion bliver presset af banen af vestlige firmaer.
De nye medlemslande  

 har  

 opfyldt strenge krav med hensyn til medlemskab, men nu føler de sig faktisk  

 på  

 mange måder som en slags kolonier og en slags andenrangslande i det udvidede  

 EU.
Det kan også komme til at ske for Rumænien og Bulgarien.
Med  

 hensyn til optagelse af nye EU-medlemslande er det Enhedslistens holdning, at  

 nye  

 lande kan blive optaget, hvis to krav er opfyldt: 1) De lever op til kravene  

 om  

 menneskerettigheder, demokrati og retsstat. 2) De beslutter sig selv for det.  

 Og i den forbindelse vil Enhedslisten anbefale en folkeafstemning, som  

 partiet opfatter  

 som det mest demokratiske.
Det er dog ikke det samme, som at Enhedslisten kan  

 anbefale et medlemskab af EU.
Det er meget svært for Enhedslisten at anbefale  

 et medlemskab af noget, som partiet opfatter som et meget udemokratisk  

 samarbejde og et samarbejde, som i alt for høj grad foregår på pengenes og de  

 store selskabers præmisser.
Særlig opfyldelse af kravene om retsstatsprincipper og demokrati  

 er helt afgørende for landenes optagelse, i særdeleshed på grund af det øgede  

 samarbejde, der foregår inden for retspolitikken.
Enhedslisten henstiller  

 derfor til, at landene gør en effektiv indsats for at bekæmpe kriminalitet og  

 korruption, samtidig med at der skal sikres en beskyttelse af borgernes  

 retssikkerhed.
Det kan være, at Bulgarien og Rumænien er klar til optagelse om  

 1 år.
Det kan også være, at 2007 eller 2008 er en alt for tidlig frist.
Det  

 kan  

 godt være, det først bliver i år 2012. Det kan være, det bliver i år 2041.
Det, der er afgørende, er, at landene lever op til kravene, og i  

 den forbindelse er det underordnet, hvilken dato der er tale om.
I den  

 forbindelse er det Enhedslistens holdning, at Rumænien og Bulgarien på  

 nuværende tidspunkt ikke er klar til at blive optaget i EU.
Når man kritiserer Rumænien og Bulgarien, vil Enhedslisten i den  

 sammenhæng dog også gerne påpege, at man i EU også bør kigge en smule indad.  

 Her står det faktisk ret ringe til med beskyttelse af retssikkerheden og  

 overholdelse af almindelige retsprincipper.
Der er blevet vedtaget en  

 terrorlov  

 i EU.
Reglerne, EU har vedtaget, indeholder en liste over organisationer og  

 personer, som skal have indefrosset deres midler, men der er ikke adgang til  

 at  

 få prøvet reglerne ved en domstol.
Lande som Tyskland og Spanien har decideret forbudt specifikke  

 politiske partier.
Det mener Enhedslisten ikke er demokratisk.
Et land som  

 Italien har i de seneste år haft en ministerpræsident, som gentagne gange har  

 ændret landets lovgivning på en sådan måde, at han ikke ville kunne dømmes  

 for korruption  

 og bestikkelse.
Ved G8-topmødet i Genova i sommeren 2001 blev en ung demonstrant  

 skudt i hovedet to gange af politiet og bagefter kørt over, og her skød  

 politiet tåregaspatroner direkte efter demonstranter, præcis som det skete i  

 Istanbul.
Og da G8-topmødet var ovre, stormede det italienske politi en  

 skole,  

 hvor aktivister overnattede, og gennemtæskede de sovende aktivister.
Dengang  

 havde EU ingen holdning til volden fra det italienske politis side.
Det står altså ikke godt til i EU-samarbejdet, for så vidt angår  

 retsprincipper.
Og hvis EU skulle optages i EU, så mener Enhedslisten, at det  

 ville være meget tvivlsomt, om Unionen kunne leve op til de grundlæggende  

 retsprincipper, der skal til for at kunne blive optaget i EU.
EU ville dumpe  

 i  

 sin egen optagelsesprøve til EU.
P. u. v.  

  

 Elisabeth Arnold  

  

 Formand Bilag 1 Oversigt over bilag vedrørende L 103 Bilagsnr.
Titel 1 Udkast til tidsplan for udvalgets behandling af  

 lovforslaget 2 Udkast til revideret tidsplan for udvalgets behandling af  

 lovforslaget 3 Kommissionens monitoreringsrapport fra oktober 2005 om  

 forberedelserne til EU-medlemskab i Bulgarien og Rumænien 4 Henvendelse af 27/2-06 fra det bulgarske parlament om  

 Bulgariens optagelse i EU 5 Kommissionens monitoreringsrapport af 16. maj 2006 for  

 Bulgarien og Rumænien 6 Udenrigsministerens svar på henvendelse fra  

 Europaudvalget vedrørende Europaudvalgets behandling af lovforslaget Oversigt over spørgsmål og svar vedrørende L 103 Spm.nr.
