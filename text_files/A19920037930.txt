 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om andelsboligforeninger og andre boligfællesskaber, jf.  

 lovbekendtgørelse nr. 361 af 25. juli 1985, som ændret ved § 4 i lov nr. 138  

 af 7. marts 1990, foretages følgende ændringer:
 1. I § 2, stk. 7, ændres »kapitel VIII a« til:  

 »kapitel 10«.
 2. § 5, stk. 2, affattes således:
 » Stk. 2.  Ved opgørelsen af foreningens formue  

 ansættes ejendommen til en af følgende værdier, der ikke må overskrides ved  

 opgørelsen af værdien af andelen i foreningens formue:
 3. I § 5 indsættes efter stk. 2 som nye stykker:
 »Stk. 3.  Til de i stk. 2 anførte værdier kan  

 lægges værdien af forbedringer udført på ejendommen efter anskaffelsen eller  

 vurderingen.
Stk. 4.  Ved opgørelse af foreningens formue efter stk.  

 2, litra a og d, fratrækkes prioritetsgæld i foreningens ejendom opgjort til  

 pantebrevsrestgælden.
Ved opgørelse efter litra b og c fratrækkes  

 prioritetsgælden opgjort til kursværdi, for realkreditlån kursværdien af  

 obligationsrestgælden, for indekslån kursværdien af den indeksregulerede  

 obligationsrestgæld.« Stk. 3-5 bliver herefter stk. 5-7.
 4. § 5, stk. 3, der bliver stk. 5, affattes således:
»Stk. 5.  Den del af indekslån, hvortil der ydes  

 enten afdragsbidrag eller ydelsesstøtte, der svarer til den samlede ydelse på  

 indekslånet, i medfør af lov om sanering eller lov om byfornyelse og  

 boligforbedring, indgår ikke i opgørelsen af foreningens formue efter stk.  

 2-4.« 5. I § 5, stk. 4 og 5, der bliver stk. 6 og 7,  

 ændres »reglen i stk. 2« til: »reglerne i stk. 2-4«.
 6. Efter § 5, stk. 5, der bliver stk. 7, indsættes som nyt stykke:
»Stk. 8.  Har boligministeren i henhold til § 56 a  

 i lov om boligbyggeri påbudt en omprioritering af realkreditlån, hvortil der  

 ydes rentesikring, kan en andelshaver beregne prisen for andelen i  

 foreningens formue uden hensyntagen til forskellen mellem det nye låns  

 pantebrevsrestgæld og det gamle låns pantebrevsrestgæld, når formuen opgøres  

 efter stk. 2, litra a.« Stk. 6-9 bliver herefter stk. 9-12.
 7. § 5, stk. 9, der bliver stk. 12, affattes således:
»Stk. 12.  Erhververen af en andel, hvortil der  

 alene er knyttet retten til en bolig, kan forlange, at foreningen yder en  

 delvis garanti for lån i et pengeinstitut til dækning af den del af prisen,  

 der betales for andelen, herunder værdien af forbedringer i lejligheden.  

 Garantien ydes til 80 pct. af den del af prisen for andelen, der overstiger  

 40.000 kr.
Det garanterede lån skal afdrages over 10 år og forfalder ved  

 videresalg af andelen.
Udeblivelse af betaling af renter og afdrag på det  

 garanterede lån betragtes som misligholdelse med betaling af boligafgift og  

 kan medføre eksklusion og ophævelse af brugsretten til boligen.« 8. § 6, stk. 6, affattes således:
»Stk. 6.  Har foreningen optaget indekslån, hvortil  

 der ydes enten afdragsbidrag eller ydelsesstøtte, der svarer til den samlede  

 ydelse på indekslånet, i medfør af lov om sanering eller lov om byfornyelse  

 og boligforbedring, skal bestyrelsen i en note til årsregnskabet oplyse  

 størrelsen af indekslån, hvortil der ydes den nævnte støtte, samt at dette  

 ikke indgår i opgørelsen efter § 5 af andelenes værdi.« 9. I § 13, stk. 1, 2. pkt., ændres »2 enfamilieshuse  

 med« til: »2 beboelseslejligheder i form af fritliggende eller  

 sammenbyggede enfamilieshuse med eventuelt«.
 10. § 17, stk. 1, litra a, affattes således:
»a.
Ejendommen indeholder ikke mere end 2 beboelseslejligheder, som  

 ikke er fritliggende eller sammenbyggede enfamilieshuse.« 11. Efter § 17, stk. 1, litra a, indsættes som nyt litra:
»b.
Ejendommen indeholder alene 2 beboelseslejligheder i form af  

 fritliggende eller sammenbyggede enfamilieshuse med eventuelt tilhørende  

 småbygninger, og udstykning ikke er mulig ifølge en attest fra en beskikket  

 landinspektør.« Litra b og c bliver herefter litra c og d.
§ 2 Stk. 1.  Loven træder i kraft den 1. juni 1992.
 Stk. 2.  § 1, nr. 6, har virkning for konverteringer,  

 der finder sted efter den 31. marts 1992.
Givet på Amalienborg, den 20. maj 1992 Under Vor Kongelige Hånd og Segl MARGRETHE R.
