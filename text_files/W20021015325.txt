Landsskatteretskendelse af 24. oktober 2002 vedr.
Momspligt   

 taxavognmand  brugt bil købt i Tyskland As klage skyldes, at told- og skatteregionen har fundet, at der  

 ved erhvervelsen af en brugt bil fra Tyskland skal beregnes dansk moms.
Klageren, der er taxavognmand, har ved faktura af 18. maj 1998  

 købt en brugt personbil, stel. nr. xxx, i Tyskland.
Det fremgår af  

 registreringsoplysningerne i motorregisteret, at klageren anvender bilen til  

 taxikørsel.
Klageren er ikke momsregistreret, da taxakørsel er momsfritaget  

 efter momslovens § 13, stk. 1, nr. 15.
 Der fremgår følgende af den udstedte faktura:
 RECHNUNG/INVOICE/FACTURE Type:  

 Mercedes-Benz C 220 TD Fahrgestell.nr.: xxx EZ: 03.09.1998 KM.Stand: 21.000 Lack: 744 Brilliantsølvmetal Polster: 781 Sort Stofindtræk Ausstattung:  

 Automatik 5 trins.
Klimaanlæg Das Auto ist frei von  

 Restschulden / Bilen er fri for restgæld Das Auto ist mit  

 KM.Garantie / Bilen er med KM.garanti Zahlung, Netto Bar bei übergabe / Betaling, netto kontant ved  

 levering Preis inkl.
MwSt.
DKR209.000,00 Varerne i denne faktura  

 sælges efter de særlige regler for brugtmoms.
Køber kan ikke foretage  

 fradrag for købsmoms  

  

  Det er oplyst, at sælger trods indholdet af fakturaen ikke har  

 anvendt de særlige regler for beregning af brugtmoms, idet sælger momsmæssigt  

 har behandlet det omhandlede køb og salg efter den tyske momslovs almindelige  

 regler.
 Det er ikke af klageren bestridt, at sælgeren ikke har opfyldt  

 betingelserne for anvendelse af brugtmomsreglerne.
 Der fremgår bl.a. følgende af told- og skatteregion Xs  

 skrivelse af 9. maj 2001 til en række told- og skatteregioner, hvori der  

 informeres om resultatet af en undersøgelse af sælgerens momsforhold:
  ..
Sagen har været drøftet med Styrelsen som bekræfter, at Danmark  

 har beskatningsretten og at der skal opkræves dansk moms af de importerede  

 biler, uanset den generelle fejlagtige erklæring på salgsfakturaerne.
Der var  

 enighed om at der ikke er grundlag for at gøre straf gældende.
.. Told- og skatteregionen har ved den påklagede afgørelse opkrævet  

 moms med 45.043 kr. vedrørende den omhandlede erhvervelse.
Momsen er beregnet  

 som 25 % af købsprisen med fradrag af den tyske moms.
 Der er som begrundelse herfor henvist til, at der skal betales  

 erhvervelsesmoms, jf. momslovens § 11, stk. 1, nr. 1, idet køber er en  

 afgiftspligtig person, jf. momslovens § 3, og idet bilen ikke er solgt efter  

 brugtmomsreglerne, jf. momslovens kapitel 17.
 Told- og skatteregionen har henvist til, at køber er  

 betalingspligtig for moms af erhvervelsen, jf. momslovens § 46, stk. 2, og at  

 køber endvidere burde have været registreret for erhvervelsen, jf. momslovens  

 48, idet værdien af erhvervelsen oversteg 80.000 kr.
 Klagerens repræsentant har nedlagt påstand om, momsopkrævningen  

 frafaldes.
Repræsentanten har til støtte for sin påstand gjort gældende, at  

 erhvervelsen er en ikke afgiftspligtig erhvervelse fra et andet EU-land, jf.  

 momslovens § 11, stk. 1, nr. 1, 2. pkt., idet der er tale om transaktioner  

 mellem uafhængige samhandelspartnere, og klageren på købstidspunktet var i  

 god  

 tro om, at varen i salgslandet var afgiftsberigtiget efter tilsvarende regler  

 som fastsat i momslovens § 71. Repræsentanten har herved henvist til, at det  

 fremgår af fakturaen, at bilen sælges efter de særlige regler for brugtmoms,  

 og  

 at køber ikke kan foretage fradrag for købsmomsen.
Repræsentanten har hertil  

 anført, at dette understøttes af told- og skatteregionens skrivelse af 9. maj  

 2001 hvoraf fremgår, at sagen har været drøftet med Told- og Skattestyrelsen,  

 og at det blev besluttet, at der ikke var grundlag for at gøre straf  

 gældende,  

 hvilket efter repræsentantens opfattelse skyldes, at Told og Skat må have  

 anset  

 køber for at være i god tro.
Repræsentanten har anført, at der i ToldSkats vejledninger fra  

 1997 og 2000 ikke er opstillet andre kontrolkrav, end at det skal fremgå af  

 fakturaen, at køretøjet er solgt efter brugtmomsreglerne.
Repræsentanten har  

 endvidere anført, at klageren ikke har haft mulighed for at foretage  

 yderligere  

 undersøgelser af hvorvidt sælgeren har overholdt brugtmomsreglerne, idet  

 dette  

 ville kræve adgang til, og indsigt i, sælgerens momsregnskabsmateriale.
 Repræsentanten har anført, at der i teori og praksis vedrørende  

 bl.a. momslovens § 8, § 52 og § 34, stk. 1, nr. 1 er lagt vægt på subjektive  

 forhold.
 Repræsentanten har for så vidt angår momslovens § 8 vedrørende  

 virksomhedsoverdragelser anført, at der fremgår følgende af momsvejledningens  

 afsnit D.6.2:
Tilbageregulering af købers indgående moms kan undlades i  

 tilfælde, hvor sælger ikke kan tilbageregulere momsbeløbet til køber, og  

 denne  

 i begrundet god tro har anset handlen for at kunne ske med momsberegning.
I  

 disse tilfælde skal det af sælger beregnede momsbeløb berigtiges overfor  

 ToldSkat.
Repræsentanten har hertil anført, at der således efter praksis  

 lægges vægt på købers subjektive forhold i situationer, hvor de objektive  

 betingelser ikke er opfyldt.
Repræsentanten har i den forbindelse henvist til  

 Højesterets dom offentliggjort i TfS 1999.918.
For så vidt angår momslovens § 52, har repræsentanten anført, at  

 det følger af § 52, stk. 1, 4 pkt., at køberen forud for udstedelsen af et  

 afregningsbilag har pligt til at undersøge, om sælgeren er momsregistreret.  

 Repræsentanten har hertil anført, at Told- og Skattestyrelsen i en meddelelse  

 af 17. marts 1999 (TfS 1999.355) har anført, at undersøgelsespligten ikke må  

 indebære, at udøvelsen af fradragsretten bliver umulig eller uforholdsmæssig  

 vanskelig.
Repræsentanten har hertil anført, at dette kan medføre, at der i  

 praksis kan opstå situationer, hvor køber har bragt sig selv i god  

 tro ved at  

 opfylde undersøgelsespligten, og hvor køber derfor får momsfradrag, selvom  

 sælgers momsregistrering er ophørt i tidsrummet mellem købers seneste  

 henvendelse til ToldSkat og afregningstidspunktet.
 Endelig har repræsentanten anført at Landsskatteretten i en  

 kendelse offentliggjort i SKM 2001.144/TfS 2001.256 vedrørende momslovens §  

 34,  

 stk. 1, nr. 1, har udtalt følgende:
Retten finder under hensyn hertil, at det må anses for en  

 forudsætning for, at varer kan leveres momsfrit efter momslovens § 34, stk.  

 1,  

 nr. 1, at varerne rent faktisk er forsendt eller transporteret til et andet  

 EU-land, eller i tilfælde mellem uafhængige samhandelsparter, hvor det er  

 køberen, der har arrangeret transporten, at sælgeren på behørig vis kan  

 godtgøre at have været i god tro med hensyn til, at varerne faktisk er kommet  

 frem til et andet EU-land, f.eks. i form af en bekræftet modtageerklæring fra  

 køber, dokumentation i form af fragtbrev m.v.
Retten finder således, at der i  

 disse situationer må stilles strenge beviskrav til sælgeren i så  

 henseende. Repræsentanten har hertil anført, at Landsskatteretten i denne  

 kendelse klart har tilkendegivet, at subjektive forhold kan reparere på  

 manglende opfyldelse af momslovens objektive betingelser.
 Told- og Skattestyrelsen har under sagens behandling for  

 Landsskatteretten indstillet, at den påklagede afgørelse stadfæstes.
Styrelsen har anført, at der i momslovens § 11, stk. 1, nr. 1,  

 1. pkt., jf. § 48, jf. § 46, stk. 2, er en klar og ubetinget hjemmel til  

 opkrævningen af dansk erhvervelsesmoms, og at klagerens mulige  

 retsvildfarelse  

 og ukendskab til momsreglerne er uden betydning for den objektive momspligt  

 efter momsloven.
Det er hertil anført, at klageren hæfter for momsen på et  

 objektivt grundlag.
 Det er anført, at momspligten efter momsloven således hviler på  

 et objektivt grundlag, og at fakturamodtagers gode eller onde tro, viden  

 eller  

 burde-viden således er uden betydning for afgiftspligtens beståen og den  

 afgiftspligtiges hæftelse.
 For så vidt angår momslovens § 8, stk. 1, 3. pkt., har styrelsen  

 anført, at der er tale om en optionel bestemmelse i 6. momsdirektivs art. 5,  

 stk. 8, og at der således er tale om en særlig bestemmelse, der ikke kan give  

 grundlag for en generel praksis.
 For så vidt angår momslovens § 52, er det anført, at denne  

 bestemmelse vedrører udøvelsen af fradragsretten, og at dette er en anden  

 situation end den i sagen omhandlede.
Vedrørende momslovens § 34, stk. 1, nr. 1, og Landsskatterettens  

 kendelse offentliggjort i SKM 2001.144/TfS 2001.256 er Told- og  

 Skattestyrelsen  

 ikke er enig i Landsskatterettens kendelse, og at denne i øvrigt er indbragt  

 for domstolene.
Det er videre anført, at der i kendelsen blev opstillet så  

 strenge beviskrav til sælgers gode tro, at denne bevisbyrde reelt var umulig  

 at  

 løfte.
 Det er endelig anført, at angivelsen på fakturaen er sket i  

 direkte modstrid med de faktiske forhold, og at tilbagebetalingen af den  

 tyske  

 moms er et mellemværende mellem klageren og fakturaudsteder.
 Landsskatteretten skal  

 udtale:
Efter momslovens § 11, stk. 1, nr. 1, skal der betales afgift  

 ved erhvervelse mod vederlag af varer fra andre EU-lande, når sælgeren er en  

 virksomhed registreret for merværdiafgift og erhververen er en afgiftspligtig  

 person.
Det fremgår endvidere af § 11, stk. 1, nr. 1, 2. led, at der ikke  

 skal  

 betales afgift, når varen i salgslandet er afgiftsberigtiget efter  

 tilsvarende  

 regler som fastsat i kapitel 17 om brugte varer m.v.
Landsskatteretten finder, at det er en betingelse for  

 anvendelsen af momslovens § 11, stk. 1, nr. 1, 2. led, at erhvervelsen rent  

 faktisk er afgiftsberigtiget efter brugtmomsreglerne.
Henset til, at de  

 objektive betingelser for anvendelsen af brugtmomsreglerne ikke er til stede,  

 finder Landsskatteretten, at erhvervelsen må anses for omfattet af momslovens  

 §  

 11, stk. 1, nr. 1, 1. led, hvorfor der skal beregnes dansk erhvervelsesmoms  

 efter samme bestemmelse.
 Landsskatteretten finder det således ikke afgørende, om klageren  

 har været i god tro om, hvorvidt den tyske sælger opfyldte betingelserne for  

 at  

 anvende brugtmomsreglerne, idet der ikke i EF-domstolspraksis ses belæg for  

 at  

 antage, at der ved bedømmelse af momspligten kan tages hensyn hertil, jf.  

 således EF-domstolens dom i sagen C-342/87 (Genius Holding).
 Landsskatteretten skal bemærke, at der ikke kan drages en  

 analogi fra den af repræsentanten anførte praksis vedrørende momslovens § 8  

 stk. 1, 3. pkt., og til nærværende sag, allerede fordi den anførte praksis  

 ikke  

 ses at have en klar hjemmel i momsloven eller 6. momsdirektiv.
For så vidt angår momslovens § 52 skal Landsskatteretten  

 bemærke, at denne bestemmelse alene vedrører sælgers registreringsforhold, og  

 dermed ikke momspligten af det underliggende forhold.
Landsskatteretten  

 finder  

 således ikke, at den anførte praksis kan anvendes analogt på nærværende sag.
 For så vidt angår den af advokaten påberåbte kendelse bemærker  

 retten, at denne vedrører en anden bestemmelse i momsloven.
 Landsskatteretten finder derfor, at det er med rette, at  

 klageren er anset for momspligtig efter momslovens § 11, stk. 1, nr. 1, 1.  

 led.
 Landsskatteretten bemærker herved, at berigtigelsen af den tyske  

 moms er et mellemværende mellem fakturaudsteder og fakturamodtager, som er de  

 danske afgiftsmyndigheder uvedkommende.
 Landsskatteretten bemærker endvidere, at rettens kompetence til  

 at tage stilling til om det i den anledning opståede efterbetalingskrav må  

 anses for bortfaldet i henhold til momslovens § 79, sammenholdt med (nu)  

 opkrævningslovens § 16, stk. 2, jf. samme lovs § 5, må anses for begrænset.
 Efter Landsskatterettens praksis tages der således alene  

 stilling til, om en klager har haft en retsbeskyttet forventning om en anden  

 afgiftsretlig stilling (forventningsprincippet), eller om der har foreligget  

 en  

 praksis, der kun med fremadrettet virkning kunne ændres til skade for  

 klageren.
 Landsskatteretten finder ikke grundlag for at antage, at  

 klageren på dispositionstidspunktet har haft en retsbeskyttet forventning om,  

 at han ikke skulle betale dansk erhvervelsesmoms.
Klageren ses således ikke at have modtaget en sådan individuel  

 positiv tilkendegivelse fra myndighederne herom, hvilket bl.a. er en  

 betingelse  

 for anvendelse af forventningsprincippet, jf.
TfS 1999.142.
 Da der på tidspunktet for omhandlede køb heller ikke ses at  

 foreligge en praksis vedrørende momslovens § 11, stk. 1, nr. 1, 2 pkt., som  

 klageren kunne støtte ret på, findes myndighedernes efterbetalingskrav heller  

 ikke af den grund at være bortfaldet.
 Landsskatteretten stadfæster derfor med disse bemærkninger den  

 påklagede afgørelse.
