Betænkning afgivet af Arbejdsmarkedsudvalget den 14. maj  

 2003 Betænkning over Forslag til lov om  

 ændring af lov om forbud mod forskelsbehandling på arbejdsmarkedet m.v.
[af  

 beskæftigelsesministeren (Claus Hjort Frederiksen)] 1. Ændringsforslag Enhedslistens medlem af udvalget har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 29. januar 2003 og var til 1.  

 behandling den 21. februar 2003. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 10 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 28. januar 2003 dette udkast  

 til  

 udvalget, jf. alm. del  bilag 190. Den 28. januar 2003 sendte  

 beskæftigelsesministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Akademikernes Centrale Arbejdsløshedsudvalg, RestautionsBranchens Forbund og Sektoren for arbejdssøgende i DJØF Beskæftigelsesministeren har over for udvalget kommenteret de  

 skriftlige henvendelser til udvalget.
Deputationer Endvidere har Dokumentations- og rådgivningscenteret om  

 racediskrimination (DRC) mundtligt over for udvalget redegjort for sin  

 holdning  

 til lovforslaget.
Spørgsmål Udvalget har stillet 14 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KRF) indstiller lovforslaget til  

  

 vedtagelse  

  

 med det stillede ændringsforslag.
 Socialdemokratiets medlemmer af udvalget ønskede, at EFs  

 direktiv om ligebehandling af alle uanset race eller etnisk oprindelse  

 medførte  

 etablering af et selvstændigt klagenævn for etnisk ligestilling.  

 Socialdemokraterne accepterer dog, at Institut for Menneskerettigheder kan  

 behandle klager over overtrædelse af forbudet mod forskelsbehandling.
 Socialdemokraterne tilslutter sig det, som Venstres og Det  

 Konservative Folkepartis medlemmer af udvalget udtaler: »at det er en vigtig  

 forudsætning for udlændinges integration i det danske samfund, at der sker en  

 effektiv bekæmpelse af etnisk forskelsbehandling på arbejdsmarkedet.
V og KF har bemærket, at det af betænkningen om gennemførelsen  

 af direktivet om etnisk ligebehandling i dansk ret fremgår, at  

 arbejdsmarkedets  

 parter og Institut for Menneskerettigheder vil etablere et samarbejde med  

 udveksling af erfaringer og diskussion af problemstillinger vedrørende sager  

 om  

 forskelsbehandling.
V og KF finder dette meget værdifuldt og opfordrer  

 parterne  

 til at være særlig opmærksomme på problemer vedrørende forskelsbehandling af  

 nyankomne udlændinge, der kan have særlige vanskeligheder ved introduktionen  

 til  

 det danske arbejdsmarked.« Det har været meget magtpåliggende for Socialdemokraterne, at  

 samfundets absolut svageste grupper på kontanthjælp og nyankomne udlændinge  

 på  

 starthjælp, som ikke er kommet i kontakt med arbejdsmarkedet og de faglige  

 organisationer, skal have samme klageadgang i sager, der vedrører  

 forskelsbehandling på arbejdsmarkedet, som etniske minoriteter, der er  

 omfattet  

 af det fagretlige system.
Dette bliver ikke tilfældet, hvis dette forslag  

 vedtages.
Socialdemokraterne tilkendegiver derfor, at Institut for  

 Menneskerettigheder bør have mulighed for at behandle klager over etnisk  

 betinget forskelsbehandling på arbejdsmarkedet fra personer, der ikke er  

 fagligt organiserede, eller som er medlemmer af en faglig organisation, som  

 ikke agter at føre deres sag.
Socialdemokraterne har i udvalgsarbejdet forsøgt at få  

 regeringen til at tage ansvar for dette svigt af de svageste grupper.  

 Socialdemokraterne har bedt om teknisk bistand til et ændringsforslag, som  

 retter op på forskelsbehandlingen.
Socialdemokraterne indstiller forslaget  

 til  

 vedtagelse med det af Enhedslisten stillede ændringsforslag.
 Socialdemokraterne vil stemme imod lovforslaget ved 3.  

 behandling, hvis der ikke mellem 2. og 3. behandling findes en løsning  

 vedrørende klageadgangen, da det er helt afgørende for Socialdemokraterne, at  

 der ikke sker forskelsbehandling på arbejdsmarkedet.
Enhedslistens medlem af udvalget finder, at der er tale om nogle  

 mindre forbedringer for de mennesker, der af den ene eller anden grund bliver  

 udsat for forskelsbehandling på arbejdsmarkedet.  

    

 For det første præciseringen af  

 forskelsbehandling i form af chikane, hvor det fastslås, at det er chikane,  

 hvis der er tale om uønsket adfærd, set fra den chikaneredes side.
I  

 forlængelse  

 af det er det værd at hæfte sig ved, at bestemmelsen indebærer en pligt for  

 arbejdsgiveren til at stille et chikanefrit arbejdsmiljø til rådighed.
For  

 det  

 andet er det et fremskridt, at der indføres delt bevisbyrde i sager om  

 forskelsbehandling, og at der indføres en beskyttelse mod efterfølgende  

 forfølgelse af personer, der har klaget over forskelsbehandling.
På den anden side er forslaget mangelfuldt med hensyn til en  

 effektiv bekæmpelse af forskelsbehandling på arbejdsmarkedet.
I modsætning  

 til  

 lov om etnisk ligebehandling og lov om ligestilling af  

    

 kvinder og mænd indeholder lovforslaget ikke  

 en bestemmelse om klageadgang.
Derfor har Enhedslisten stillet et  

 ændringsforslag, der medfører, at personer, som ikke kan få en klage over  

 forskelsbehandling på arbejdsmarkedet behandlet fagretligt, kan få klagen  

 behandlet af Institut for Menneskerettigheder, ligesom det er tilfældet med  

 klager over overtrædelse af lov om etnisk ligebehandling.
Enhedslisten vil desuden følge op på spørgsmålet om  

 forskelsbehandling på grund af handicap eller alder, hvor implementeringen i  

 første omgang er udskudt efter ønske fra overenskomstparterne.
Efter  

 Enhedslistens opfattelse er det vigtigt, at også kriterierne handicap og  

 alder  

 bliver omfattet af lov om forbud mod forskelsbehandling.
 Et  

  

 mindretal  

  

 i  

 udvalget (V og KF) indstiller lovforslaget til  

  

 vedtagelse uændret.
 Venstres og Det Konservative Folkepartis medlemmer af udvalget  

 udtaler, at det er en vigtig forudsætning for udlændinges integration i det  

 danske samfund, at der sker en effektiv bekæmpelse af etnisk  

 forskelsbehandling  

 på arbejdsmarkedet.
V og KF har bemærket, at det af betænkningen om gennemførelsen  

 af direktivet om etnisk ligebehandling i dansk ret fremgår, at  

 arbejdsmarkedets  

 parter og Institut for Menneskerettigheder vil etablere et samarbejde med  

 udveksling af erfaringer og diskussion af problemstillinger vedrørende sager  

 om  

 forskelsbehandling.
V og KF finder dette meget værdifuldt og opfordrer  

 parterne  

 til at være særlig opmærksomme på problemer vedrørende forskelsbehandling af  

 nyankomne udlændinge, der kan have særlige vanskeligheder ved introduktionen  

 til det danske arbejdsmarked.
Et  

  

 andet mindretal  

  

 i  

 udvalget (DF) indstiller lovforslaget til  

  

 forkastelse  

  

 ved 3. behandling.
Mindretallet stemmer imod det stillede ændringsforslag.
Dansk Folkepartis medlem af udvalget tager skarpt afstand fra  

 lovforslaget.
Dansk Folkeparti finder, at loven er ødelæggende for det danske  

 arbejdsmarked og et udtryk for en misforståelse og naivitet fra EUs  

 side.
 Lovforslaget vil være med til at skabe utryghed på  

 arbejdsmarkedet og gøre det meget vanskeligt at få en stor indvandrergruppe i  

 arbejde.
En arbejdsgiver vil komme i en situation, der gør det vanskeligt  

 at behandle en jobansøgning reelt efter kvalifikationer.
Hvis en ansøger  

 føler,  

 at han eller hun bliver forskelsbehandlet ved ikke at få arbejdet, bliver det  

 med loven i hånden nemt at lægge sag an mod arbejdsgiveren, og da der er delt  

 bevisbyrde, er det arbejdsgiveren, der så skal bevise, at det ikke forholder  

 sig sådan.
Resultatet bliver, at der ikke indkaldes så mange til jobsamtale.
Et andet område er den jargon, der er på en arbejdsplads.
Hvis  

 der er én, der føler sig generet af en arbejdskollega, bliver der med denne  

 lov  

 åbnet for sagsanlæg mod en arbejdskollega.
Da der er delt bevisbyrde, skal  

 arbejdskollegaen bevise, at det ikke forholder sig sådan.
Det er ikke en lov,  

 der vil fremme arbejdsforholdene mellem arbejdsgiver og arbejder.
Ligeledes fremmer loven heller ikke arbejdsforholdene mellem  

 arbejdskollegaerne.
Loven vil tværtimod skabe splid og usikkerhed på  

 arbejdspladserne.
Loven vil tillige kunne føre til sagsanlæg mellem  

 arbejdskollegaer, der ikke er med i den samme fagforening, eller mod en  

 arbejdsgiver, der ikke er med i en bestemt arbejdsgiverorganisation.
 Det er ikke en fornuftig løsning, som EU er kommet med i  

 direktivet, og det viser kun, at der er for mange lovgivere, der ikke har  

 føling med, hvad der sker på arbejdspladserne.
 Loven vil efter Dansk Folkepartis mening være stærkt medvirkende  

 til at gøre det sværere at få indvandrere i arbejde og dermed gøre det svært  

 for regeringen at nå målet med 60.000 flere indvandrere i arbejde.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (EL), tiltrådt af et  

  

 flertal  

  

 (S, SF, RV og KRF):
Til § 1 1)  

  

 Efter nr. 12 indsættes som nyt nummer:
 »01.  

  

 Efter §  

 8  


  

 indsættes:
 »§ 8 a  

                                                                          .  

                                                                            
  

 Institut for Menneskerettigheder  

 kan behandle klager over overtrædelse af forbuddet mod forskelsbehandling i  

 denne lov og over overtrædelse af forbuddet mod repressalier, jf. § 7, stk.  

 2,  

 og give udtryk for sin opfattelse af, om der er sket en overtrædelse af  

 forbuddet mod forskelsbehandling i denne lov eller forbuddet mod  

 repressalier.  

 Institut for Menneskerettigheders udtalelser efter denne lov kan ikke  

 indbringes for anden administrativ myndighed.
 Stk. 2.  

  

 Institut for  

 Menneskerettigheder kan efter reglerne i stk. 1 behandle klager fra en  

 lønmodtager om brud på bestemmelser i kollektive overenskomster, der  

 indeholder  

 tilsvarende pligt til ligebehandling som efter denne lov, hvis den pågældende  

 godtgør, at vedkommende faglige organisation ikke agter at iværksætte  

 fagretlig  

 behandling af kravet.
 Stk. 3.  

  

 Institut for  

 Menneskerettigheder kan henstille, at der i sager efter stk. 1 og 2, hvor  

 instituttet finder, at der er sket en overtrædelse af forbuddet mod  

 forskelsbehandling eller af forbuddet mod repressalier, meddeles fri proces  

 til  

 klagere, der opfylder betingelserne i retsplejelovens § 330, stk. 1, nr. 2.
Stk. 4.  

  

 Institut for  

 Menneskerettigheder afgør, om en klage giver tilstrækkelig anledning til  

 undersøgelse.«« [Klageadgang for personer, der ikke er omfattet af fagretlige  

 systemer] Bemærkninger Til nr. 1 Under 1. behandling af lovforslaget fremhævede en række  

 ordførere problemet ved, at lovforslaget ikke indeholder en klageadgang, som  

 det ellers er tilfældet i lov om etnisk ligebehandling og i lov om  

 ligestilling  

 mellem kvinder og mænd.
Af debatten under førstebehandlingen fremgik det  

 fejlagtigt, at den manglende klageadgang kun skulle være et problem på  

 arbejdspladser, uden overenskomstdækning, da klager ellers ville kunne  

 behandles fagretligt.
Men den manglende mulighed for fagretlig behandling er også et  

 problem på de virksomheder, der er dækket af overenskomst.
F.eks. fremhæves  

 det  

 i RBFs henvendelse til arbejdsmarkedsudvalget, jf. bilag 4, at klager over forskelsbehandling i  

 ansættelsessituationen ikke kan behandles fagretligt.
 situationer, hvor en ansat instrueres i at  

 diskriminere f.eks. udlændinge heller ikke kan behandles fagretligt.
 i henhold til mange overenskomster og  

 hovedaftaler kan opsigelser, der skyldes diskriminerende forhold af den art,  

 der omtales i loven, ikke behandles fagretligt, hvis man ikke har en vis  

 anciennitet, normalt 9 måneder.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

    

 Eva Kjer Hansen (V)  

    

 Freddy Dam (V)  

    

 Jens Vibjerg (V)  

  

  fmd.  

  

    

 Bent Bøgsted (DF)  

    

 Kristian Thulesen Dahl (DF)  

    

 Lars Barfoed (KF)  

    

 Charlotte Dyremose (KF)  

    

 Tove Videbæk (KRF)  

    

 Anne‑Marie Meldgaard (S)  

    

 Bjarne Laustsen (S)  

  

  nfmd.  

  

    

 Jan Petersen (S)  

    

 Lone Møller (S)  

    

 Ole Vagn Christensen (S)  

    

 Ole Sohn (SF)  

    

 Anders Samuelsen (RV)  

    

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 152 Bilagsnr.
