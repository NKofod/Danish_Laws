Landsskatteretskendelse af 25. juni 2003 vedr.  

 Nedrivningsfradrag  succession i ejertid As klage vedrører spørgsmålet, om der kan ske succession i  

 ejertiden i relation til bedømmelse af 5-års reglen for erhvervsmæssig  

 anvendelse i forbindelse med nedrivningsfradrag.
Landsskatterettens  

 afgørelse Indkomståret 1999 Skatteankenævnet har ikke godkendt nedrivningsfradrag,  

 selvangivet med 20.836 kr.
 Landsskatteretten godkender fradrag med 20.836 kr.
Sagens oplysninger Klager, der har regnskabsår 01.06  31.05., har i  

 interessentskab med sin far drevet landbrug fra ejendommen X indtil  

 31.05.1998.
 Med virkning fra 01.06.1998 har klageren købt faderens andel af  

 I/S, og overdragelsen er sket efter reglerne om succession.
 Under henvisning til ordlyden i kildeskattelovens § 33 C, stk.  

 2, har klageren anset 5-års fristen for nedrivningsfradrag for opfyldt.
Skatteankenævnets  

    

  

 afgørelse Det er skatteankenævnets opfattelse, at der ikke kan succederes  

 i ejertid vedr. 5-års reglen om nedrivningsfradrag, jfr. udtalelse fra  

 Skattedepartementet og afskrivningslovens § 22, stk. 1, idet De ikke har ejet  

 hele ejendommen i mindst 5 år. Skattedepartementet har i en udtalelse af 10.04.1990, spørgsmål  

 6, udtalt, at køber ikke succederer i ejertiden vedr. nedrivningsfradrag.  

 Skatteankenævnet har under henvisning hertil nægtet det selvangivne fradrag.
Klagerens påstand og  

 argumenter Klagerens repræsentant har påstået det selvangivne fradrag  

 godkendt med følgende begrundelse:
 Der henvises til teksten i kildeskattelovens § 33 C, stk. 2,  

 hvori bl.a. anføres:
Fortjeneste ved overdragelsen beskattes ikke hos overdrageren.  

 Ved beskatning af erhververen skal virksomhedens aktiver med hensyn til  

 skattemæssige af- og nedskrivninger samt til beskatning af fortjenester og  

 fradrag af tab ved salg behandles, som om de var anskaffet af erhververen på  

 de  

 tidspunkter og til de beløb, hvortil de i sin tid var anskaffet af  

 overdrageren.
Eventuelle skattemæssige af- og nedskrivninger, som er  

 foretaget  

 af overdrageren, skal anses for foretaget af erhververen. Den omhandlede udtalelse fra skattedepartementet anser vi ganske  

 enkelt for at være i strid med teksten i kildeskattelovens § 33 C, stk. 2.
 Et nedrivningsfradrag må anses for at være en afskrivning på  

 lige fod med andre afskrivninger.
Ved den skattemæssige succession må erhververen tåle alle de  

 forhold, der med hensyn til afskrivninger og genvundne afskrivninger har  

 været  

 gældende for overdrageren.
Dette gælder også med hensyn til  

 erhvervelsestidspunkt, hvilket jo klart er nævnt i lovteksten.
Vi finder ikke, at der findes noget sagligt belæg for, at der  

 ikke kan succederes i ejertiden lige netop i forbindelse med  

 nedrivningsfradraget.
Modsvarende har vi en forståelse for, at man ikke  

 succederer i ejertiden i relation til vedligeholdelsesbegrebet, idet  

 vedligeholdelse i modsætning til nedrivningsfradrag ikke er en afskrivning.
I forbindelse med succession i ejendomsavance, skal erhververen  

 både i relation til erhvervelsespris og til erhvervelsestidspunkt indgå i  

 overdragerens situation.
Det virker derfor ikke rigtigt, at dette ikke skulle  

 være tilfældet f.s.v. angår en situation, hvor der er succederet i  

 afskrivningerne. Klagerens repræsentant har efterfølgende henvist til, at  

 Ligningsrådet nu har indtaget samme standpunkt, jf. bindende forhåndsbesked  

 af  

 21. januar 2003, gengivet i SKM 2003.79.LR, sagsnr. 99/02-4234-00165/TfS  

 2003.254.
Landsskatterettens  

 bemærkninger og begrundelse Det er en betingelse for nedrivningsfradrag, at den  

 skattepligtige i mindst 5 år før nedrivningen har ejet bygningen eller  

 installationen og i en periode af mindst samme længde, mens den  

 skattepligtige  

 har ejet bygningen eller installationen, har anvendt den til et  

 afskrivningsberettiget formål, jf. afskrivningslovens § 22, stk. 1, sidste  

 punktum.
Ved succession beskattes fortjeneste ikke hos overdrageren.
Ved  

 beskatning af erhververen skal virksomhedens aktiver med hensyn til  

 skattemæssige afskrivninger og nedskrivninger samt beskatning af fortjenester  

 og fradrag af tab ved salg behandles, som om de var anskaffet af erhververen  

 på  

 de tidspunkter og til de beløb, hvortil de i sin tid var anskaffet af  

 overdrageren.
Jf. kildeskatteloven § 33 C, stk. 2, 1. og 2. punktum.
 Efter de foreliggende oplysninger finder Landsskatteretten at  

 den af  

    

  

 Ligningsrådet nu afgivne bindende  

 forhåndsbesked kan lægges til grund ved bedømmelsen af nærværende sag.
 Klageren anses derfor  

    

  

 i  

 relation til 5- års reglen om erhvervsmæssig anvendelse forud for  

 nedrivningen  

 som betingelse for foretagelse af nedrivningsfradrag at have succederet i  

 overdragerens anskaffelsestidspunkt, og det selvangivne nedrivningsfradrag på  

 20.836 kr. godkendes derfor.
 Den ændrede skatteberegning vil fremgå af en revideret  

 årsopgørelse, som senere vil blive udskrevet af skattemyndighederne.
