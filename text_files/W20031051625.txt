Klager  

 over manglende objektiv undersøgelse ved smerter i  

  

 ryggen og lysken Nævnet fandt grundlag for at kritisere den  

 praktiserende læges behandling af patienten den 23. december 2002. Nævnet  

 fandt  

 endvidere, at den praktiserende læge havde overtrådt lægelovens § 13, stk. 2,  

 ved sin journalføring af behandlingen af patienten den 20. og 23. december  

 2002. Nævnet fandt desuden, at lægen ikke havde overtrådt lægeloven ved sin  

 behandling af patienten den 20. december 2002.
Det fremgik af klagen, at patienten den 20. december  

 2002 havde fået pludselige lændesmerter, som strålede ud mod hoftebenet og  

 benene.
Lægen vurderede, at det kunne dreje sig om iskias, og udskrev  

 smertestillende medicin.
Det var nævnets opfattelse, at det ved klager over  

 rygsmerter ved fravær af mere alarmerende følgesymptomer var almindeligt at  

 behandle mod smerter og eventuelt vejlede om andre lindrende tiltag.
Det var  

 endvidere nævnets opfattelse, at der efter det foreliggende på tidspunktet  

 for  

 den telefoniske henvendelse ikke forelå alarmerende oplysninger om  

 følgesymptomer.
Det fremgik endvidere af klagen og af lægens udtalelse  

 til sagen, at patienten den 23. december 2002 atter henvendte sig og oplyste  

 lægen om, at smerterne var blevet værre og bad om en tid til undersøgelse.  

 Dette kunne han imidlertid ikke få, og i stedet fik han en ny recept på anden  

 type smertestillende medicin.
Ifølge lægens udtalelse til sagen burde  

 patienten  

 have været tilbudt en tid i konsultation.
Hun kunne ikke selv undersøge ham i  

 akuttiden, da hun havde fri til middag, men de 2 andre læger var til stede i  

 klinikken.
Hvorfor han ikke fik en tid til undersøgelse i klinikken, kunne  

 hun  

 ikke redegøre for.
 Det var nævnets opfattelse, at der efter det  

 foreliggende på tidspunktet for henvendelsen var indikation for en objektiv  

 undersøgelse af patienten.
 Det fremgik af lægens udtalelse til sagen, at der ikke  

 forelå journalnotater vedrørende de telefoniske kontakter den 20. og 23.  

 december 2002. På denne baggrund fandt nævnet, at lægen burde have  

 journalført  

 henvendelserne den 20. og 23. december 2002.
Nævnet fandt endvidere grundlag for at kritisere  

 vagtlægens behandling af patienten den 24. december 2002. Det fremgik af  

 lægens  

 udtalelse til sagen, at hun opfattede symptomerne som smerter i venstre  

 lyske,  

 og at hun spurgte, om der var hævelse i lysken, hvilket patienten benægtede.  

 Herefter blev det aftalt, at han kunne henvende sig i lægevagtskonsultationen  

 på kl. 9 dagen efter.
Det fremgik endvidere af vagtlægenotatet, at patienten  

 et  

 par timer efter atter henvendte sig til vagtlægen på grund af forværrede  

 smerter.
Lægen opfordrede ham til at tage ekstra smertestillende medicin og  

 som  

 aftalt møde i konsultation ca. 3 timer senere.
Det var nævnets opfattelse, at de foreliggende  

 symptomer samt det ustabile og uafklarede kliniske billede burde have medført  

 et tilbud om en akut undersøgelse med henblik på eventuel yderligere  

 intervention.
På denne baggrund fandt nævnet, at lægen den 24. december 2002  

 kl. 6.07 burde have foranlediget, at patienten blev undersøgt akut.
