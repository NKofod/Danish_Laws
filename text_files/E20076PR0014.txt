N.1 Generelt om formueretlig  

 forældelse Myndighedernes krav på skatter og afgifter er omfattet af § 1, stk. 1,  

 nr. 4, i  

 lov nr. 274 af 22. december 1908 om forældelse af       visse fordringer .  

 Dette er ensbetydende med, at sådanne krav som  

 udgangspunkt forældes 5 år efter kravets forfaldstidspunkt.
Nedenfor under  

 N.2.2  beskrives den 20-årige forældelsesfrist, der  

 gælder ved siden af fristen i 1908-loven, og i  

 N.2.3  beskrives den 3-årige frist på toldområdet.
Under  

 N.3  

 beskrives forældelse af borgernes tilbagesøgningskrav mod  

 myndighederne.
Hvis der findes særlige fristregler om fastsættelse af grundlaget for  

 de enkelte skatte-, told- og afgiftskrav, jf.  

 afsnit G , får de formueretlige forældelsesregler alene  

 sekundær betydning for det pengekrav, der udspringer af grundlaget for  

 skatte-, told- eller afgiftskravet.
Det skal dog bemærkes, at reglerne  

 i SFL §§ 27 og 32, om ansættelse af skat, afgift eller  

 godtgørelse af afgift efter  udløbet af de ordinære  

 ansættelsesfrister i SFL §§ 26 og 31, direkte forudsætter, at det  

 afledede myndighedskrav eller tilbagesøgningskrav ikke er forældet  

 efter de formueretlige forældelsesregler.
Dette gælder imidlertid  

 ikke ansættelser som omhandlet i SFL § 27, stk. 1, nr. 4,7 og 8,  

 og i SFL § 32, stk. 1, nr. 1 og 4, idet de heraf afledede krav er  

 undtaget fra 1908-lovens regler om 5 års forældelse, jf.
SFL §§ 27,  

 stk. 4, og 32, stk. 4.
Bortset fra disse undtagelser forældes myndighedernes krav på skatter  

 og afgifter efter 1908-lovens 5-års regel, hvis kravet ikke er betalt  

 inden 5 år regnet fra kravets forfaldstidspunkt, medmindre der forinden er  

 sket afbrydelse eller suspension af 5-årsfristen, eller 5-årsfristen er  

 afløst af den 20-årige frist som følge af, at der er etableret særligt  

 retsgrundlag.
Der henvises til den nærmere gennemgang nedenfor under  

 N.2.1.3  og  

 N.2.1.4  om suspension, afbrydelse og særligt retsgrundlag.
Af dommen  

 SKM2003.259.ØLR  

 fremgår, at selv om begrundelsen for et krav efterfølgende ændres, vil  

 spørgsmålet om formueretlig forældelse skulle vurderes i forhold til  

 kravets oprindelige stiftelses- eller forfaldstidspunkt.
I den nævnte sag  

 var et krav vedrørende indkomståret 1992 begrundet i maskeret udlodning,  

 hvilken begrundelse under klagebehandling i Landsskatteretten i 1999 blev  

 frafaldet, således at kravet i stedet for blev anset for skattepligtigt  

 efter kursgevinstloven.
Forældelsesfristen for det oprindeligt begrundede  

 krav var ikke udløbet i 1999, hvilket tilsvarende blev anset for at gælde  

 for så vidt angår kravet med den ændrede begrundelse, således at det   

 blev lagt til grund, at kravet bevarede sin identitet, uanset den ændrede  

 begrundelse.
Hvis et krav på skat, told eller afgift er forældet, kan det ikke gøres  

 gældende.
En forældet fordring kan derfor heller ikke anvendes til  

 modregning, medmindre de modstående fordringer udspringer af den samme  

 faktiske omstændighed (konnekse fordringer). Der kan henvises til TfS  

 2000, 749 VLD, hvor modregning kunne ske, fordi de modstående fordringer  

 var konnekse, mens der i dommen TfS 2000, 748 VLD var tale om forældelse,  

 fordi der ikke var tale om konneksitet blot fordi et skattekrav vedrørte  

 samme indkomstår som et krav på overskydende skat.
 For borgernes/virksomhedernes krav på tilbagebetaling af tidligere  

 betalte skatte- og afgiftsbeløb samt godtgørelse af toldbeløb, se  

 N.3.
N.2 Forældelse af myndighedernes krav N.2.1 5-årsfristen i 1908-loven N.2.1.1. Hvilke myndighedskrav er omfattet af  

 1908-loven 1908-loven  omhandler skatter og afgifter af  

 offentligretlig natur.
Loven omfatter alle afgiftskrav samt skatter af  

 enhver art som fx person-, dødsbo- og selskabsskat, bo- og gaveafgift,  

 frigørelses- og afståelsesafgift, afgift og indkomstskat i medfør af  

 ejendomsværdiskatteloven.
N.2.1.2 Hvornår begynder 1908-lovens 5-års frist  

 at løbe Forældelsesfristen efter  

 1908-loven  løber normalt fra det øjeblik, hvor kravet er  

 forfaldent til betaling.
Forfaldstidspunkterne for betaling af de enkelte  

 skatte-, told- og afgiftskrav er fastsat i den særlovgivning, der  

 regulerer de pågældende krav.
Om betalings- og forfaldstidspunkter  

 vedrørende toldkrav henvises nærmere til  

 Toldvejledningen, afsnit A.2 ,  

 om betalings- og forfaldstidspunkter vedrørende momskrav henvises nærmere  

 til  

 Momsvejledningen, afsnit P,  om betalings- og  

 forfaldstidspunkter vedrørende indeholdt A-skat, AM-bidrag og SP-bidrag  

 henvises til  

 vejledningen om indeholdelse af A-skat, AM-bidrag og SP-bidrag,       afsnit  

 G  , om betalings- og forfaldstidspunkter vedrørende  

 punktafgifter henvises til  

 punktafgiftsvejledningen  og vedrørende lønsumsafgift henvises  

 til  

 Lønsumsafgiftsvejledningen,       afsnit F . Fra domspraksis kan vedrørende  

 forfaldstidspunkt for  

 momskrav henvises til  

 SKM2005.182.VLR .
Forældelsesfristen løber fra det oprindelige lovbestemte  

 forfaldstidspunkt, selv om kravet ikke er gjort op, f.eks. hvis  

 ansættelsesændringen foretages efterfølgende, medmindre myndighederne  

 befinder sig i utilregnelig uvidenhed om deres krav, jf. om suspension  

 afsnit  

 N.2.1.3.  Dette betyder eksempelvis vedrørende  

 skattekrav, at den 5-årige forældelsesfrist i almindelighed løber fra den  

 dag, der ville have været forfaldsdag, hvis skattekravet var blevet rejst  

 ved ligningen for det pågældende indkomstår, jf.
Meddelelser fra  

 skattedepartementet 40.25.
Ifølge kildeskatteloven opkræves skat dels som foreløbig skat, dels som  

 restskat.
Dette medfører, at forældelsesfristen for personlige skatter af  

 indkomst, der ikke har været indeholdt eller opkrævet som foreløbig skat,  

 skal regnes fra det sædvanlige forfaldstidspunkt for betaling af restskat.  

 1908-lovens forældelsesfrist for upålignede skatter for 1999 løber således  

 fra 1. september - 1. november 2000 (1/3 af kravet fra hver af disse  

 datoer). Der kan herom henvises til TfS 1989, 605 HD.
 Hvis den skattepligtige har anmodet om henstand med betaling, vil  

 forfaldstidspunktet blive udskudt til henstandsperiodens udløb, jf.  

 nærmere under  

 N.2.1.4  

 (erkendelse af gælden).
 Vedrørende arveafgift i eksekutorboer fremgår det af  

 SKM2003.24.ØLR ,  

 at forældelsesfristen for arveafgiften tidligst løber fra det tidspunkt,  

 hvor boopgørelsen indsendes til skifteretten til revision.
 Vedrørende forfaldstidspunkt kan endvidere henvises til TfS 2000, 288  

 ØLD, hvor kravet på efterbeskatning af etableringskonto- og  

 investeringsfondshenlæggelser ej var forældet, fordi kravet var blevet  

 forfulgt inden 5 år fra det lovbestemte forfaldstidspunkt for  

 efterbeskatning i de respektive særlove.
Se også TfS 1999, 807 VLK.
Landsskatteretten havde den 7. oktober 1996  

 afsagt kendelse om, at beskatningsretten til den omhandlede indkomst for  

 1990 tilkom Tyskland.
Efter at skattemyndighederne i 1998 havde foretaget  

 udlæg gjorde den skattepligtige overfor fogedretten gældende, at kravet på  

 tysk indkomstskat var forældet.
Den skattepligtige fik imidlertid ikke  

 medhold.
Landsretten lagde ligesom fogedretten til grund, at forfaldstiden  

 for skattekravet efter tyske regler utvivlsomt var 7. oktober 1996, og at  

 der ikke i dobbeltbeskatningsoverenskomsten var hjemmel til en yderligere  

 bedømmelse af forfaldstiden for et tysk skattekrav efter danske  

 skatteprocessuelle regler.
Kravet var derfor ikke forældet, hverken efter  

 danske eller tyske forældelsesregler.
Udlægget blev derfor stadfæstet.  

 Denne retstilstand er nu bekræftet af Højesteret i en helt tilsvarende  

 sag, nemlig  

 SKM2005.117.HR .
N.2.1.3 Suspension af 1908-lovens 5-års  

 frist Forældelsesfristen suspenderes, hvis kreditor på grund af utilregnelig  

 uvidenhed har været ude af stand til at gøre sit krav gældende.
Der kan  

 være tale om uvidenhed med hensyn til kravets eksistens som følge af  

 retlige eller faktiske vildfarelser eller uvidenhed om skyldnerens  

 opholdssted, jf.  

 1908-lovens  § 3.
 Retlige vildfarelser hos skattemyndighederne vil ikke medføre, at  

 forældelsesfristen suspenderes, da myndighederne under alle omstændigheder  

 bærer risikoen for tvivl om retsstillingen.
Vildfarelser af faktisk karakter kan derimod medføre suspension.
Efter  

 domspraksis stilles der strenge krav til skattemyndighedernes  

 agtpågivenhed, herunder en pligt til at indhente oplysninger.
Det er således ej tilstrækkeligt til at udskyde  

 forældelsesfristens begyndelsestidspunkt, at fx en skattepligtigs  

 selvangivelse har været urigtig, såfremt skattemyndighederne ved en  

 sædvanlig undersøgelse af selvangivelsen og eventuelt en sammenligning af  

 denne med tidligere års selvangivelser burde være blevet opmærksomme på  

 det ikke-oplyste forhold.
Derimod vil forældelsesfristen naturligvis være  

 suspenderet, hvis forholdet slet ikke er medtaget i selvangivelsen, jf. fx  

 SKM2002.205.ØLR ,  

 hvor fristen var suspenderet, fordi et provenu ved salg af tlf-numre ikke  

 var medtaget i selvangivelsen.Af dommen UfR 1971, 856 ØLD fremgår  

 endvidere, at forældelsesfristen vedrørende et krav på gaveafgift  

 ikke var suspenderet i en situation, hvor grundlaget for rejsning af  

 kravet havde kunnet udledes af en tidligere indgivet selvangivelse.
Dette  

 var på trods af, at kompetencen til at rejse krav om gaveafgift lå hos de  

 daværende amtsstuer.
Se endvidere  

 SKM2002.190.LSR ,  

 hvor forældelse af et momskrav ikke blev anset for suspenderet, selv om de  

 relevante momsangivelser ikke var indgivet til den korrekte kompetente  

 myndighed told- og skatteregionen, men derimod var indgivet til den  

 kommunale ligningsmyndighed.
På den anden side kan myndighederne naturligvis ikke være forpligtede  

 til at tage alle eventualiteter i betragtning eller til at foranstalte  

 dyberegående undersøgelser uden synlig anledning, jf. dommen  

 SKM2004.204.ØLR ,  

 hvor forældelse af et momskrav blev anset for suspenderet indtil det  

 ved et kontrolbesøg blev konstateret, at der var grundlag for at  

 opkræve moms.
Afgiftsmyndighederne blev indtil dette tidspunkt anset  

 for at have været i utilregnelig uvidenhed, fordi der ikke havde  

 været nogen særlig anledning til at foretage kontrolbesøg i virksomheden.  

 Se endvidere TfS 1998, 584 HD, hvor forældelsesfristen vedrørende  

 krav på gaveafgift var suspenderet, fordi det ikke med tilstrækkelig  

 tydelighed fremgik af parternes selvangivelser, at der var givet gaver.  

 Forældelsesfristen var ligeledes suspenderet i en situation, hvor der ikke  

 var anledning til at betvivle rigtigheden af et selvangivet fradrag,  

 således at skattemyndigheden ikke ved ligningen var forpligtet til at  

 foretage en nærmere undersøgelse af grundlaget for fradraget, jf.
TfS  

 1990, 120 ØLD.
Se ligeledes  

 SKM2001.590.VLR ,  

 hvor fristen for skattemæssig tilsidesættelse af et anpartsprojekt var  

 suspenderet, indtil det ved dom blev fastslået, at kommanditisten ikke var  

 bundet af tegningsaftalen.
Hvis skattemyndighederne under en efterprøvelse af det regnskabsmæssige  

 grundlag støder på oplysninger, som ikke kan udledes af det materiale  

 myndighederne hidtil har været i besiddelse af, suspenderes  

 forældelsesfristen med hensyn til det yderligere krav indtil det  

 tidspunkt, da myndighederne bliver i stand til at gøre deres yderligere  

 krav gældende, jf.
Meddelelser fra skattedepartementet. 63.347. I TfS  

 1997, 755 ØLK var fristen for opkrævning af et skattekrav, der var afledt  

 af en efterbeskatning af forskudsafskrivning suspenderet, indtil  

 skattemyndighederne kunne konstatere, at et planlagt byggeri ikke var  

 blevet gennemført.
Se endvidere den tilsvarende TfS 2000, 485 HD, hvor det  

 blev antaget, at et krav på aktieafgift ikke var forældet, da  

 selvangivelsesoplysningerne ikke entydigt gav myndighederne et  

 tilstrækkeligt grundlag for at gøre kravet på aktieafgift gældende.  

 Fristen var derfor suspenderet indtil det tidspunkt, hvor det under en  

 ransagning blev konstateret, at der var sket en aktieoverdragelse.
Endelig  

 kan henvises til  

 SKM2002.313.ØLR ,  

 hvor fristen blev anset for suspenderet indtil det tidspunkt, hvor  

 skattemyndighederne modtog de relevante oplysninger fra de engelske  

 skattemyndigheder.
Det blev lagt til grund, at et efterfølgende endeligt  

 svar med supplerende oplysninger fra de engelske skattemyndigheder  

 ikke medførte yderligere suspension, da de supplerende oplysninger  

 ikke havde betydning for det rejste skattekrav.
Der indtræder ikke suspension, blot fordi myndighederne ikke har  

 kendskab til skyldnerens opholdssted eller adresse.
Det må yderligere  

 kræves, at myndigheden har gjort et relevant forsøg på at indhente  

 oplysninger om skyldnerens opholdssted.
Der kan henvises til følgende afgørelser: TfS 1992, 213 VLK, vedrørte  

 et tilfælde, hvor en skattepligtig i 1981 fik udbetalt en rateforsikring,  

 hvorefter den skattepligtige i 1982 bosatte sig i England.
Kravet om  

 tillægsskat forfaldt til betaling i 1982. Efter at være vendt tilbage til  

 Danmark i 1989, blev den skattepligtige afkrævet skatten.
Vestre Landsret  

 fandt, at 1908-lovens forældelsesfrist alene suspenderes i de i 1908-loven  

 opregnede tilfælde.
Forældelsesfristen var derfor ikke suspenderet, idet  

 skattemyndighederne havde kendskab til den skattepligtiges opholdssted,  

 selvom det havde været umuligt at inddrive skattegælden under opholdet i  

 England.
I dommen  

 SKM2003.326.ØLR  

 var der ligeledes ikke tale om suspension af skyldig skat for 1992-1993.  

 Dette var begrundet i, at skattekommunen indtil 1996 havde været bekendt  

 med skyldnerens adresse i Malaysia, og i øvrigt havde været bekendt med,  

 at skyldneren efterfølgende var i kontakt med ToldSkat i forbindelse med  

 en anmodning om eftergivelse af momsgæld.Ved Århus byrets dom i UfR 1982,  

 872 var et momskrav forældet, da toldmyndigheden ved henvendelse til  

 skyldnerens far kunne have fået oplysning om skyldnerens opholdssted i  

 Canada.
Toldvæsenet havde tidligere været i forbindelse med faderen.  

 Herefter ansås forældelsesfristen ikke for suspenderet.
TfS 1999, 544 VLD drejede sig om, hvorvidt et krav i et dødsbo for  

 skyldig moms mv. for en periode i 1987 og 1988 måtte anses for forældet  

 ved anmeldelsen i 1994. Den skattepligtige var meldt savnet fra marts 1988  

 til februar 1994, da han blev fundet druknet.
Skattemyndighederne havde  

 holdt sig orienteret om, hvorvidt den skattepligtige fortsat var meldt  

 savnet i CPR-registeret.
Landsretten fandt, at toldvæsenet i hvert fald  

 indtil oktober 1992, hvor der var indgivet selvangivelser for de  

 pågældende år, havde været ude af stand til at gøre sit krav gældende.  

 Kravet på betaling af moms mv. fra januar kvartal 1987 og indtil januar  

 kvartal 1988, der blev anmeldt i dødsboet i oktober 1994, var derfor ikke  

 forældet.
1908-loven suppleres af ligningslovens § 32 F for så vidt angår krav på  

 skat af fortjenester omfattet af reglerne i ejendomsavancebeskatningsloven  

 og af reglerne i afskrivningslovens §§ 9, 21 og 40. Ved beregningen af  

 forældelsesfristen for krav efter disse bestemmelser skal der ses bort fra  

 den tid, hvor skattemyndighederne har været ude af stand til at gøre  

 kravet gældende ved en dansk domstol på grund af den skattepligtiges  

 ophold i udlandet.
Skattemyndighederne er altså ikke henvist til at  

 anlægge sag ved en fremmed domstol for at afbryde forældelsen af disse  

 krav.
Men bestemmelsen i ligningslovens § 32 F finder på den anden side  

 ikke anvendelse, så længe den skattepligtige opholder sig i et land, hvor  

 et dansk skattekrav kan gennemføres i kraft af en bistandsaftale.
Der kan  

 henvises til afgørelsen TfS 2000, 205 ØLD, der omhandler den tilsvarende  

 bestemmelse i § 14, stk. 4, i den nu ophævede lov om særlig indkomstskat,  

 og hvor det blev lagt til grund, at de danske skattemyndigheder i en  

 periode var ude af stand til at gøre kravet gældende ved en dansk domstol,  

 hvorfor den formueretlige forældelsesfrist var suspenderet i nævnte  

 periode.
Hvis fristen er suspenderet, løber forældelsesfristen ikke i det  

 tidsrum, hvor betingelserne for suspension er opfyldt.
Dvs. at hvis  

 betingelserne for suspension har været opfyldt fra kravets stiftelse,  

 løber fristen først fra det tidspunkt, hvor den suspenderende omstændighed  

 ophører, det vil typisk sige når de relevante oplysninger er kommet til  

 myndighedernes kundskab.
Den tid, der herefter medgår til sagens  

 færdigekspedition, medfører normalt ikke yderligere suspension af  

 forældelsesfristen, medmindre der er tale om en situation, hvor  

 myndighederne i forbindelse med suspensionens ophør har modtaget et så  

 omfattende materiale, at en rimelig tid til bearbejdelse heraf efter  

 omstændighederne skønnes at være nødvendig.
Der kan henvises til  

 SKM2002.583.LSR ,  

 hvor forældelsesfristen vedrørende et krav om efterbeskatning af  

 investeringsfondsmidler alene var suspenderet til det tidspunkt, hvor der  

 blev anmodet om efterbeskatning.
Af dommen TfS 1994, 682 ØLD følger, at en virksomhed ikke kunne  

 gøre forældelsesindsigelsen gældende så længe den selv havde foranlediget  

 inddrivelse af moms stillet i bero.
Tilsvarende gælder, at hvis en  

 borger/virksomhed, i forbindelse med påklage af fastsættelse af grundlaget  

 for et krav, har fået bevilget henstand med betaling, vil fristen for  

 forældelse af myndighedernes krav være suspenderet i  

 henstandsperioden.
N.2.1.4 Afbrydelse af 1908-lovens 5 års  

 frist Efter  

 1908-lovens  § 2 afbrydes den 5-årige  

 forældelsesfrist, når fordringshaveren inden fristens udløb enten  

 erhverver skyldnerens erkendelse af gælden eller foretager retslige skridt  

 mod ham/hende og uden ufornødent ophold forfølger disse til erhvervelse af  

 forlig, dom eller anden retsafgørelse.
Når forældelsesfristen efter denne  

 bestemmelse er afbrudt, vil der løbe en ny 5-årig forældelsesfrist fra  

 afbrydelsestidspunktet.
En borgers/virksomheds erkendelse af et konkret opgjort skatte- eller  

 afgiftskrav kan opnås på flere måder.
Erkendelsen kan være udtrykkelig -  

 uden dog at have karakter af et særligt retsgrundlag - jf TfS 1999, 429,  

 hvor Københavns byret fandt, at 1908-lovens 5-årige forældelse var afbrudt  

 ved, at den skattepligtiges revisor havde anerkendt skattegælden på et  

 møde mellem skatteforvaltningen og revisor.
Erkendelse af gælden kan være indirekte, jf.
TfS 1995, 65 ØLD,  

 hvor den indirekte anerkendelse bestod i, at der var anmodet om frigivelse  

 af investeringsfondsmidler, samt TfS 2000, 473 VLK, hvor kravet blev anset  

 for anerkendt af borgeren/virksomheden på trods af, at den erklæring, der  

 afbrød fristen, var vedlagt en protestskrivelse, der imidlertid ikke blev  

 anset for tilstrækkelig klar og entydig.
Se endvidere  

 SKM2005.347.VLR ,  

 hvor det havde afbrydende virkning, at der under en verserende retssag i  

 et efterfølgende processkrift var taget bekræftende til genmæle  

 overfor påstandskravet.
Erkendelsen kan ligeledes være stiltiende, fx i form af en anmodning om  

 henstand med betaling eller eftergivelse af kravet, jf.
TfS 1997, 586  

 (byretsdom) og TfS 2000, 234 ØLK.
Gives der ansøgt betalingshenstand,  

 løber der en ny frist fra henstandens ophør, jf.
TSS-cirkulære 1997-7 og  

 TfS 1995, 691 DEP.
Se også TfS 1999, 331 ØLK.
En anmodning om betalingshenstand, der indgives i forbindelse med  

 påklage af grundlaget for kravet, er ligeledes udtryk for en sådan  

 erkendelse af kravet, at forældelsesfristen afbrydes, jf.  

 SKM2006.271.ØLR  

 og  

 SKM2005.385.VLR ,  

 der i konsekvens heraf fastslår, at skattekravets forfaldstidspunkt,  

 ligesom ved almindelig betalingshenstand, vil være udskudt til  

 henstandens ophør.
Dommen TfS200.205.ØLD, der kunne udlægges som om  

 henstand ved klage ikke afbrød, men alene nulstillede forældelsesfristen,  

 har herefter ikke længere betydning.
Som et andet eksempel på en anerkendelse af gælden kan nævnes en  

 afdragsordning.
Derimod anses det ikke i sig selv for en erkendelse  

 af kravet, at borgeren/virksomheden forfølger kravet ved administrativ  

 påklage, jf UfR 1979, 64 HD, idet en administrativ påklage ikke opsætter  

 betalingsforpligtelsen.
Derfor er myndighederne ikke afskåret fra at  

 afbryde forældelsesfristen ved at foretage retlige skridt, jf. nærmere  

 nedenfor.
Endvidere blev det i dommen TfS 1992, 333 VLD lagt til grund, at  

 der ikke var tale om erkendelse af gælden i en situation, hvor skyldig  

 selskabsskat var anført i et regnskab, der var indsendt til  

 kommunen.
Myndighedernes fastsættelse af et krav ved administrativ afgørelse  

 eller fremsættelse af krav om betaling overfor skyldneren er ikke retslige  

 skridt, der afbryder 1908-lovens 5-årsfrist, jf.  

 SKM2005.223.ØLR .  

 De retslige skridt mod skyldneren, som afbryder forældelsesfristen, er  

 derimod sagsanlæg ved domstolene, udlæg, arrest og forkyndelse af  

 strafferetslig tiltale, jf.
TfS 1993, 92 VLR, hvorimod ransagning og  

 sigtelse ikke har afbrydende virkning.
Afbrydende virkning har endvidere  

 anmeldelse i skyldners konkursbo, tvangsakkord- eller gældssaneringsbo.  

 Det samme gælder indgivelse af konkursbegæring, hvis denne fører til  

 afsigelse af dekret.
Se TfS 1999, 442 hvor Københavns byret fandt, at  

 forældelsen af skattekrav, som var anmeldt i et konkursbo, ikke var  

 afbrudt ved anmeldelsen i boet.
Skattekravet var herefter alene  

 suspenderet i tiden mellem kravets anmeldelse og indtil det tidspunkt,  

 hvor skattemyndigheden modtog meddelelse om, at kravet ikke ville blive  

 prøvet i boet.
Ved sagsanlæg er tidspunktet for indlevering af stævning til retten  

 afgørende for, hvornår forældelsesfristen er afbrudt.
Myndighederne  

 behøver ikke at afbryde forældelsesfristen ved udtagelse af stævning, hvis  

 borgeren/virksomheden selv har indbragt kravet til prøvelse ved  

 domstolene, jf.
TfS 1990, 120 ØLD.
For udlægs vedkommende afbrydes forældelsen ifølge retsplejelovens §  

 527 ved indgivelse af anmodningen om udlæg, såfremt fordringshaveren søger  

 forretningen fremmet uden ugrundet ophold.
Udlægsforretningen anses for  

 fremmet, når der foretages udlæg og dette følges op med yderligere  

 inddrivelsesforsøg, i sidste instans ved gennemførelse af  

 tvangsrealisation.
Ved udlæg for skatter og afgifter, der foretages af  

 told- og skattefogeder og kommunernes pantefogeder, regnes fristen fra  

 selve udlæggets foretagelse, jf.
TfS 2000, 405 HD.
Selv om  

 udlægsforretningen slutter som forgæves, bevares den afbrydende virkning  

 på forældelsesfristen, jf.
TfS 1997, 678 ØLK.
Pålæg om lønindeholdelse er  

 ikke et retsligt skridt, der afbryder forældelsesfristen.
Det følger af 1908-lovens § 1, sidste punktum, at forældelsesfristen på  

 5 år ikke gælder, når der er udstedt gældsbrev eller tilvejebragt andet  

 særligt retsgrundlag for fordringen, hvorved gælden er anerkendt af  

 skyldneren eller på anden måde skriftligt fastslået.
Fordringer, som  

 således er sikrede, forældes efter bestemmelsen i Danske Lov 5-14-4, se  

N.2.2  

 .
Som hovedeksempler på særligt retsgrundlag kan foruden egentlige  

 gældserklæringer nævnes domme og forlig.
Derimod er hverken et udlæg, en  

 arrest eller en anmodning om betalingshenstand, eftergivelse eller om en  

 afdragsordning et særligt retsgrundlag.
Det samme gælder myndighedernes  

 fastsættelse af et krav ved administrativ afgørelse.
Den fyldestgørelsesadgang, som er hjemlet i investeringsfondslovens §  

 9, stk. 3, for skattekrav, der er opstået ved indtræden af de i lovens §§  

 9, stk. 1, og 10, stk. 1, nævnte begivenheder, udgør ikke et særligt  

 retsgrundlag, fordi skattetilsvarets størrelse ikke lader sig fastslå  

 umiddelbart på grundlag af henlæggelserne.
Det samme gælder med hensyn til  

 skattetilsvar i medfør af etableringskontolovens §§ 9, stk. 1 og 2, og 11,  

 stk. 1 og 3, jf. § 9, stk. 3.
For så vidt angår retsgrundlag i form af gældsbreve bemærkes særligt,  

 at hvis et pantebrev i fast ejendom eller i løsøre ikke fastslår, at  

 debitor skylder et bestemt beløb, opfylder pantebrevet ikke 1908-lovens  

 betingelser for at være et særligt retsgrundlag.
Heraf følger, at  

 udstedelse af et skadesløsbrev ikke forhindrer, at den underliggende  

 fordring kan forældes på 5 år.
Overgivelse af et ejerpantebrev til  

 sikkerhed for fordringen er derfor heller ikke tilstrækkeligt til at  

 etablere særligt retsgrundlag.
De andre særlige retsgrundlag forudsætter  

 også, at fordringens størrelse er fastslået.
Således blev en  

 transporterklæring, som ikke indeholdt oplysning om skyldforholdet mellem  

 parterne, ikke anset som et særligt retsgrundlag, jf.
UfR 1965, 608  

 (byretsafgørelse).
 I øvrigt bemærkes, at selv om der er udstedt et gældsbrev for en  

 fordring, kan et vedhængende rentekrav selvstændigt forældes efter  

 1908-loven.
N.2.2 Den 20-årige forældelse Forældelsesreglen i  

 Danske Lov 5-14-4  gælder ved siden af 1908-loven, dvs.  

 20-års reglen kan kun få betydning, hvis et krav ikke er omfattet af den  

 udtømmende opremsning i 1908-lovens § 1. Reglens praktiske betydning  

 for skatter og afgifter er ikke stor, da myndighedernes krav på skatter og  

 afgifter altid er omfattet af 1908-lovens § 1, nr. 4, bortset  

 fra tilfælde, hvor der måtte være etableret et særligt  

 retsgrundlag, eller hvor 1908-lovens forældelsesfrist er suspenderet i  

 mere end 15 år.
Borgernes krav mod myndighederne er som  

 altovervejende hovedregel omfattet af 1908-lovens § 1, nr. 6, men 20-års  

 reglen kan få betydning, hvis det i den konkrete situation må lægges til  

 grund, at et beløb, der søges tilbage hos myndighederne, ikke er indbetalt  

 i urigtig formening om skyld.
Som ovenfor nævnt kan 20-års reglen  

 ligeledes få betydning, hvis der måtte være etableret særligt retsgrundlag  

 eller hvis 1908-lovens frist er suspenderet i mere end 15 år.
Forældelsesfristen løber fra fordringens stiftelse eller fra det  

 tidspunkt, hvor det gældsbrev mv., som sætter den 5-årige forældelsesfrist  

 ud af kraft, tilvejebringes.
Krav på almindelig indkomstskat stiftes ved  

 indkomstårets udløb.
Tilsvarende stiftes krav på restskatter ved  

 indkomstårets udløb.
Krav på betaling af løbende B-skatterater stiftes  

 også ved indkomstårets udløb.
Tilsvarende gælder for selskabsskatter.  

 Afgiftskrav anses i øvrigt normalt at være stiftet ved den afgiftspligtige  

 begivenheds indtræden.
En meget væsentlig forskel på reglen i 1908-loven og reglen i Danske  

 Lov er, at den 20-årige forældelse ikke kan suspenderes.
Derimod afbrydes  

 den 20-årige forældelse ikke alene ved skyldnerens erkendelse og ved  

 retslige skridt, men også ved enhver påmindelse fra kreditor, hvorved der  

 gives udtryk for, at kravet fastholdes.
N.2.3 3-årsfristen i Toldkodeksen Toldkodeksens       art. 221  indeholder særlige regler om toldmyndighedernes  

 adgang til at  

 foretage efteropkræving indenfor en  3-års frist, som kan forlænges,  

 hvis toldmyndighederne på grund af svig ikke har kunnet beregne det  

 skyldige beløb eller fastslå, hvem der er debitor.
Endvidere foreligger en  

 særlig hjemmel til opkrævning af toldgodtgørelse/toldfritagelse, som  

 viser sig at være indrømmet med urette, jf.
Toldkodeksens art. 242. Denne  

 opkrævningsmulighed anses for omfattet af den normale 3-årige  

 forældelsesfrist og skal regnes fra tidspunktet for den oprindelige  

 toldskylds opståen.
N.3 Forældelse af borgernes  

 tilbagesøgningskrav I det omfang der eksisterer særlige fristregler for  

 borgernes/virksomhedernes adgang til tilbagesøgning af tidligere betalte  

 skatte-, told- og afgiftskrav, har de formueretlige forældelsesregler  

 alene sekundær betydning.
Sådanne særlige fristregler findes fx på  

 toldområdet og for foretagelse af ansættelser af skat, afgifter og  

 godtgørelse af afgifter, jf.  

 afsnit G .
Det skal dog bemærkes, at reglerne i SFL §§ 27 og 32 om  

 ansættelse af skat, afgifter og godtgørelse af afgift efter udløbet af de  

 ordinære ansættelsesfrister i SFL §§ 26 og 31 direkte  

 forudsætter, at det afledede myndighedskrav eller tilbagesøgningskrav ikke  

 er forældet efter de formueretlige forældelsesregler.
Dette gælder  

 imidlertid ikke ansættelser som omhandlet i SFL §§ 27, stk. 1, nr.  

 4,7 og 8, og 32, stk. 1, nr. 1 og 4, idet de heraf afledede krav er  

 undtaget fra 1908-lovens regler om 5 års forældelse.
 En borgers/virksomheds krav på tilbagesøgning af tidligere betalt skat  

 eller afgift vil som altovervejende hovedregel være en følge af, at  

 beløbet har været betalt under den urigtige forudsætning, at der var pligt  

 til at betale beløbet, dvs. beløbet har været indbetalt til myndighederne  

 i urigtig om formening om skyld.
Under sådanne omstændigheder vil tilbagesøgningskravet være omfattet  

 af  

 1908-lovens  5-årsfrist, jf. lovens § 1, stk. 1,  

 nr. 6. Hvis grundlaget for tilbagesøgningskravet er et  

 erstatningsgrundlag, vil kravet ligeledes være omfattet af 1908-lovens  

 5-års frist, jf. § 1, stk. 1, nr. 5, også i tilfælde, hvor begrundelsen  

 for erstatningskravet er, at danske regler er i strid med EU-retten, jf.  

 SKM2005.295. ØLR.  

 Som eksempel på, at der var tale om forældelse som følge af, at  

 tilbagesøgningskravet var omfattet af 1908-lovens § 1, stk. 1, nr. 6   

 kan nævnes dommen  

 SKM2002.637.HR  

 om tilbagesøgning af ambi og dommen TfS 2000, 606 VLD om  krav på  

 tilbagebetaling af realrenteafgift.
I sagen UfR 1981, 349 ØLD havde  

 arbejdsgiveren krævet tilbagebetaling af A-skat, idet det blev gjort  

 gældende, at der ikke var tale om A-indkomst.
Arbejdsgiveren fik medhold  

 heri.
A-skatten var derfor indeholdt og indbetalt på et urigtigt grundlag,  

 hvorfor arbejdsgiverens tilbagesøgningskrav var omfattet af 1908-lovens  

 5-årsfrist.
Da det er fastslået i  

 SKM2002.637.HR ,  

 at 1908-lovens § 1, stk. 1, nr. 4, ikke omfatter tilbagesøgningskrav mod  

 myndighederne, vil tilbagebetaling af skatter og afgifter, der ikke er  

 indbetalt til myndighederne i urigtig formening om skyld, slet ikke være  

 omfattet af 1908-loven.
Som eksempel herpå kan nævnes afgørelsen  

 SKM2001.462.TSS ,  

 hvor Told- og Skattestyrelsen anså et krav på tilbagebetaling af afgift i  

 henhold til pensionsbeskatningslovens § 29 for omfattet af Danske Lovs  

 20-årige forældelsesfrist, fordi afgiften ikke var indbetalt til  

 myndighederne i urigtig formening om forpligtelse hertil.
Der var tale om  

 afgift af en udtrædelsesgodtgørelse fra en pensionskasse, der  

 efterfølgende indrømmede den pågældende ret til invalidepension.
Som følge  

 heraf blev den tidligere udbetalte udtrædelsesgodtgørelse annulleret med  

 tilbagevirkende kraft, hvilket imidlertid ikke ændrede noget i, at der på  

 tidspunktet for udbetaling af udtrædelsesgodtgørelsen eksisterede en  

 ubetinget pligt til at svare afgift efter pensionsbeskatningsloven.
Endvidere kan der henvises til dommen UfR 1982, 1047 ØLD, hvor et  

 holdingselskabs krav på tilbagesøgning af udbytteskat, der var indeholdt i  

 datterselskabet, blev anset for omfattet af den 20-årige forældelsesfrist,  

 fordi udbytteskatten ved en forglemmelse ikke var godskrevet i  

 holdingselskabets skat.
Der var derfor tale om tilbagesøgning af selve det  

 indeholdte beløb, som ikke blev anset for indbetalt i urigtig formening om  

 skyld.
Hvis udbytteskatten på sædvanlig måde var blevet modregnet i  

 holdingselskabets årsopgørelse, ville tilbagesøgningskravet utvivlsomt  

 være blevet anset for omfattet af 1908-lovens 5-årsfrist.
Når en borgers/virksomheds tilbagesøgningskrav er omfattet af  

 1908-lovens 5-årsfrist, løber fristen fra forfaldstidspunktet, som er det  

 tidspunkt, hvor beløbet tidligere er betalt til myndighederne.  

 Forfaldstidspunktet vedrørende et tilbagesøgningskrav forudsætter dog  

 under alle omstændigheder, at kravet er endelig opgjort.
Dette er  

 ensbetydende med, at hvis der er tale om indbetalinger til myndighederne  

 af foreløbig karakter, fx. indeholdt A- og B-skat eller kvartalsvis  

 indbetaling af lønsumsafgift, vil forfaldstidspunktet for krav på  

 tilbagebetaling tidligst indtræde på tidspunktet for udsendelse af  

 årsopgørelse, henholdsvis tidspunktet for endelig regulering af årets  

 skyldige lønsumsafgift, jf. lønsumsafgiftslovens § 6 b.
 Hvis et krav om godtgørelse af afgift tidligst kunne være gjort  

 gældende den 1. juli 2000 eller senere, og anmodning herom er indgivet fra  

 og med den 12. marts 2003, vil kravet være omfattet af de særlige  

 fristregler i skatteforvaltningslovens §§ 31 og 32.
For tidligere krav på godtgørelse af afgift er den  

 godtgørelsesberettigedes krav alene begrænset af de formueretlige  

 forældelsesregler.
I den forbindelse kan henvises til  

 SKM2003.63.TSS ,  

 hvoraf følger, at  en momsregistreret virksomheds krav på godtgørelse  

 af afgift som udgangspunkt vil være omfattet af 1908-lovens 5 års  

 forældelsesfrist, jf. denne lovs § 1, stk. 1, nr. 6. Begrundelsen herfor  

 er, at det i afgiftslovgivningen om godtgørelse er fastsat, at såfremt en  

 momsregistreret virksomhed har krav på godtgørelse af tidligere betalt  

 afgift, skal kravet pligtmæssigt modregnes i virksomhedens momstilsvar.  

 Hvis virksomheden undlader at foretage modregning vil konsekvensen være,  

 at der bliver indbetalt for meget moms til myndighederne.
Denne  

 indbetaling vil derfor i givet fald ske i urigtig formening om skyld,  

 således at et tilsvarende tilbagesøgningskrav i henhold til 1908-lovens §  

 1, stk. 1, nr. 6, vil være forældet 5 år efter det tidspunkt, hvor kravet  

 på godtgørelse af afgift burde have været modregnet i momstilsvaret.
 Som nærmere beskrevet under  

N.2.1.4  

  

 kan 1908-lovens 5-årsfrist afbrydes efter lovens § 2 ved myndighedernes  

 erkendelse af tilbagesøgningskravet eller ved foretagelse af retslige  

 skridt mod myndighederne.
Indgivelse af klage eller anmodning til en administrativ myndighed om  

 genoptagelse af en tidligere afgørelse eller tilbagebetaling af et  

 tidligere betalt beløb er ikke et retsligt skridt.
Det må imidlertid  

 antages, at hvis en løbende forældelsesfrist udløber på det tidspunkt,  

 hvor myndighederne behandler en klage eller en anmodning om genoptagelse,  

 henholdsvis tilbagebetaling af tidligere indbetalte beløb, vil den  

 fortsatte sagsbehandling være udtryk for, at enhver  

 forældelsesindsigelse er frafaldet indtil sagsbehandlingens afslutning.  

 Det vil sige, at hvis borgeren får medhold i, at der eksisterer et  

 tilbagebetalingskrav vil kravet ikke være forældet, uanset  

 hvornår en klage- eller genoptagelsessag afsluttes, forudsat der ikke  

 allerede var indtrådt forældelse ved sagens påbegyndelse.
Der kan henvises  

 til TfS 2000, 606 VLD, hvor det er forudsat, at  

 tilbagebetalingskravet ikke ville være forældet, hvis det kunne lægges til  

 grund, at der foregik en ikke-afsluttet klagebehandling.  

I sagen  

 SKM2007.275.VLR  

 var der indtrådt forældelse, fordi der ikke inden forældelsesfristens  

 udløb var indgivet en tilstrækkelig konkretiseret anmodning om  

 genoptagelse.
Det var i anmodningen oplyst, at der var igangsat  

 undersøgelser, således at der kunne forventes indgivet en anmodning om  

 regulering af afgiftstilsvaret.
For så vidt angår en egentlig afbrydende virkning kan der dog i  

 lovgivningen eksistere særskilt hjemmel til, at administrative skridt har  

 afbrydende virkning, jf. fx lov nr. 389 af 20. maj 1992, § 5, stk. 2,  

 hvorefter fremsættelse af krav overfor myndighederne om tilbagebetaling af  

 ambi har afbrydende virkning.
Af  

 SKM2001.478.VLR  

 følger, at fremsættelse af krav i henhold til ovennævnte § 5, stk. 2, ikke  

 havde afbrydende virkning i en situation, hvor tilbagebetalingskravet ikke  

 var forfulgt uden unødigt ophold.
 Som nærmere beskrevet under  

 N.2.1.3  kan 1908-lovens frist endvidere være suspenderet, hvis  

 borgeren/virksomheden har været i utilregnelig uvidenhed om  

 tilbagesøgningskravet.
Som det ligeledes fremgår af beskrivelsen under  

 N.2.1.3  

 vil retlig vildfarelse normalt ikke suspendere 1908-lovens frist for så  

 vidt angår myndighedernes krav mod borgerne/virksomhederne.
Det  

 tilsvarende vil normalt gælde for borgernes/virksomhedernes  

 tilbagesøgningskrav mod myndighederne.
Uden for Skatteministeriets område  

 kan især henvises til dommen TfS 2000, 583 HD, hvor Højesteret fastslog,  

 at retlig uvidenhed om, at der ikke var grundlag for opkrævning af  

 såkaldte promillegebyrer ved anmeldelse af selskaber, ikke suspenderede  

 1908-lovens frist vedrørende kravet på tilbagesøgning af promillegebyrer.  

 På Skatteministeriets område kan henvises til TfS 2000, 744 HD, hvor  

 kravet om tilbagebetaling af skat som følge af en ændret skattemæssig  

 behandling af ambi var forældet, fordi fristen ikke blev anset for  

 suspenderet.
Tilsvarende  

 SKM2006.341.LSR ,  

 og   

 SKM2006.295.ØLR ,  

 hvor forældelsesfristen ikke var suspenderet i en situation, hvor den  

 skattepligtige ikke havde bekendt med den rette fortolkning af  

 EF-traktatens artikel 90. Endvidere kan henvises til   

 SKM2003.290.HR  

 og TfS 2000, 606 VLD, hvor Told- og Skattestyrelsen ændrede sin hidtidige  

 retlige vurdering af realrenteafgiftspligten.
Den skattepligtige fik ikke  

 medhold i, at 1908-lovens frist havde været suspenderet for  

 tilbagebetaling af tidligere betalt realrenteafgift.
I overensstemmelse med det anførte om retlig  

 uvidenhed gælder, at hvis myndighedernes hidtidige praksis  

 underkendes ved Landsskatteretten eller domstolene, vil 1908-lovens frist,  

 medmindre der som nedenfor beskrevet eksisterer særregler, ikke være  

 suspenderet for andre med tilsvarende sager, jf UfR 1927, 585 HD og UfR  

 1936, 763 VLD.
Forældelsesfristen for sådanne tilbagesøgningskrav vil  

 derfor på sædvanlig måde løbe fra det tidspunkt, hvor beløbet er indbetalt  

 til myndighederne, medmindre told- og skatteforvaltningen af  

 procesbesparende hensyn udsender en meddelelse om, at forældelsesfristen  

 vedrørende tilbagesøgningskravet indtil videre sættes i stå, jf.  

 eksempelvis TfS 2000, 581 TSS om moms af bowlingbaner.
Vedrørende  

 genoptagelse af skatteansættelser som følge af underkendelse af  

 myndighedernes hidtidige praksis gælder dog særligt, at der efter reglerne  

 i skatteforvaltningslovens §§ 27, stk. 1, nr. 7, og 32, stk. 1, nr.  

 1 kan ske tilbagebetaling af skat og afgift fra og med det  

 første indkomstår/afgiftsperiode, der har været til prøvelse i den  

 underkendende afgørelse, uanset formueretlig forældelse.
 Endelig bemærkes, at borgerens/virksomhedernes tilbagesøgningskrav vil  

 være omfattet af den 20-årige forældelsefrist, hvis der er etableret et  

 særligt retsgrundlag, jf. nærmere under  

 N.2.2.
Toldkodeksens  art. 236-239  

 indeholder reglerne om toldgodtgørelse/fritagelse.
De vigtigste  

 bestemmelser er art. 236 og 239, hvor art. 236 giver adgang til  

 indenfor en frist på 3 år at opnå toldgodtgørelse/fritagelse for told, der  

 viser ikke at have været skyldig efter lovgivningen på det tidspunkt, hvor  

 varen bliver bragt i fri omsætning.
Art. 239 giver adgang til  

 inden for en frist på 12 måneder, når der foreligger helt  

 ekstraordinære omstændigheder, at opnå toldgodtgørelse/fritagelse for  

 told, som har været (er) skyldig efter lovgivningen.
Efter toldlovens  

 § 31 omfatter toldgodtgørelse/fritagelse told og heraf afledt moms og  

 eventuelt punktafgift.
Fristforlængelse er kun mulig, hvis indgivelse af  

 en anmodning om godtgørelse har været forhindret på grund af hændelige  

 omstændigheder eller force majeure, jf.
Toldkodeksens art. 236, medens  

 art. 239 efter sin ordlyd forudsætter behørig begrundelse for  

 overskridelse af fristen.
Dette var f.eks. ikke tilfældet i sagen  

 SKM2004.50.LSR ,  

 hvor klageren efter udløbet af 3-års fristen havde fremsat krav om  

 tilbagebetaling af told, men ikke fik medhold.
Der sås ikke at  

 foreligge hændelige omstændigheder eller force majeur, idet  

 dette forudsætter tilstedeværelsen af helt usædvanlige og uforudsigelige  

 konsekvenser, som den erhvervsdrivende ikke har nogen indflydelse på, og  

 hvis konsekvenser ikke kunne være afværget, også selv om den  

 erhvervsdrivende havde udvist den størst mulige påpasselighed.
Se  

 tilsvarende   

 SKM2006.401.HR  

 og   

 SKM2005.132.LSR .
N.4 Kompetence og klage Kompetencen til at træffe afgørelse om formueretlig  

 forældelse ligger i alle tilfælde hos SKAT.
For så vidt angår  

 nærmere om forældelsesproblemer i inddrivelsesfasen henvises til  

 Inddrivelsesvejledningen.
Afgørelser om formueretlig forældelse truffet inden inddrivelsesfasen  

 påklages til Landsskatteretten.
Eneste undtagelse herfra er sager som  

 anført i SFL § 41, nr. 5, dvs. når en ansættelse om indkomst-  

 eller ejendomsværdiskat påstås tilsidesat som uvirksom, fordi det afledte  

 skattekrav var forældet på tidspunktet for ansættelsens foretagelse.  

 Sådanne sager kan vedrørende fysiske personer og  

 dødsboer påklages til skatteankenævnet, inden der er klageadgang  

 videre til Landsskatteretten.
