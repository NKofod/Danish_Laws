 I medfør af § 17, § 20, stk. 1, § 21, stk. 2, § 22 og § 26 i lov nr.
210 af 5. april 1989 om erhvervsskoler fastsættes - for så vidt angår § 20, stk. 1, efter forhandling med finansministeren:
Erhvervsskoler § 1.  Rammetilskud til dækning af fællesudgifter, jf.  

 § 12, stk. 1, i lov om erhvervsskoler, fastsættes een gang årligt forud for  

 et finansår og udbetales til skolerne kvartalsvis forud.
Tilskuddet  

 fastsættes og udbetales i henhold til retningslinierne i Undervisnings- og  

 Forskningsministeriets Regnskabsinstruks: ØSE - Økonomistyringssystem for  

 erhversskolerne.
§ 2.  Tilskud til dækning af de direkte  

 undervisningsudgifter ved uddannelser, bortset fra de i § 3 nævnte  

 uddannelser, udbetales månedsvis forud.
For månederne i første kvartal  

 fastsættes tilskuddet på grundlag af et skøn over det forventede antal  

 årselever pr. skole.
For andet, tredie og fjerde kvartal fastsættes  

 tilskuddet på grundlag af antallet af årselever i det forudgående kvartal.  

 Der foretages efterfølgende regulering i forhold til det faktiske antal  

 årselever.
Tilskuddet beregnes, udbetales og reguleres i henhold til  

 retningslinierne i Undervisnings- og Forskningsministeriets  

 Regnskabsinstruks: ØSE - Økonomistyringsstystem for erhversskolerne.
§ 3.  Tilskud til uddannelser efter lov om åben  

 uddannelse udbetales som et samlet tilskud tre gange årligt på grundlag af  

 det faktiske antal betalende årselever.
Tilskuddet beregnes og udbetales i  

 henhold til retningslinierne i Undervisnings- og Forskningsministeriets  

 Regnskabsinstruks: ØSE - Økonomistyringssystem for erhvervsskolerne.
 § 4.  Opgørelsen af det faktiske antal årselever efter  

 §§ 2 og 3 skal attesteres af en statsautoriseret eller registreret revisor i  

 overensstemmelse med bestemmelserne i Undervisnings- og  

 Forskningsministeriets bekendtgørelse om revision m.v. ved erhversskoler og  

 hertil knyttede skolehjem.
 § 5.  Andre tilskud udbetales på vilkår fastsat af  

 Undervisnings- og Forskningsministeriet i forbindelse med  

 tilskudsbevillingen.
 § 6.  Erhvervsskolerne skal anvende de administrative  

 systemer, der beskrives i Undervisnings- og Forskningsministeriets  

 Regnskabsinstruks: ØSE - Økonomistyringssystem for erhvervsskolerne.
 § 7.  Erhvervsskolernes regnskabsføring skal følge  

 reglerne i Undervisnings- og Forskningsministeriets Regnskabsinstruks: ØSE -  

 Økonomistyringssystem for erhvervsskolerne.
§ 8.  Erhvervsskolerne er omfattet af reglerne i  

 Finansministeriets: Budgetvejledning 1989, dog med følgende undtagelser.  

 Erhvervsskolerne disponerer frit ved anvendelsen af statslige tilskud til de  

 tilskudsberettigede uddannelser, til fællesudgifter og til skoleformål under  

 eet.
Skolernes tilskud opdeles ikke i lønudgifter og andre udgifter, og der  

 fastsættes ikke lønsums- og personalerammer.
Skolerne kan opspare tilskud til  

 anvendelse i følgende finansår til skole- og undervisningsvirksomhed.  

 Skolerne kan endvidere frit disponere over alle indtægter ud over bevilgede  

 tilskud.
Stk. 2.  For så vidt angår indtægtsdækket virksomhed kan  

 erhvervsskolerne disponere over den samlede omsætning.
Reglerne om  

 budgettering af indtægtsdækket virksomhed på finansloven og om justering af  

 udgifts- og indtægtsbevillingerne for den indtægtsdækkede virksomhed på  

 forslag til tillægsbevillingslov finder ikke anvendelse.
Der skal dog på  

 regnskabstidspunktet udarbejdes en resultatopgørelse i overensstemmelse med  

 Budgetvejledningens regler.
Andre skoler end erhvervsskoler, institutioner og virksomheder § 9.  For andre skoler end erhvervsskoler,  

 institutioner og virksomheder, der godkendes til at meddele bestemte  

 erhvervsuddannelser eller tilgrænsende erhvervsrettet uddannelse, jf.  

 erhvervsskolelovens § 26, stk. 1 og 2, fastsætter undervisnings- og  

 forskningsministeren vilkårene for tilskud m.v. i forbindelse med meddelelse  

 af godkendelse til den pågældende skole, institution eller virksomhed.
 § 10.  Bekendtgørelsen træder i kraft den 15.  

 september 1991.
