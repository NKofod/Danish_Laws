GENERELT 1. Nærværende Forsvarskommandobestemmelse fastsætter  

 på grundlag af Kundgørelse for Forsvaret B. 27-1973 de nærmere bestemmelser  

 for udstedelse, udlevering og anvendelse af identitetskort - herunder  

 bæringsbestemmelser - for militært personel.
 2. De 4 typer af identitetskort for forsvarets  

 militære personel er beskrevet i Forsvarskommandobestemmelse P.404-1. I samme  

 Forsvarskommandobestemmelse er optaget bestemmelser for identitetskortenes  

 udfærdigelse.
UDSTEDELSE OG UDLEVERING AF IDENTITETSKORT 3. Identitetskort skal snarest udstedes til alt  

 tjenstgørende personel samt til hjemsendt personel, der som kombattanter  

 eller som gejstligt eller sanitært personel skal møde ved fredsstyrkens  

 forøgelse.
 Identitetskort udstedes efter de i Forsvarskommandobestemmelse P.404-1  

 givne bestemmelser.
4. Identitetskort udleveres til alt tjenstgørende  

 personel, samt til officerer af reserven med rådighedspligt.
Til  

 hjemmeværnets frivillige personel sker udlevering efter hjemmeværnets særlige  

 bestemmelser.
 Til hjemmeværnets frivillige personel, som er civilt ansat ved forsvarets  

 myndigheder, og som er forudsat at skulle fortsætte i deres funktion under  

 beredskabsgraderne FORSTÆRKET OVERGANGSBEREDSKAB og højere beredskabsgrader,  

 skal militært identitetskort udleveres i fredstid.
 5. Identitetskort til ikke-tjenstgørende personel,  

 herunder personel, der skal møde ved fredsstyrkens forøgelse, opbevares efter  

 de i Forsvarskommandobestemmelse p.404-1, pkt. 21.d. givne bestemmelser.
 6. Identitetskort skal afleveres, når personellet  

 hjemsendes eller afskediges, eller for officerer af reserven med  

 rådighedspligt, når rådighedspligten ophører.
ANVENDELSE 7. ID-kort er primært til brug i en krigssituation  

 (POW), men til den del af et militært etablissement, for hvilken der ikke er  

 fastsat særlige sikkerhedsbestemmelser, anvendes identitetskortet ved  

 adgangs- og opholdskontrol.
 8. Militært personel bærer identitetskort fra  

 udleveringsdagen under tjeneste, under ophold på militært område og i øvrigt,  

 når uniform bæres.
 9. Under tjenstligt ophold i udlandet skal  

 identitetskort bæres af alt personel såvel enkeltrejsende som medlemmer af en  

 styrke.
 10. Identitetskort skal på forlangende forevises for  

 foranstående, poster, patruljer og bevogtningsmandskab samt civile myndighed.
 11. Identitetskort skal endvidere - efter  

 udleveringsdagen - på forlangende forevises til DSB's m.fl.s  

 billetkontrollerende personel af frirejseberettigede under rejser, idet  

 identitetskort i henhold til Kundgørelse for Forsvaret B. 9-1968 er en del af  

 rejsehjemmelen.
