I medfør af § 2 i lov om forsvarets personel, jf. lovbekendtgørelse nr. 822 af 8. december 1986, og § 7 i lov nr. 231 af 26. maj 1982 om hjemmeværnet fastsættes:
Inddeling § 1.  De funktioner, der varetages af militært  

 personel, opdeles i fire hovedniveauer benævnt chefniveau, lederniveau,  

 mellemlederniveau og manuelt niveau.
Et hovedniveau kan opdeles i  

 funktionsniveauer.
 § 2.  Militært personel omfatter befalingsmænd og  

 menige af linien og reserven.
 § 3.  Elever til officersgrunduddannelse ved værnenes  

 officersskoler benævnes kadetter.
Militær rækkefølge § 4.  Befalingsmænd og menige indordnes i en  

 rækkefølge af militære grader, jf. §§ 5-7.
 § 5.  Officersgruppen omfatter det militære chefniveau  

 og det militære lederniveau.
 Stk. 2.  Det militære chefniveau omfatter graderne:
 Stk. 3.  Det militære lederniveau omfatter graderne:
 Stk. 4.  Officerer af linien omfatter personel med  

 grader fra general, admiral til flyverløjtnant af 1. grad samt  

 flyverløjtnant.
 Stk. 5.  Graderne brigadegeneral og flotilleadmiral  

 anvendes alene som midlertidigt tillagte grader til personel tjenstgørende i  

 NATO-stabe eller i udlandet.
Stk. 6.  Graderne flyverløjtnant af 1. grad og  

 flyverløjtnant anvendes til personel, der har gennemgået en uddannelse til  

 pilot eller navigatør.
De pågældende bibeholder en af disse grader, indtil  

 officersgrunduddannelsen måtte være gennemgået eller indtil eventuel  

 hjemsendelse.
 Stk. 7.  Officerer af reserven omfatter personel med  

 grader fra general, admiral til løjtnant m.fl., med undtagelse af  

 flyverløjtnant af 1. grad og flyverløjtnant.
 Stk. 8.  Officerer ansat til fast tjeneste i  

 hjemmeværnet omfatter grader fra oberst, kommandør til løjtnant.
 Stk. 9.  Frivillige officerer i hjemmeværnet omfatter  

 grader fra kaptajn, kaptajnløjtnant til løjtnant.
 § 6.  Sergentgruppen udgør det militære  

 mellemlederniveau og omfatter graderne:
 Stk. 2.  Det militære personel på mellemlederniveau  

 omfatter personel af linien og reserven.
 Stk. 3.  Graderne seniorsergent af 1. grad og  

 seniorsergent af 2. grad benyttes i en overgangsperiode, og de pågældende  

 placeres i nævnte rækkefølge i aldersorden efter seniorsergent.
Stk. 4.  Graden korporal anvendes alene som midlertidig  

 tillagt grad.
Korporaler, der er udnævnt før 1. januar 1984, beholder  

 gradsbetegnelsen i overensstemmelse med den hidtidige udnævnelse.
 Stk. 5.  Frivillige befalingsmænd af sergentgruppen i  

 hjemmeværnet omfatter grader fra oversergent til korporal.
 § 7.  Menigt personel udgør det militære manuelle  

 niveau og består af konstabelgruppen, konstabelelever, værnepligtige menige  

 samt frivillige menige i hjemmeværnet.
 Stk. 2.  Konstabelgruppen omfatter graderne:
 Stk. 3.  Konstabelgruppen omfatter personel af linien og  

 reserven.
Uden for militær rækkefølge § 8.  Uden for rækkefølgen af militære grader er:
 Stk. 2.  Militært personel uden for rækkefølgen af  

 militære grader omfatter personel af linien og af reserven.
Militær aldersorden § 9.  Inden for de enkelte grader er datoen for  

 udnævnelse i graden bestemmende for placeringen i aldersorden, jf. dog stk. 3  

 og 5. Er udnævnelsen af samme dato, afgøres placeringen af udnævnelsernes  

 rækkefølge.
 Stk. 2.  Personel, der er udnævnt i graden på samme  

 dato, og for hvem der ikke foreligger en udnævnelsesrækkefølge placeres i  

 aldersorden i overensstemmelse med dets indbyrdes placering umiddelbart før  

 udnævnelsen.
 Stk. 3.  For personel i personelstrukturen af 1983  

 gælder dog, at befalingsmænd i grader på et højere funktionsniveau placeres  

 forud for befalingsmænd med samme grad på et lavere funktionsniveau.
 Stk. 4.  Befalingsmænd og menige af reserven står inden  

 for de enkelte grader efter samtlige befalingsmænd eller menige af linien.
 Stk. 5.  Befalingsmænd af linien, der overføres til  

 reserven, placeres inden for samme grad foran personel af reserven, idet  

 indplacering blandt øvrige tidligere officerer af linien finder sted i  

 henhold til stk. 1-3.
§ 10.  Befalingsmænd og menige, der midlertidigt får  

 tillagt en højere grad, står i aldersorden efter samtlige befalingsmænd, der  

 er udnævnt i graden.
Ved udnævnelse i graden placeres de i aldersorden efter  

 datoen for udnævnelse.
 § 11.  Militært personel uden for rækkefølgen af  

 militære grader og civilt personel, der midlertidigt tillægges militær grad,  

 står i aldersorden efter samtlige befalingsmænd, der er udnævnt i graden.
Ikrafttræden § 12.  Bekendtgørelsen træder i kraft den 1. november  

 1989.
 Stk. 2.  Kundgørelse for Forsvaret B. 28-1983, med  

 undtagelse af pkt 2, ophæves.
