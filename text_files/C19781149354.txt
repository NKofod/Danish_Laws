 Tilbagesendes med bilag til politimesteren i Sønderborg.
 Både overkørslen mellem Ringridervej og politistationen og overkørslen  

 mellem politistionens parkeringsplads og stationens gård er efter  

 justitsministeriets opfattelse omfattet af begrebet »fortov« i  

 færdselslovens forstand.
 Spørgsmålet om, hvorvidt cykler (og knallerter) skal trækkes over de  

 pågældende overkørsler beror på fortolkningen af færdselslovens § 49, stk. 5,  

 2. pkt., jfr. § 51, stk. 3.
Efter § 52, stk. 3, 2. pkt., i færdselsloven af 1955 skulle cykel trækkes  

 over fortov eller gangsti til eller fra port og udkørsel fra ejendom m.v.
I  

 forslaget til den ny færdselslov var det foreslået, at cykel og knallert  

 måtte køre over fortov eller gangsti, dog således, at der skulle holdes  

 tilbage for gående.
Under behandlingen i folketinget blev forslaget ændret,  

 hvorved § 49, stk. 5, fik sin nuværende formulering.
Det var imidlertid ved  

 ændringen af forslaget ikke hensigten at udvide pligten til at trække over  

 fortov eller gangsti i forhold til færdselsloven af 1955.
 § 49,  stk. 5, 2. ptk., skal derfor efter  

 justitsministeriets opfattelse forstås således, at det fortsat er tilladt at  

 køre ud over fortov eller gangsti, når udkørslen f. eks. sker ved en  

 overkørsel fra en sidevej, hvorimod cyklister og knallerkørere fortsat skal  

 trække over fortov eller gangsti ved udkørsel til eller fra port og udkørsel  

 fra ejendom m.v.
 Justitsministeriet er på denne baggrund af den opfattelse, at cykler og  

 knallerter skal trække både over fortovet mellem Ringridervej og  

 politistationen og mellem overkørslen fra politistationens parkeringsplads  

 til stationens gård.
JUSTITSMINISTERIET, den P.M.V.
 E.B.
