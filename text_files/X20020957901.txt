Værdiansættelse af warrants   valg  

 af metode   Black-Scholes modellen Spørgsmål 1. Kan værdien af warrants i selskab A opgøres på  

 grundlag af den af Ligningsrådet i TfS 1995,197 og 242 fastsatte  

 værdiformel? 2. Kan løbetiden i beregningsmodellen ved  

 værdiansættelse af tegningsretter beregnes fra tildelingspunktet  

 og frem til det første tidspunkt i hver tegningsperiode, hvor der kan  

 tegnes (uanset hvilken beregningsmodel, der skal anvendes)? 3. Kan den værdi, som tegningsretten fastsættes til på  

 baggrund af spørgsmål 1 og 2 nedsættes med  

 skønsmæssigt 50 pct., som følge af at tegningsretterne er  

 betinget af A's fortsatte ansættelse i selskab A (uanset hvilken  

 beregningsmodel, der skal anvendes)? Svar Spm. 1: Nej.
 Spm. 2: Nej.
 Spm. 3: Afvises.
Beskrivelse af de faktiske forhold A er ansat som direktør i selskab A (børsnoteret) og har den  

 1. februar 2001 indgået en aftale om modtagelse af tegningsretter  

 (warrants) til at tegne aktier i selskab A.
Det fremgår af tegningsaftalen, at direktør A optjener ret  

 til tegningsretterne efter henholdsvis 12 (1. februar 2002), 24 (1. februar  

 2003) og 36 (1. februar 2004) måneders forløb efter  

 tildelingstidspunktet.
Det er en betingelse for udnyttelse, at A er i uopsagt  

 stilling i selskab A efter udløb af optjeningsperioden.
Efter  

 optjeningsperiodens udløb kan tegningsretten udnyttes i en periode  

 på 4 år.
Tegningsretten giver i denne periode indehaveren ret til  

 at tegne aktier af nominelt kr. 20 for henholdsvis kr. 120, 132 og 145 pr.  

 stk.
Aktiernes aktuelle børskurs (5/4-2002) er ca. 95 kr. pr. stk.
 Tegningsretten skal udnyttes indenfor en nærmere fastsat periode,  

 der løber i seks uger efter selskab A's årsregnskabsmeddelelse  

 til Københavns Fondbørs eller i en periode på seks uger  

 efter selskab A's halvårsregnskabsmeddelelse til Københavns  

 Fondsbørs.
 Direktør A ønsker at overdrage tegningsretterne til et af A  

 100 pct. ejet selskab (selskab B). Forinden der tages skridt hertil,  

 ønsker A afklaret, hvordan værdien af de tilkommende  

 tegningsretter skal værdiansættes ved overdragelse til  

 selskabet.
 Det er forespørgers opfattelse, at kursværdien skal  

 fastsættes ud fra den af Ligningsrådet i tidligere  

 afgørelser fastsatte beregningsmodel (TfS 1995, nr. 197 og 242).
Da tegningsretterne kan udnyttes i en fireårs periode, skal  

 løbetiden i beregningsmodellen efter forespørgers opfattelse  

 beregnes fra modtagelsestidspunktet og frem til det første tidspunkt i  

 hver tegningsperiode, hvor der kan tegnes.
Da der er tre forskellige  

 løbetider, bliver der tre forskellige værdier ved overdragelse  

 af samtlige warrants.
Da tegningsretterne endvidere er betinget af direktør A's fortsatte  

 ansættelse i selskab A betyder dette, at værdien af  

 tegningsretten principielt er meget lav, da direktør A selv kan  

 foranledige, at tegningsretten ikke kan udnyttes ved opsigelse, mens A  

 samtidig løber risikoen for at blive afskediget.
Forespørger  

 finder derfor, at den beregnede værdi baseret på ovennævnte  

 beregningsmetode skal nedsættes med skønsmæssige 50  

 pct.
 Det er forespørgers opfattelse, at den af Ligningsrådet i TfS  

 1995,197 og 242 fastsatte beregningsmodel fortsat kan anvendes, når den  

 må anses for at udtrykke markedsværdien af de  

 pågældende warrants.
Anvendelsen af Black-Scholes formlen på de foreliggende warrants vil  

 næppe give en rigtig værdiansættelse.
Dette skyldes for det  

 første, at formlen forudsætter at de omhandlede warrants er  

 omsættelige.
De foreliggende warrants er ikke omsættelige,  

 medmindre der opnås tilladelse hertil fra selskab A og  

 omsætningen til udenforstående vil - selv om tilladelse skulle  

 opnås - være helt urealistisk i og med at udnyttelsen af warrants  

 er betinget af den nuværende ejers ansættelse i selskab A.
 For det andet forudsætter formlen, at der er et marked for de  

 pågældende warrants, hvilket der af ovennævnte grunde  

 naturligvis ikke er.
Ligningsrådets formel, jf.
TfS 1995,197 og 242, rummer ikke  

 sådanne forudsætninger til omsættelighed og marked for at  

 give en tilnærmeligvis rigtig værdi.
Derfor bør  

 Ligningsrådets formel anvendes i vor klients tilfælde.
Endelig er udgangspunktet for værdiansættelsen stadig  

 Ligningsrådets formel, medmindre der fremlægges særlige  

 holdepunkter for at anvende en anden beregningsmetode.
Sådanne  

 holdepunkter gør sig ikke gældende i A's tilfælde.
TfS  

 1999, 832 erstatter ikke generelt Ligningsrådets formel.
Styrelsens indstilling og begrundelse Ad. spørgsmål 1:
 Styrelsen har følgende bemærkninger til den i sagen  

 anvendte metode til værdiansættelse af warrants, hvor det  

 underliggende aktiv er børsnoterede aktier.
 Af Ligningsrådets bindende forhåndsbesked (TfS 1999.832 LR)  

 fremgik følgende bemærkninger til værdiansættelse af  

 warrants efter en model fra "Rapport fra Aktieanalysegruppen", oktober 1992  

 (modellen er anvendt i TfS 1995.197 LR i en sag med unoterede aktier):
 Det fremgår af den tidligere skatteministers besvarelse af  

 spørgsmål fra Folketingets Skatteudvalg (svar på  

 spørgsmål nr. 4 af 15. april 1997, bilag 23 til L 194), hvor  

 skatteministeren udtaler følgende om modellen: "Den  

 pågældende formel er alene udtryk for en beregningsmodel, der kan  

 være vejledende for skønnet over aktivets værdi.  

 Beregningsmodellen kan således ikke blot benyttes bevidstløst.  

 Tværtimod er det nødvendigt at gå ind og foretage en  

 vurdering af, om formlen under hensyntagen til de nærmere  

 omstændigheder i den konkrete situation, må antages at  

 føre til en korrekt værdiansættelse".
 Afsluttende i sagen konkluderede Ligningsrådet, at  

"Aktieanalysegruppens formel alene er vejledende for skønnet samt  

 endvidere, at beregningsmodellen forudsætter en vis naturlig  

 sammenhæng mellem den aktuelle handelsværdi og exerciseprisen,  

 således gruppens konkluderende bemærkninger i rapport af oktober  

 1992 og Skatteministeriets svar af 15/4 1997.
"I det foreliggende tilfælde er tegningskursen omtrent 3 gange den  

 aktuelle markedskurs.
Yderligere er der tale om en børsnoteret aktie,  

 hvorefter beregning af aktiens volatilitet er mulig.
Ligningsrådet  

 finder herefter ikke anledning til at tilsidesætte den på  

 baggrund af Black-Scholes-modellen fastsatte værdi på 0,11  

 kr.".
 Et andet moment i begrundelsen i TfS 1999.832 LR er, at da der er tale om  

 en børsnoteret aktie er beregning af volatilitet mulig og den kan  

 så indgå ved valget af beregningsmodel  

 (Black-Scholes-modellen).
Det er styrelsens opfattelse, at når beregning af volatiliteten er  

 mulig, så skal Black-Scholes-modellen anvendes.
Hertil skal  

 bemærkes, at hvorvidt der er sammenhæng mellem tegningskurs og  

 den aktuelle markedskurs ikke er afgørende for valget af  

 beregningsmodel, men derimod om volatiliteten kan beregnes med sikkerhed (som  

 den kan når det underliggende aktiv er børsnoterede aktier).
 I de eksempler, der er anvendt i Aktieanalysegruppens rapport fra oktober  

 1992, er der maksimalt en forskel på markedskursen og exerciseprisen  

 på 25 pct., det fremgår ikke af rapporten, hvornår der er  

 sammenhæng eller ej.
 Det er styrelsens opfattelse, at det følger af TfS 1999.832 LR, at  

 i det tilfælde, hvor det er muligt at beregne volatiliteten med  

 sikkerhed (der er tale om en børsnoteret aktie), og den beregnede  

 volatilitet indgår i den anvendte beregningsmodel  

 (Black-Scholes-modellen i TfS 1999.832 LR), vil det resultat der fremkommer  

 være et mere korrekt udtryk for handelsværdien af den  

 pågældende warrant end hvis Aktieanalysegruppens model havde  

 været anvendt.
Styrelsen skal dertil bemærke, at begrundelsen for ikke at lade en  

 akties volatilitet indgå i beregningen af en warrants værdi i  

 Aktieanalysegruppens model var, "at der for warrantsudstedende selskaber,  

 der ikke er børsnoterede, alene sker en årlig  

 skattekursberegning og det er således ikke i disse tilfælde  

 muligt at foretage en mere seriøs volatilitetsbedømmelse",  

 jf.
Aktieanalysegruppens rapport, oktober 1992, side 33.
 I Aktieanalysegruppens konklusion i rapporten, side 36, fremgår  

 følgende, "at det er i øvrigt gruppens opfattelse, at  

 mekanismerne for prisfastsættelse af warrants på det åbne  

 marked løbende bør følges nøje, således at  

 udgangspunktet i den vejledende skattemæssige værdiberegning  

 så vidt muligt bringes i overensstemmelse hermed".
 Ved værdiansættelse på det finansielle marked er det  

 normalt at lade volatiliteten indgå i beregningen af en warrants  

 værdi, når det er muligt at fastsætte den med  

 sikkerhed.
 I den almindeligt anerkendte Black-Scholes-model til  

 værdiansættelse af warrants indgår volatiliteten i  

 beregningen (modellen anvendtes i TfS 1999.832 LR). Black-Scholes-modellen  

 anvendes også i de tilfælde, hvor forskellen mellem  

 tegningskursen og markedskursen er under 25 pct., jf. bogen "Principles of  

 Corporate Finance", eksemplet på side 619, 1996 udgaven, Richard A.  

 Brealey m.fl.
 Det er styrelsens opfattelse, at der ikke er noget til hinder for at  

 anvende en beregningsmodel, hvor volatiliteten indgår (når  

 volatiliteten kan beregnes med sikkerhed), i de tilfælde, hvor  

 tegningskursen og markedskursen er stort set ens.
Det er styrelsens vurdering, at når warrants skal  

 værdiansættes, skal der vælges en  

 værdiansættelsesmetode, som vil udtrykke en warrants  

 handelsværdi.
Ved valget mellem en model frem for en anden model, skal  

 der ske en konkret vurdering af hvilken model, der vil komme frem til den  

 rigtige værdi.
Herunder skal tages i betragtning de forhold, som  

 måtte være gældende for den enkelte warrant.
For warrants, hvor det er muligt at udregne den underliggende akties  

 volatilitet med sikkerhed (hvilket det vil være, når der er tale  

 om børsnoterede aktier), skal denne oplysning indgå i  

 beregningen af den enkelte warrants værdi, da en  

 værdiansættelse som udgangspunkt skal baseres på flest  

 mulige oplysninger.
Såfremt det måtte vurderes, at den beregnede  

 volatilitet er baseret på et forkert grundlag, skal den ikke  

 indgå i beregningen, og der skal anvendes en model, hvor volatiliteten  

 ikke indgår.
 Rådgiver har påpeget en række forhold, der gør at  

 en model, hvor volatiliteten indgår (Black-Scholes modellen) ikke kan  

 anvendes.
 1) At formlen (Black-Scholes) forudsætter, at de omhandlede warrants  

 er omsættelige.
 2) De foreliggende warrants er ikke omsættelige, medmindre der  

 opnås tilladelse hertil fra selskab A.
 3) At omsætning til udenforstående vil være helt  

 urealistisk i og med at udnyttelsen af warrants er betinget af den  

 nuværende ejers ansættelse i selskabet.
 4) At formlen (Black-Scholes) forudsætter, at der er et marked for  

 de pågældende warrants, hvilket der ikke er.
 Styrelsen har følgende bemærkninger til ovenstående  

 punkter:
 Ad. 1) Til dette punkt skal styrelsen bemærke, at det er de  

 underliggende aktier, der skal være omsættelige.
 Ad. 2) Dette forhold skal der først tages højde for ved en  

 eventuel skønsmæssig nedsættelse af den beregnede  

 værdi.
Ad. 3) En omsætning af de pågældende  warrants til  

 udenforstående er ikke urealistisk.
En udenforstående vil  

 købe aktierne, og i prisen tage højde for at udnyttelse af  

 warranten er afhængig af A's ansættelse.
 Ad. 4) Formlen forudsætter ikke at der er et marked, det er en  

 matematisk model, der beregner værdien af warrants.
 Det er styrelsens vurdering, at der skal anvendes en formel, hvor  

 volatiliteten indgår, da dette vil føre til det mest  

 præcise udtryk for handelsværdien af de pågældende  

 warrants.
 Styrelsens skal bemærke, at grunden til at der ikke beregnes en  

 værdi efter Black-Scholes-modellen, er, at besvarelsen af  

 spørgsmål 2 medfører, at løbetiden til brug ved  

 værdiansættelsen for de pågældende warrants  

 først kan opgøres, når der er fastsat en  

 overdragelsesdato, hvilket ikke er sket.
 Styrelsen indstiller, at der svares nej til spm. 1.
 Ad. spørgsmål 2:
 Forespørger har den 1. februar 2001modtaget warrants  

 (tegningsretter til aktier) som er suspensivt betinget af A's fortsatte  

 ansættelse i selskab A.
 Det er styrelsens vurdering, at ved afståelse af de  

 pågældende suspensivt betingede warrants til A's eget  selskab  

 (selskab B), skal A afståelsebeskattes af den værdi de  

 pågældende warrants har på tidspunktet for overdragelsen  

 til selskab B.
Afståelsesbeskatningen skal ske som personlig indkomst efter  

 personskattelovens § 3, da det der overdrages ikke er endeligt tildelte  

 warrants, men en suspensivt betinget aftale om modtagelse af warrants  

 på et fremtidigt tidspunkt.
Det er styrelsens opfattelse, at der ikke  

 er tale om warrants før de suspensive betingelser er opfyldt og der  

 hermed er optjent endelig ret til de pågældende warrants.
 Ved værdiansættelsen af den suspensive betingede aftale skal  

 Black-Scholes-modellen anvendes, da værdiansættelsen skal ske med  

 det udgangspunkt, at der havde været tale om rigtige warrants, dog med  

 en eventuel reduktion af risikoværdien for den periode, hvor der ikke  

 er optjent endelig ret til de pågældende warrants.
 Løbetiden skal beregnes fra det tidspunkt, hvor A overdrager den  

 betingede aftale og frem til det tidspunkt, hvor de pågældende  

 warrants sidst kan udnyttes (den sidste dag i tegningsperioden). Dette  

 følger den praksis som er anvendt ved beregning af løbetiden i  

 TfS 1995, 197 og 242.
 Styrelsen indstiller, at der svares nej til spm. 2.
 Ad. spørgsmål 3:
Det indstilles, at spørgsmål 3 afvises med den  

 begrundelse at en konkret vurdering af en eventuel reduktion af  

 overdragelsesværdien af de betingede warrants i den konkrete sag  

 først kan vurderes, når den påtænkte disposition er  

 gennemført.
Der henses til at det ikke er oplyst, hvornår den  

 pågældende disposition tænkes gennemført og om  

 disposition overhovedet kan gennemføres, da det ikke kan forudses,  

 hvad A's tilhørsforhold til selskab A er på  

 overdragelsestidspunktet og dette vil have betydning for en eventuel  

 reduktion af overdragelsesværdien.
 Det er derfor styrelsens vurdering, at dette forhold henhører under  

 den lignende myndighed.
 Styrelsen indstiller, at spm.3 afvises.
 Ligningsrådet tiltrådte styrelsens indstilling.
