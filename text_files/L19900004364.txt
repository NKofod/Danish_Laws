Den 31. juli 1987 har den danske regering godkendt en den 13. maj 1987 i Oslo undertegnet aftale om den retlige stilling for Nordisk Ministerråds Sekretariat og Nordisk Råds Præsidiesekretariat med tillægsprotokol af 13. maj 1987 mellem Danmark, Finland, Island, Norge og Sverige.
 Aftalen og tillægsprotokollen har følgende ordlyd:
AFTALE OM DEN RETLIGE STILLING FOR NORDISK MINISTERRÅDS SEKRETARIAT OG  

 NORDISK RÅDS PRÆSIDIESEKRETARIAT Danmarks, Finlands, Islands, Norges og  

 Sveriges regeringer, som er enige om at fremme det nordiske samarbejde, som i dette øjemed har oprettet et sekretariat for Nordisk Ministerråd i  

 København, som konstaterer at Nordisk Råds Præsidium i henhold til art. 54 i den  

 Nordiske samarbejdsoverenskomst af 1962 (Helsingforsaftalen) har oprettet et  

 sekretariat i Stockholm, som finder det ønskeligt at fastlægge disse sekretariaters retlige  

 stilling samt forhold, der knytter sig hertil, er blevet enige om følgende:
AFTALENS OMRÅDE Artikel 1 Denne aftale omfatter Nordisk Ministerråds Sekretariat og Nordisk Råds  

 Præsidiesekretariat.
SEKRETARIATERNES RETLIGE STILLING Artikel 2 Hvert sekretariat er et selvstændigt retssubjekt med samme retlige  

 handleevne som andre juridiske personer i det land, hvor sekretariatet har  

 sit sæde.
Således kan det erhverve og afhænde fast ejendom og løsøre og være  

 part i en retssag.
Nordisk Ministerråds Sekretariat repræsenteres af Generalsekretæren eller  

 den eller de personer denne bemyndiger.
Nordisk Råds Præsidiesekretariat  

 repræsenteres af Præsidiesekretæren eller den eller de personer denne  

 bemyndiger.
IMMUNITET OG PRIVILEGIER Artikel 3 Sekretariaternes ejendom og andre aktiver kan ikke gøres til genstand for  

 noget indgreb fra administrative eller judicielle myndigheders side uden  

 udtrykkelig tilladelse fra Nordisk Ministerråd eller Nordisk Råds Præsidium i  

 det enkelte tilfælde.
Artikel 4 Sekretariaternes lokaler, arkiver samt dokumenter, der tilhører  

 sekretariaterne eller er i deres besiddelse, skal være ukrænkelige, hvor de  

 end befinder sig.
 Vedrørende sådanne dokumenters offentlighed skal gælde de regler, som  

 fastsættes af Nordisk Ministerråd, henholdsvis Nordisk Råds Præsidium.
Artikel 5 Sekretariaternes korrespondance og andre tjenstlige meddelelser kan ikke  

 underkastes censur og skal med hensyn til deres befordring ligestilles med  

 diplomatpost.
Artikel 6 Sekretariaterne, deres indtægter og ejendom, som anvendes i tjenesteøjemed  

 skal være fritaget for al direkte beskatning.
 For så vidt angår genstande, som indføres eller udføres til tjenstlig  

 brug, skal sekretariaterne endvidere være fritaget for alle toldafgifter og  

 andre afgifter med tilsvarende virkning.
 Bestemmelserne i stk. 1 og 2 omfatter ikke skatter eller afgifter, som  

 alene vedrører betaling for udførte tjenester.
 I øvrigt gælder for hvert sekretariat de samme skatte- og afgiftsregler,  

 som for diplomatiske missioner i det land, hvor sekretariatet har sit sæde.
Artikel 7 Der kan ikke kræves skat af løn og anden godtgørelse, som sekretariaterne  

 udbetaler til personale, der er ansat i normerede stillinger.
Dette gælder  

 også opkrævninger med tilsvarende virkning som direkte skatter.  

 Sekretariaterne har pligt til at sende de berørte myndigheder i aftalelandene  

 en liste over det personale, som hører ind under denne kategori.
 Regler om det i stk. 1 omhandlede personales pligt til at betale en afgift  

 til sekretariaterne i stedet for skat fastsættes af Nordisk Ministerråd  

 henholdsvis Nordisk Råds Præsidium.
 Afgiftens størrelse fastsættes af henholdsvis Nordisk Ministerråd og  

 Nordisk Råds Præsidium.
 Godkendte fradrag, der er foretaget ved fastsættelsen af  

 beregningsgrundlaget for afgift i henhold til reglerne i denne aftale, kan  

 ikke ligeledes benyttes som fradrag ved national beskatning.
 Myndighederne i aftalelandene har ret til at tage det i stk. 1 omhandlede  

 personales løn og anden godtgørelse i betragtning ved beregning af skat, som  

 i henhold til landets lovgivning, under hensyntagen til den nordiske  

 dobbeltbeskatningsaftale, pålægges indtægt fra anden kilde end  

 sekretariaterne.
Artikel 8 Sekretariaternes personale og familiemedlemmer, der tilhører husstanden,  

 skal i tjenestelandet være fritaget for told og afgifter på ejendele,  

 inklusive motorkøretøjer, bestemt for deres personlige brug, som de medtager  

 for at tiltræde tjenesten ved et af sekretariaterne.
Artikel 9 Ejendele, som er indført told- og afgiftsfrit i henhold til art. 6 eller  

 8, kan i det land, i hvilket der er opnået told- og afgiftsfrihed, alene  

 overdrages på vilkår, som er godkendt af dette lands regering.
PERSONALETS RETLIGE STILLING Artikel 10 Forretningsorden og løn- og arbejdsvilkår for personalet i sekretariaterne  

 fastsættes henholdsvis af Nordisk Ministerråd og Nordisk Råds Præsidium.
Artikel 11 Hver af de kontraherende parter forpligter sig til at give statsansat  

 personale, som skal gøre tidsbegrænset tjeneste i et af sekretariaterne,  

 tjenestefrihed i den tid tjenesten varer, og til at lade det medregne  

 tjenestetiden der som tjeneste udført i hjemlandet.
 Ved tidsbegrænset tjeneste forstås ansættelse, der ikke overstiger otte  

 år.
Artikel 12 Hvert tjenesteland forpligter sig til at optage ansatte ved  

 sekretariaterne som medlemmer i den statslige pensionsordning i  

 tjenestelandet, efter samme vilkår, som gælder for tilsvarende stillinger  

 inden for statens tjeneste i tjenestelandet, såfremt andet ikke er aftalt med  

 den enkelte ansatte.
 Overenskomst, som er eller måtte blive indgået mellem de nordiske lande om  

 samordning af rettigheder indtjent i de statslige eller tilsvarende  

 pensionsordninger, skal også gælde for de ansatte ved sekretariaterne, der  

 har pensionsrettigheder i de nordiske lande, som har tiltrådt overenskomsten.
 De ansattes ret til sociale ydelser reguleres ved Nordisk Konvention om  

 Social Tryghed af 5. marts 1981.
Artikel 13 Om de ansattes retlige stilling gælder i øvrigt, hvad der fremgår af  

 ansættelsesaftalen eller fastsættes af henholdsvis Nordisk Ministerråd og  

 Nordisk Råds Præsidium.
Artikel 14 Tvister om fortolkningen eller anvendelsen af en ansættelsesaftale skal  

 afgøres af et voldgiftsnævn.
 Nedsættelse af et voldgiftsnævn sker på begæring fra en af de tvistende  

 parter.
 Voldgiftsnævnet skal have tre medlemmer, af hvilke hver af de tvistende  

 parter udnævner eet og disse i fællesskab udnævner det tredie, der bliver  

 voldgiftsnævnets formand.
 Dersom de tvistende parter ikke kan blive enige om, hvem der skal være det  

 tredie medlem, anmodes formanden for arbejdsretten i tjenestelandet om at  

 udpege denne.
 Voldgiftskendelsen skal afgives skriftligt og undertegnes af nævnets  

 medlemmer.
 Voldgiftsnævnet fastsætter i øvrigt selv sine procedureregler.
 Voldgiftsnævnets honorar fastsættes af Nordisk Ministerråd, henholdsvis  

 Nordisk Råds Præsidium, efter indstilling fra nævnet.
 Nævnet bestemmer fordeling mellem parterne af omkostninger ved  

 voldgiftsproceduren.
SLUTBESTEMMELSER Artikel 15 Denne aftale træder i kraft 30 dage efter den dag, da samtlige  

 kontraherende parter har givet det norske Udenrigsministerium meddelelse om  

 deres godkendelse af aftalen.
 Det norske Udenrigsministerium underretter de øvrige kontraherende parter  

 om modtagelsen af disse meddelelser og om tidspunktet for aftalens  

 ikrafttrædelse.
 Ved aftalens ikrafttrædelse ophører aftale af 12. april 1973 om Nordisk  

 Ministerråds Sekretariater og deres retlige stilling med ændring af 22.  

 november 1984 samt tillægsprotokol af 15. maj 1973 om Nordisk Råds  

 Præsidiesekretariat og dets retlige stilling og tillægsprotokol af 22.  

 november 1984 til aftale om ændring i aftale om Det nordiske Ministerråds  

 sekretariater og deres retlige stilling om aftalens gyldighed for Nordisk  

 Råds Præsidiesekretariat og om de ansattes stilling i forbindelse med  

 tilbagegang til ansættelse i hjemlandet.
Artikel 16 En kontraherende part kan opsige aftalen ved skriftlig meddelelse herom  

 til det norske Udenrigsministerium, som underretter de øvrige kontraherende  

 parter om modtagelsen af meddelelsen og om dens indhold.
 En opsigelse gælder kun den part, som har afgivet den, og den får virkning  

 seks måneder efter den dag, da det norske Udenrigsministerium modtog  

 meddelelsen om opsigelsen.
Artikel 17 Originalteksten til denne aftale deponeres i det norske  

 Udenrigsministerium, der tilstiller de øvrige kontraherende parter bekræftede  

 genparter heraf.
 Til bekræftelse heraf har undertegnede befuldmægtigede repræsentanter  

 undertegnet denne aftale.
 Udfærdiget i Oslo den 13. maj 1987 i eet eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 For Danmarks regering:
Christian Christensen For Finlands regering:
Matti Louekoski For Islands regering:
Niels P.
Sigurdssyni For Norges regering:
Bjarne Mørk Eidem For Sveriges regering:
Mats Hellstrøm TILLÆGSPROTOKOL TIL AFTALE OM DEN RETLIGE STILLING FOR NORDISK  

 MINISTERRÅDS SEKRETARIAT OG NORDISK RÅDS PRÆSIDIESEKRETARIAT Danmarks, Finlands, Islands, Norges og Sveriges regeringer, som dags dato  

 har indgået aftale om den retlige stilling for Nordisk Ministerråds  

 Sekretariat og Nordisk Råds Præsidiesekretariat, er blevet enige om følgende:
Artikel 1 Aftaleparterne vil ved bedømmelse i forbindelse med statslig ansættelse  

 medregne tjeneste ved sekretariaterne som en særlig kvalifikation, således at  

 landene i størst muligt omfang skal kunne drage nytte af den indsigt i og  

 erfaring om nordisk samarbejde, som de ansatte opnår ved at gøre tjeneste i  

 sekretariaterne.
 Aftaleparterne er enige om at anbefale andre arbejdsgivere at lade deres  

 ansatte få tjenestefrihed for at gøre tjeneste ved sekretariaterne på  

 tilsvarende vilkår som for statsansatte i henhold til retstillingsaftalen.
 Aftaleparterne vil være ansatte, som har afsluttet tjeneste ved et nordisk  

 sekretariat, behjælpelige med inden for rammerne af gældende love og  

 administrative bestemmelser at få statslig eller anden ansættelse i  

 hjemlandet.
Artikel 2 Denne tillægsprotokol træder i kraft samme dag som aftalen om den retlige  

 stilling for Nordisk Ministerråds Sekretariat og Nordisk Råds  

 Præsidiesekretariat træder i kraft.
Artikel 3 Originalteksten til denne tillægsprotokol deponeres i det norske  

 Udenrigsministerium, som vil oversende bekræftede kopier til de øvrige  

 kontraherende parter.
Artikel 4 Denne tillægsprotokol kan opsiges efter bestemmelserne i art. 16 i aftalen  

 om den retlige stilling for Nordisk Ministerråds Sekretariat og Nordisk Råds  

 Præsidiesekretariat.
Såfremt aftalen opsiges, ophører samtidig automatisk  

 denne tillægsprotokols gyldighed.
 Til bekræftelse heraf har undertegnede, som er behørigt bemyndiget dertil,  

 undertegnet denne protokol.
 Udfærdiget i Oslo den 13. maj 1987 i eet eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 For Danmarks regering:
Christian Christensen For Finlands regering:
Matti Louekoski (minister) For Islands regering:
Niels P.
Sigurdssyni (ambassadør) For Norges regering:
Bjarne Mørk Eidem (fiskeriminister) For Sveriges regering:
Mats Hellstrøm Aftalen og tillægsprotokollen trådte i henhold til art. 15 i kraft den 13.  

 oktober 1989 for Danmark.
