 VI MARGRETHE DEN ANDEN, af Guds Nåde Danmarks Dronning,  

 gør vitterligt: Herved fastsættes følgende bestemmelser for de under  

 Akademiet for de skønne Kunster hørende medaljer:
§ 1.  Akademiets medaljer er C.
F.
Hansen Medaillen,  

 Thorvaldsen Medaillen, Eckersberg Medaillen, Thorvald Bindesbøll Medaljen og  

 N.
L.
Høyen Medaljen.
§ 2.  Med C.
F.
Hansen Medaillen kan Akademiet for de  

 skønne Kunster hædre et menneske for fremragende arbejde inden for den bundne  

 kunst.
Det kongelige Akademi for de skjønne Kunster lod medaljen præge i sølv  

 i anledning af C.
F.
Hansens halvtredsårs embedsjubilæum i 1830. C.
F.
Hansen  

 Medaillen er den højeste udmærkelse, Akademiet kan tildele en arkitekt.
§ 3.  Med Thorvaldsen Medaillen kan Akademiet for de  

 skønne Kunster hædre et menneske for fremragende arbejde inden for den frie  

 kunst.
Det kongelige Akademi for de skjønne Kunster lod i 1838 Thorvaldsen  

 Medaillen præge i sølv i anledning af hidsendelsen af mesterens arbejder fra  

 Rom.
Thorvaldsen Medaillen er den højeste udmærkelse, Akademiet kan tildele  

 en billedkunstner.
§ 4.  Med Eckersberg Medaillen kan Akademiet for de  

 skønne Kunster udmærke et menneske, der har ydet en indsats af høj  

 kunstnerisk kvalitet inden for den frie eller den bundne kunst.
Det kongelige  

 Akademi for de skjønne Kunster lod medaljen præge i bronze i anledning af  

 hundredårsdagen for C.
V.
Eckersbergs fødsel den 2. januar 1783.
§ 5.  Med Thorvald Bindesbøll Medaljen kan Akademiet  

 for de skønne Kunster udmærke et menneske, der har ydet en indsats af høj  

 kvalitet inden for brugskunst og industriel grafik.
Akademiet for de skønne  

 Kunster indstiftede medaljen i 1979 i femoghalvfjerdsåret for trykningen af  

 Thorvald Bindesbølls »Carlsberg Pilsner« etiket.
§ 6.  Med N.
L.
Høyen Medaljen kan Akademiet for de  

 skønne Kunster udmærke et menneske, der har ydet en indsats af høj kvalitet  

 inden for forskning, fortolkning eller formidling af de skønne kunster.  

 Akademiet for de skønne Kunster indstiftede medaljen i 1979 i anledning af  

 halvandenhundredåret for N.
L.
Høyens udnævnelse til professor ved Det  

 kongelige Akademi for de skjønne Kunster.
§ 7.  Akademiets medaljer kan kun tildeles udlændinge  

 efter godkendelse fra Ministeriet for kulturelle anliggender.
De kan kun  

 tildeles samme person en gang, og de kan ikke tildeles kunstnere, der er  

 medlemmer af Akademiraadet.
§ 8.  Akademiets medaljer uddeles af Akademiraadet.  

 Tildeling sker efter drøftelse på mindst to møder i Raadet.
Ved det første  

 møde bringes kandidater i forslag.
Ved det sidste møde afgives indstilling  

 til Raadet ledsaget af en skriftlig motivering.
På grundlag heraf træffer  

 Akademiraadet beslutning ved skriftlig afstemning.
Tildeling er besluttet,  

 når otte medlemmer stemmer for.
§ 9.  Når en medalje er tildelt, meddeles dette  

 medaljemodtageren skriftligt med angivelse af den under § 8 nævnte  

 motivering.
Medaljen forsynes med modtagerens navn og året for tildelingen.  

 Overrækkelse af medaljer sker normalt ved Akademiets Stiftelsesfest.
