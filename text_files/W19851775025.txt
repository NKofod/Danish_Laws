Andel af ejendom belagt med byggelinier kunne ikke overtages, da  

 staten kunne komme til at hæfte solidarisk for forpligtelser, der vedrører  

 hele ejendommen sammen med en privat ejer.
Meddelt, at staten kunne overtage  

 andelen, hvis ejendommen kunne opdeles i to matrikelnumre.
Tak for Deres brev af 17. juli 1985, hvori De anmoder om, at staten  

 overtager Deres andel af ejendommen matr. nr. 4 eæ Tårnby by, der er belagt  

 med byggelinier til sikring af et anlæg af Vallensbæk-Tårnbymotorvejen på  

 strækningen gennem Tårnby.
Baggrunden for Deres ønske er, at De er fyldt 70  

 år, og at De på grund af sygdom ikke længere føler, at De kan overkomme at  

 passe Deres del af ejendommen.
 Vejdirektoratet har sendt mig en redegørelse om ejendommen og om de  

 forhold, der kan begrunde en overtagelse.
Det ligger klart, at betingelserne for overtagelse ville være opfyldt,  

 hvis De havde ejet ejendommen alene.
Vejdirektoratet har spurgt Deres  

 medejer, om hun er villig til at afstå sin andel af ejendommen, men svaret  

 var nej.
Hvis staten overtog Deres andel alene, ville det betyde, at staten kunne  

 komme til at hæfte solidarisk for forpligtelser, der vedrører hele  

 ejendommen, f.eks. ejendomsskatter, sammen med en privat medejer.
Dette  

 betyder, at staten kan komme til at betale mere end sin andel af udgifterne,  

 hvis medejeren ikke opfylder sine forpligtelser.
Dette er noget staten ikke  

 indlader sig på, uanset om staten i det konkrete tilfælde ikke har noget  

 grundlag for at tro, at situationen skulle opstå.
Den eneste mulighed jeg kan se der er, for at staten kan overtage Deres  

 andel, vil være, hvis ejendommen kan opdeles i 2 matrikelnumre.
Som følge af  

 ejendommens størrelse kræver dette imidlertid dispensation fra  

 kommuneplanlovens bestemmelser om grundes mindstestørrelser.
Da det er  

 kommunalbestyrelsen, der er dispensationsmyndighed, har jeg i dag henvendt  

 mig til Tårnby kommune og bedt kommunen se positivt på en ansøgning om en  

 udstykning af ejendommen i 2 matrikelnumre.
Jeg skal vende tilbage til sagen,  

 når jeg har hørt fra kommunen.
 Betænkning over forslag til lov om ændring af lov om visse  

 hovedlandevejsstrækninger (Stop for Tårnbymotorvejen afgivet af Folketingets  

 udvalg om offentlige arbejder den 11. maj 1983.
