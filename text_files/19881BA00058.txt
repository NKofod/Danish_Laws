Nr BSF 58 Forslag til folketingsbeslutning om ophævelse af ægteskabsdiskriminering  

 på skatteområdet Fremsat af Kofod-Svendsen (KRF) Lysholm Christensen (KRF) Glønborg (KRF)  

 Inger Stilling Pedersen (KRF) den 31. januar 1989 Folketinget opfordrer regeringen til at fremsætte lovforslag, der ophæver diskrimineringen af ægtepar i forhold til ugifte samlevende i følgende love på skatteområdet:
 1. Personskattelovens § 10, stk. 2.
 2. Ligningslovens § 12, stk. 4.
 3. Lov om nedslag i skatteansættelsen for renteindtægter m.v.
 4. Kildeskattelovens § 26 A.
 5. Kildeskattelovens § 72, stk. 2.
 6. Ligningslovens § 16 B, stk. 2-6.
 7. Aktieavancebeskatningslovens §§ 4 og 6.
 Ophævelsen af ægteskabsdiskrimineringen i personskattelovens § 10, stk. 2,  

 skal have virkning fra og med skatteåret 1990.
Bemærkninger til forslaget Da reglerne om formuebeskatning blev ændret i 1988, var alle enige om, at  

 de var ægteskabsdiskriminerende. Ændringen betød, at de mere velstillede  

 ægtepar fik en skattelettelse.
Det er Kristeligt Folkepartis målsætning, at ægteskabsdiskrimineringen  

 skal fjernes overalt i lovgivningen.
Dette forslag indeholder de love, som vi  

 på nuværende tidspunkt har kendskab til er ægteskabsdiskriminerende.
Specielt  

 ønsker vi en hurtig ligestilling af gifte og ugifte samboende pensionistpar  

 med hensyn til personfradragets grundbeløb.
Det er åbenbart urimeligt, at  

 forskellen på personfradraget for en enlig pensionist og en gift pensionist  

 er 22.400 kr.
Størrelsen af den økonomiske forskelsbehandling kan variere i de  

 forskellige bestemmelser.
Alligevel ønsker Kristeligt Folkeparti, at  

 diskrimineringen skal ophæves på alle områder.
ad 1. (Personskattelovens § 10, stk. 2) For enlige pensionister udgør personfradragets grundbeløb i 1989 51.400  

 kr.
For gifte pensionister udgør personfradragets grundbeløb 29.000 kr. pr.  

 person.
ad 2. (Ligningslovens § 12, stk. 4) Bestemmelsen drejer sig om forsørgelseskontrakter.
Personer kan fradrage  

 op til 10.000 kr. om året ved indgåelse af en forsørgelseskontrakt, hvor  

 beløbet tilfalder personer eller dødsboer. Ægtefæller kan også kun fratrække  

 højst 10.000 kr. tilsammen.
ad 3. (Lov om nedslag i skatteansættelsen for renteindtægter m.v.) For ugifte og ikke samlevende ægtefæller udgør nedslaget 30 pct. af summen  

 af nettorenteindtægter og visse løbende pensionsudbetalinger.
Nedslaget kan  

 dog ikke overstige 3.600 kr.
Herefter sker der en nedtrapning efter visse  

 regler.
For ægtefæller indeholder loven bestemmelser om udligning af  

 renteindtægter og indkomst mellem ægtefællerne indbyrdes.
Det kan i visse  

 tilfælde bevirke, at ægtefæller opnår mindre nedslag end det, ugifte og ikke  

 samlevende ægtefæller med tilsvarende rente- og indkomstforhold ville have  

 opnået.
ad 4. (Kildeskattelovens § 26 A) Skattemæssige afskrivninger på aktiver, der anvendes i en af en gift  

 person drevet erhvervsvirksomhed, foretages af den pågældende, uanset om  

 aktivet tilhører denne eller den med pågældende samlevende ægtefælle.
 Overdrager eller overfører en ægtefælle aktiver til den med pågældende  

 samlevende ægtefælle til anvendelse i dennes erhvervsvirksomhed, skal  

 fortjenester eller tab, som derved fremkommer, ikke medregnes ved opgørelsen  

 af den førstnævnte ægtefælles skattepligtige indkomst.
ad 5. (Kildeskattelovens § 72) Hvis udlæg for skattebeløb er forsøgt hos den skattepligtige selv, kan  

 udlæg ske i ejendele, der tilhører den med den skattepligtige samlevende  

 ægtefælle.
Sådanne udlæg kan ikke foretages hos ugifte samlevende.
ad 6. (Ligningslovens § 16 B, stk. 2-6) Holdingreglerne går i hovedtræk ud på følgende:
 Hvis en aktionær afstår aktier til et selskab, skal hele afståelsessummen  

 medregnes til aktionærens almindelige indkomst, hvis køber (holdingselskabet)  

 allerede på overdragelsestidspunktet eller i løbet af samme indkomstår bliver  

 ejer af 25 pct. eller mere af aktiekapitalen i det selskab, der har udstedt  

 aktierne (datterselskabet).
Afståelsessummen bliver således ikke beskattet efter  

 aktieavancebeskatningslovens mere fordelagtige regler.
Ovennævnte regel om  

 almindelig indkomstbeskatning af afståelsesvederlaget finder kun anvendelse  

 for personer, hvis a. overdrageren eller dennes ægtefælle beholder aktier i et af de to  

 selskaber, b. hvis overdrageren eller dennes ægtefælle i forbindelse med aktiesalget  

 erhverver aktier i et af de to selskaber, eller c. hvis overdrageren eller dennes ægtefælle på salgstidspunktet kan udøve  

 en væsentlig indflydelse i et af de to selskaber.
 En samlevers aktiebeholdning vil ikke få betydning.
ad 7. (Aktieavancebeskatningslovens §§ 4 og 6) Fortjeneste eller tab ved afståelse af hovedaktionæraktier efter 3 år er  

 ikke - som det er tilfældet ved almindelige aktier - indkomstopgørelsen  

 uvedkommende, men indgår i den skattepligtige særlige indkomst.
Hovedaktionærreglerne finder også anvendelse, hvis en aktionær sammen med  

 en nærmere defineret aktionærkreds inden for den 5-årige periode har ejet  

 mindst 25 pct. af aktiekapitalen eller rådet over mere end 50 pct. af den  

 samlede stemmeværdi.
En ægtefælles aktiebesiddelse medregnes, en ugift  

 samlevers aktiebesiddelse derimod ikke.
