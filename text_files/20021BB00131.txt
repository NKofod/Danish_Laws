Fremsat den 1. april 2003 af  

 Keld Albrechtsen (EL) og Line Barfod (EL) Forslag til folketingsbeslutning om forbud mod anvendelse af pesticider inden for en  

  

 beskyttelseszone omkring alle almene vandforsyningsanlæg Folketinget opfordrer regeringen til inden udgangen af dette  

 folketingsår at fremsætte lovforslag  

    

 om  

 en beskyttelseszone med en radius på 300 m omkring alle de vandboringer, der  

 tilhører almene vandforsyninger.
Inden for denne beskyttelseszone må der ikke  

 anvendes pesticider.
Bemærkninger til forslaget Beskyttelseszonerne indføres med henblik på at forhindre  

 den mest udsatte indsivning af  

 pesticidrester i grundvandsreservoirer.
Der foreslås en  

 beskyttelseszone med en radius på 300 m for at få fjerne den mest påtrængende  

 fladekilde.
En cirkel med en radius på 300 m har et areal på cirka 28 ha.
De  

 almene vandforsyningsselskaber har ca. 11.000 drikkevandsboringer.
Ofte  

 ligger  

 der en stribe boringer på samme kildeplads, så de vil dele en del af arealet  

 inden for deres 28 has beskyttelseszone.
I respekt for princippet om,  

 at  

 »  

 forureneren skal betale  

 «  

 , vil der ikke blive tilbudt kompensation  

 til de landmænd, hvis jordbrugsdrift forbuddet måtte berøre.
Danmarks og Grønlands Geologiske Undersøgelse har i  

 forbindelse med udgivelse af rapporten  

 »G  

 rundvandsovervågning  

 2002  

 «, jf.
MPU alm. del   bilag 544,  

 opsummeret  

 pesticidtruslen mod grundvandet således:  

 »  

 Grundvandet  

 er fortsat præget af brugen af pesticider.
Igennem hele overvågningsperioden  

 er  

 der fundet pesticider eller nedbrydningsprodukter i 40 pct. af de undersøgte  

 boringer.
I vandværksboringer er der i de sidste 5 år konstateret pesticider  

 eller nedbrydningsprodukter i godt 30 pct. til trods for, at der hvert år  

 lukkes mange vandværksboringer med fund.
En undersøgelse af pesticider i små  

 vandforsyninger har vist, at der er fundet pesticider og/eller  

 nedbrydningsprodukter i mere end halvdelen af de undersøgte anlæg, og at  

 grænseværdien er overskredet i ca. hver tredje.
I ca. 10 pct. af de  

 undersøgte  

 vandprøver er der fund på mere end 10 gange grænseværdien på 0,1  

 mikrogram/liter  

 «                                                                            .
Dette beslutningsforslag fremsættes i erkendelse af, at  

 pesticiderne, som bliver fundet på afveje, alle er blevet godkendt af  

 Miljøstyrelsen til anvendelse i den frie natur.
Der er ingen, som på nogen  

 måde  

 kan garantere, at de pesticider, der er godkendt i dag, ikke vil blive fundet  

 i  

 grundvandet og andre uhensigtsmæssige steder.
