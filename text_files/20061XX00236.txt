Skriftlig fremsættelse (31. januar 2007) Ministeren for  

 ligestilling  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om ligestilling af kvinder og mænd (Definitioner af  

 forskelsbehandling og af chikane og sexchikane m.v.) (Lovforslag nr.
L 137).
Forslaget gennemfører dele af Rådets direktiv 2004/113/EF af 13.  

 december 2004 om gennemførelse af princippet om ligebehandling af mænd og  

 kvinder i forbindelse med adgang til og levering af varer og tjenesteydelser,  

 der skal være implementeret inden den 21. december 2007. Ligestillingsloven  

 indeholder beskyttelse mod forskelsbehandling på grund af køn og ikendelse af  

 godtgørelse for overtrædelse af loven, således at direktivets væsentligste  

 krav  

 hovedsagelig allerede er gældende ret.
Direktivet forudsætter dog visse  

 ændringer i loven.
Efter forslaget opretholdes den nuværende kreds af forpligtede:  

 enhver arbejdsgiver, myndighed og organisation.
Derudover forpligtes  

 myndigheder og organisationer og alle personer, som leverer varer og  

 tjenesteydelser, der er tilgængelige for offentligheden.
Dette gælder både  

 inden for den offentlige og private sektor, herunder offentlige organer, og  

 som  

 tilbydes uden for privat- og familielivet, samt transaktioner i den  

 forbindelse.
 Der indsættes  

 definitioner på direkte og indirekte forskelsbehandling, chikane og  

 sexchikane.  

 Det defineres, at chikane og sexchikane er forskelsbehandling og derfor  

 forbudt, og at instruktion om at forskelsbehandle på grund af køn er  

 forskelsbehandling.
 Der indsættes en bestemmelse om undtagelser fra forbudet mod  

 forskelsbehandling i tilfælde, der er begrundet i et legitimt mål, og  

 midlerne  

 til opfyldelse af målet er hensigtsmæssige og nødvendige.
Det fastsættes at aftaler m.v., der strider mod ligebehandlingsprincippet  

 er ugyldige, og at ingen må udsættes for repressalier som reaktion på en  

 klage  

 over manglende ligebehandling.
Der vil evt. kunne tilkendes den forurettede  

 en  

 godtgørelse.
 Forslaget vurderes ikke at have økonomiske eller administrative  

 konsekvenser for staten eller erhvervslivet.
 Med indførelsen af præcise definitioner på direkte og indirekte  

 forskelsbehandling, chikane og sexchikane og indførelsen af en bestemmelse,  

 hvorefter ingen må udsættes for ugunstig behandling på grund af fremsættelse  

 af  

 en klage over forskelsbehandling på grund af køn, vil beskyttelsesniveauet  

 forbedres betydeligt.
 Lovforslaget foreslås at træde i kraft den 1. juni 2007.
 Med disse bemærkninger skal jeg indstille lovforslaget til  

 Folketingets velvillige behandling.
