(Momsnævnet) I medfør af § 37, stk. 6, i merværdiafgiftsloven, jf. lovbekendtgørelse  

 nr. 68 af 18. februar 1985, som ændret ved § 2 i lov nr. 925 af 19. december  

 1986, fastsættes følgende bestemmelser vedrørende det i henhold til lovens §  

 37, stk. 1, nedsatte nævn:
§ 1.  Nævnet består af 6 medlemmer, der skal  

 repræsentere et alsidigt kendskab til administrations- og erhvervsforhold.
Af  

 de 6 medlemmer skal 2 repræsentere Skatteministeriet, 1 udpeges inden for  

 detail- og engroshandel, 1 inden for håndværk eller industri, 1 inden for  

 landbruget og 1 inden for det område, der dækkes af Arbejderbevægelsens  

 Erhvervsråd.
 Stk. 2.  Ved behandling af sager af den i  

 merværdiafgiftslovens § 37, stk. 4, punkt e, omhandlede art (om, hvad der er  

 offentlig forsyningsvirksomhed), udvides nævnet med 3 medlemmer, hvoraf 1  

 skal være sagkyndigt vedrørende erhvervsforhold, specielt anlægsarbejder, og  

 2 skal være sagkyndige vedrørende amtskommunale og kommunale anliggender.
Stk. 3.  Nævnets medlemmer udnævnes af skatteministeren,  

 der ligeledes udpeger et af de to medlemmer, der repræsenterer  

 Skatteministeriet, til formand.
Skatteministeren udpeger en næstformand  

 blandt de øvrige medlemmer.
 Stk. 4.  Skatteministeren udpeger suppleanter for de  

 medlemmer, der repræsenterer Skatteministeriet.
 Stk. 5.  Skatteministeren udpeger sekretærer for nævnet.
 § 2.  Nævnet har den endelige administrative afgørelse  

 af de i bilaget til bekendtgørelsen nævnte spørgsmål (sager).
 Stk. 2.  Nævnet afgiver udtalelser til skatteministeren  

 om de i merværdiafgiftslovens § 3, stk. 2, omhandlede sager om afgiftspålæg  

 samt om de i nævnte lovs § 29, stk. 7, omhandlede sager om afgiftsfri  

 indførsel.
 Stk. 3.  Nævnet afgiver udtalelser til skatteministeren  

 om de i § 4 i loven om forbrugsbegrænsende foranstaltninger og § 1, stk. 3, i  

 loven om forskellige forbrugsafgifter omhandlede spørgsmål om  

 afgiftsfritagelse.
 § 3.  Ved behandling af sager, der efter nævnets skøn  

 kræver speciel branchemæssig, teknisk eller handelsmæssig indsigt, kan nævnet  

 tilkalde sagkyndige rådgivere.
 § 4.  Nævnet afholder møde på de af nævnet vedtagne  

 faste mødedage, og i øvrigt så ofte formanden finder anledning dertil.
Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling.
Sammen med dagsordenen sendes fotokopi af det i sagerne  

 foreliggende materiale.
 Stk. 3.  Medlemmer, der er forhindret i at møde, skal  

 give en af sekretærerne meddelelse herom.
 § 5.  Nævnet er beslutningsdygtigt, når mindst 3  

 medlemmer er til stede, hvoraf 1 repræsentant for Skatteministeriet og 2  

 erhvervsrepræsentanter.
 Stk. 2.  Ved behandlingen af de i § 1, stk. 2, nævnte  

 sager er nævnet beslutningsdygtigt, når mindst 5 medlemmer er til stede,  

 hvoraf 1 repræsentant for Skatteministeriet, 3 erhvervsrepræsentanter og 1 af  

 de sagkyndige vedrørende amtskommunale og kommunale anliggender.
Stk. 3.  Afgørelse træffes ved stemmeflerhed.
Står  

 stemmerne lige, er formandens stemme afgørende.
 Stk. 4.  De af nævnet tilkaldte sagkyndige rådgivere har  

 ikke stemmeret.
 § 6.  Intet af nævnets medlemmer må deltage i  

 behandlingen af en sag, der umiddelbart berører erhvervsvirksomheder, i  

 hvilke han er økonomisk interesseret eller i øvrigt er tilknyttet, jf.  

 forvaltningslovens kapitel 2.
 Stk. 2.  Nævnet afgør, om bestemmelsen i stk. 1  

 udelukker, at et medlem deltager i behandlingen af sagen.
 § 7.  Den, der har anmodet nævnet om en afgørelse, har  

 efter begæring adgang til mundtligt at fremstille sagen for nævnet.
 Stk. 2.  Toldvæsenet har på begæring adgang til at give  

 en mundtlig fremstilling for nævnet i tilfælde, hvor en af toldvæsenet  

 foretagen skønsmæssig ansættelse af en virksomheds afgiftstilsvar eller  

 afgiftspligtige omsætning indklages for nævnet.
 § 8.  Nævnet kan imødekomme en ansøgning om  

 genoptagelse af behandlingen af en tidligere afgjort sag.
 § 9.  Nævnets medlemmer og tilkaldte sagkyndige  

 rådgivere har tavshedpligt med hensyn til oplysninger af fortrolig karakter,  

 som de gennem deres virksomhed i nævnet får kendskab til, jf.  

 forvaltningslovens § 27.
 § 10.  Nævnets sekretærer udarbejder skriftligt  

 referat af forhandlingerne i nævnet og af de afgørelser, der træffes.
 Stk. 2.  Nævnets afgørelser skal meddeles skriftligt.
 § 11.  Direktoratet for Toldvæsenet offentliggør  

 afgørelser af mere almen interesse fra Momsnævnet, Skatteministeriet,  

 Direktoratet for Toldvæsenet samt domstolene om momsen og om  

 arbejdsmarkedsbidraget.
Stk. 2.  Navn og adresse på de virksomheder, som  

 afgørelserne vedrører, offentliggøres ikke.
Fortrolige oplysninger må heller  

 ikke offentliggøres.
§ 12.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 426 af  

 18. juni 1987 af forretningsorden for Nævnet vedrørende Merværdiafgift m.v.  

 (Momsnævnet).
