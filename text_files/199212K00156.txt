Nr LSF 156 Forslag til Lov om ændring af lov om en værdipapircentral Fremsat af industriministeren (Anne Birgitte Lundholt) den 16. december 1992 Vedtaget ved tredjebehandling den 23. marts 1993 Lov nr. 149 af 31/03/1993 § 1 I lov om en værdipapircentral, jf. lovbekendtgørelse nr. 101 af 10.  

 februar 1992, foretages følgende ændringer:
 1. I § 6 a indsættes som stk. 2:
»Stk. 2. Værdipapircentralen kan efter Finanstilsynets godkendelse  

 foretage registreringer i udlandscentraler.« 2. Efter § 6 a indsættes:
» § 6 b.
De af §§ 6 og 6 a omfattede virksomheder skal indgå  

 en tilslutningsaftale med Værdipapircentralen som betingelse for, at de kan  

 opnå adgang til at foretage registreringer i Værdipapircentralen.
Stk. 2. Ved fondshandler forstås i denne lov et kontoførende  

 institut, jf. § 6, der i kraft af sin tilslutningsaftale med  

 Værdipapircentralen kan indrapportere køb og salg af fondsaktiver til og fra  

 egne konti i Værdipapircentralen.« 3. § 8, stk. 3, affattes således:
» Stk. 3. Registreringens retsvirkninger regnes fra  

 tidspunktet for anmeldelsen til det kontoførende institut, jf. dog § 11. For  

 handler, hvori den ene part i kraft af sin tilslutningsaftale med  

 Værdipapircentralen er fondshandler, og for transaktioner indrapporteret af  

 en udlandscentral, jf. § 6 a, regnes registreringens retsvirkninger dog fra  

 tidspunktet for den endelige prøvelse i Værdipapircentralen.« § 2 Industriministeren fastsætter tidspunktet for lovens ikrafttræden.
Oprindeligt fremsat forslag § 1 I lov om en værdipapircentral, jf. lovbekendtgørelse nr. 101 af 10.  

 februar 1992 foretages følgende ændringer:
 1. I § 6a indsættes som stk. 2:
»Stk. 2. Værdipapircentralen kan efter Finanstilsynets godkendelse  

 foretage registreringer i Udlandscentraler.« 2. Efter § 6a indsættes:
» § 6b.
De af §§ 6 og 6a omfattede virksomheder skal indgå en  

 tilslutningsaftale med Værdipapircentralen som betingelse for, at de kan opnå  

 adgang til at foretage registreringer i Værdipapircentralen.
Stk. 2. Ved fondshandler forstås i denne lov et kontoførende  

 institut, jf. § 6, der i kraft af sin tilslutningsaftale med  

 Værdipapircentralen kan indrapportere køb og salg af fondsaktiver til og fra  

 egne konti i Værdipapircentralen.« 3. § 8, stk. 3, affattes således:
» Stk. 3. Registreringens retsvirkninger regnes fra  

 tidspunktet for anmeldelsen til det kontoførende institut, jf. dog § 11. For  

 handler, hvori den ene part i kraft af sin tilslutningsaftale med  

 Værdipapircentralen er fondshandler, og for transaktioner indrapporteret af  

 en udlandscentral, jf. § 6a, regnes registreringens retsvirkninger dog fra  

 tidspunktet for den endelige prøvelse i Værdipapircentralen.« § 2 Industriministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger 1. Formålet med lovforslaget er at give Værdipapircentralen  

 mulighed for at udvikle sine systemer således, at rettigheder over  

 fondsaktiver kan registreres hurtigere og med en mere præcis tidsangivelse  

 end i dag.
Dette gøres ved at afskaffe døgnet som mindste prioritetsgivende enhed ved  

 fastsættelsen af retsvirkningerne af registreringer i Værdipapircentralen.  

 Det foreslås, at registreringens retsvirkninger som hovedregel knyttes til  

 det eksakte tidspunkt for anmeldelsen til det kontoførende institut, medens  

 det for handler, hvori den ene part er fondshandler, og for transaktioner  

 indrapporteret af en udenlandsk værdipapircentral bliver tidspunktet for den  

 endelige prøvelse i Værdipapircentralen, der er afgørende.
I alle tre  

 tilfælde er det afgørende, at der hermed angives det tidspunkt i forbindelse  

 med prøvelsen, hvor fondsaktiverne senest skal være til stede på kontoen, for  

 at en registrering kan ske.
2. Den nuværende udformning af værdipapircentrallovens § 8, stk.  

 3, sidestiller alle anmeldelser, som er indgivet samme dag, uanset om de er  

 indbyrdes modstridende.
Det betyder, at man først når dagen er omme, hvor  

 adgangen til at indrapportere til Værdipapircentralen er lukket, kan være  

 sikker på, at gennemførelsen af en transaktion ikke er blevet hindret af en  

 anden og evt. efterfølgende transaktion.
 Dette princip, hvorefter rettigheder registreres i den rækkefølge de  

 anmeldes - dog med den begrænsning, at dagen er den mindste enhed, man  

 opererer med - har værdipapircentralloven overtaget fra tinglysningssystemet.
Tinglysningssystemet er imidlertid udformet med henblik på registrering af  

 rettigheder over fast ejendom, typisk i forbindelse med handler.
Der er ofte  

 tale om forholdsvis komplekse situationer, idet omsætningen er kombineret med  

 begrænsede rettigheder.
Omsætningshastigheden er forholdsvis lav.
På værdipapirområdet er der typisk tale om een enkelt transaktion ad  

 gangen, som f.eks. pantsætning eller handel, og forskellige typer af  

 transaktioner over samme fondsaktiv finder sjældent sted på samme tid.
Til  

 gengæld er omsætningshastigheden langt større, idet værdipapirer meget ofte  

 handles gennem mange led på een dag.
Hertil kommer, at den  

 »professionelle« handel med værdipapirer er kontrakter om fremtidig  

 levering i henhold til børsbetingelserne af en post værdipapirer, som sælger  

 typisk ikke har til sin disposition på salgstidspunket.
 Værdipapirhandelen bygger, herhjemme og i udlandet, tillige på princippet  

 om samtidig udveksling af ydelser ved afviklingen (»delivery versus  

 payment«), og det danske værdipapircentralsystem er i vidt omfang  

 baseret herpå gennem tilslutningsaftalerne mellem Værdipapircentralen og  

 deltagerkredsen.
 Da der således er grundlæggende forskelle i handelsmønstrene for hhv. fast  

 ejendom og værdipapirer, er det naturligt, at behovene for udformningen af  

 reguleringen ligeledes er forskellig.
 3. Denne nugældende regel i lovens § 8, stk. 3, anses af  

 Værdipapircentralen og de øvrige centraldeltagere fra den finansielle sektor  

 i stigende grad som en uhensigtsmæssig begrænsning af deres muligheder for at  

 effektivisere og modernisere afviklingen af transaktioner med værdipapirer.
 Begrænsningen er specielt mærkbar i de tilfælde, hvor en handel af en  

 eller anden grund ikke har kunnet afvikles til tiden og skal rettes op for  

 ikke at foranledige, at hele afviklingssystemet for en »kæde« af  

 fondshandler må standses.
 Skal en handel rettes hurtigt, medfører den nuværende regel i § 8, stk. 3,  

 i praksis et valg mellem to onder: enten må een af parterne levere sin ydelse  

 (i tiltro til, at den anden senere kan og vil betale) og i een dag løbe en  

 risiko for ikke at få modydelsen, eller også må både betalingen og leveringen  

 vente een dag.
Denne forsinkelse kan skabe en domino-effekt for de efterfølgende led i  

 handelskæden, som rammes af forsinkelser, omkostninger og risici.
Hertil  

 kommer, at een dags forsinkelse påfører de involverede parter et rentetab,  

 som kan være meget betydeligt.
Problemet er vokset siden lovens tilblivelse.  

 Dels er transaktionerne blevet større (over halvdelen af omsætningen i  

 Værdipapircentralen ligger i dag på transaktionsstørrelser over 25 mio. kr.),  

 dels betyder den øgede internationale handel, at mange transaktioner ankommer  

 meget sent til værdipapircentralsystemet - med en del fejl til følge.
 Ved fejlretning af handler mellem professionelle har disse hidtil ofte  

 påtaget sig risikoen og derved sikret hinanden korrekt valør, men dette er  

 ikke en holdbar løsning.
Det vil derfor være en klar fordel for omsætningen med værdipapirer, hvis  

 den tid, der går, inden fejlen kan rettes, kan reduceres til mindre end een  

 dag.
Herved mindskes risikoen for de involverede parter.
 4. Den øgede internationalisering af kapitalmarkederne  

 nødvendiggør, at der kan optages effektive forbindelser til udenlandske  

 institutter og depotcentraler.
 I § 6a er det forudsat, at udenlandske værdipapircentraler under tilsyn  

 kan foretage registreringer i Værdipapircentralen på dennes vegne og med  

 retsvirkning i henhold til §§ 8-16. Dette kræver dog forinden godkendelse fra  

 Finanstilsynet.
Begrænsningen i § 8, stk. 3, medfører ved handel af værdipapirer over  

 landegrænserne, at der i de fleste tilfælde mistes een dag enten i  

 forbindelse med transaktionen ud af Danmark eller til Danmark, og bevirker,  

 at Værdipapircentralen af konkurrencemæssige grunde reelt er uden mulighed  

 for at medvirke i afviklingen af internationale handler med værdipapirer -  

 danske såvel som udenlandske.
Dette skyldes, at reglen kun giver mulighed for  

 at foretage registreringen een gang i døgnet, oven i købet på et tidspunkt,  

 der ikke kan tilpasses udlandets behov.
Dette forhold indvirker på den danske finanssektors mulighed for at gøre  

 sig gældende i den internationale konkurrence.
Værdipapircentralsystemet kan  

 med den nugældende lovregel ikke udvikles til fuldt ud at opfylde de  

 professionelle aktørers forventede behov i den hastige udvikling på de  

 internationale markeder.
 Indførelse af mulighed for at foretage registreringer mere end een gang i  

 døgnet vil give Værdipapircentralen mulighed for at indrette sine systemer  

 således, at forsinkelsen i flere tilfælde kan undgås.
 5. Den foreslåede ændring vil endvidere være en forudsætning for,  

 at Værdipapircentralen kan deltage i afviklingen af transaktioner med  

 pengemarkedsinstrumenter, hvor der er behov for kortere afviklingstider end  

 på det traditionelle børsmarked.
 Den slags instrumenter registreres i dag ikke i værdipapircentralsystemet  

 og kræver ud over den her foreslåede ændring i givet fald en ændring i det  

 nuværende regelgrundlag på bekendtgørelsesniveau eller en tilladelse fra  

 Finanstilsynet.
 6. Lovforslaget har været sendt til høring hos:  

 Værdipapircentralen, Københavns Fondsbørs, Garantifonden for Danske Futures  

 og Optioner, Dansk Industri, Danmarks Rederiforening, Assurandør-Societetet,  

 Pensionskasserådet, Foreningen af Firmapensionskasser, Finansrådet,  

 Realkreditrådet, Arbejdsmarkedets Tillægspension, Lønmodtagernes Dyrtidsfond,  

 Investeringsforeningernes Fællesrepræsentation, Foreningen af Danske  

 Børsmæglerselskaber, Danmarks Nationalbank, Forbrugerrådet, Det Danske  

 Handelskammer, Foreningen af Registrerede Revisorer, Foreningen af  

 Statsautoriserede Revisorer, Foreningen af Interne Revisorer,  

 Justitsministeriet, Boligministeriet, Økonomiministeriet, Finansministeriet  

 (APD og Budgetdepartementet) og Kommunikationsministeriet.
 7. Forslaget forventes ikke at få administrative eller  

 statsfinansielle konsekvenser.
Bemærkninger til lovforslagets enkelte bestemmelser Til § 1 Til nr. 1 Med ændringen præciseres Finanstilsynets hjemmel til at godkende  

 Værdipapircentralens adgang til at træffe aftaler med udenlandske  

 depotcentraler (udlandscentraler), om adgang til at registrere i disse.
 Lovens § 6a, der giver Finanstilsynet hjemmel til at godkende  

 Værdipapircentralens forbindelser med udlandscentraler, blev indsat i loven i  

 1989.
Hensigten fremgår af bemærkningerne til § 6a, hvor der tales om  

 forbindelser mellem depotcentraler med henblik på, at fondsaktiver kan  

 registreres i den værdipapircentral, som modtageren har valgt.
Hvorledes  

 sådanne forbindelser praktisk og juridisk skulle etableres, var på daværende  

 tidspunkt endnu ikke afklaret.
På baggrund heraf blev § 6a formuleret med § 6  

 som forbillede, og dermed blev retsreglerne for udlandets registreringer i  

 Værdipapircentralen - som var det vigtigste - reguleret.
Der har siden udviklet sig en international »konvention«,  

 hvorefter gensidige forbindelser anbefales etableret som to (modsatrettede)  

 ensidige forbindelser.
En sådan forbindelse består i, at central A bliver  

 bruger i central B for værdipapirer udstedt gennem B (og vice versa i den  

 anden forbindelser).
Læses formuleringen i den nuværende § 6a efter sin strikte ordlyd, kan det  

 føre til den opfattelse, at den kun regulerer udlandscentralers registrering  

 i Værdipapircentralen, men ikke det omvendte forhold.
For at udelukke  

 usikkerheden er en præcisering af bestemmelsen i værdipapircentralloven  

 hensigtsmæssig.
Til nr.2 Forslaget lovfæster hidtidig praksis, hvorefter der kræves, at et  

 kontoførende institut skal indgå en tilslutningsaftale med  

 Værdipapircentralen som betingelse for at opnå adgang til at foretage  

 registreringer i Værdipapircentralen.
Behovet for at lovfæste kravet skyldes,  

 at begrebet tilslutningsaftale anvendes.
Da det foreslås, at retsvirkningerne af en anmeldelse af en handel, hvori  

 den ene part er fondshandler, først indtræder på et senere tidspunkt end  

 indgivelsen af anmeldelsen, er begrebet »fondshandler« defineret i  

 forslaget.
Der er ikke hermed tilsigtet nogen materiel ændring af den kreds,  

 der i dag omfattes af begrebet.
Der henvises i øvrigt til bemærkningerne til  

 forslagets nr. 3 Til nr. 3 I § 8, stk. 3 fastslås, hvornår retsvirkningerne af en anmeldelse til  

 registrering indtræder.
 Det foreslås som hovedregel at knytte retsvirkningerne til tidspunktet for  

 anmeldelsen til det kontoførende institut, som normalt er det tidspunkt, hvor  

 aktiverne senest skal være til rådighed på kontoen.
 Der er imidlertid situationer, hvor det ikke kræves, at aktiverne skal  

 være til stede på kontoen på anmeldelsestidspunktet.
 Det drejer sig om handler, hvori den ene part er fondshandler, samt om  

 transaktioner indrapporteret fra en udenlandsk værdipapircentral.
For disse transaktionstyper foreslås, at retsvirkningerne indtræder på  

 tidspunktet for den endelige prøvelse i Værdipapircentralen.
Fondsaktiverne  

 behøver i dissse situationer først at være tilstede på kontoen på  

 prøvelsestidspunktet.
Registrering i Værdipapircentralen af rettigheder over fondsaktiver er  

 betinget af, at de angivne fondsaktiver er til rådighed, inden registreringen  

 foretages.
Rådigheden skal være af en sådan karakter, at der kan disponeres  

 over aktiverne, d.v.s., at der f.eks. ikke disponeres i strid med en  

 pantsætning eller en båndlæggelse.
Den endelige prøvelse konstaterer, om  

 dette er tilfældet.
Den endelige prøvelse af anmeldelser til registrering af almindelige  

 dispositioner (overførsler af ejendomsret, pant, udlæg m.v.) skal ske straks,  

 når anmeldelsen modtages i det kontoførende institut.
I tilslutningsaftalen  

 mellem det kontoførende institut og Værdipapircentralen vil den nærmere  

 tidsmæssige udstrækning af begrebet »straks« kunne fastlægges.  

 Anmeldelsen skal underkastes en prøvelse, og en del af denne prøvelse er at  

 sikre, at det af anmeldelsen fremgår, hvilke fondsaktiver rettigheden  

 omfatter.
Ved en forespørgsel i Værdipapircentralens registre kan det  

 kontoførende institut konstatere, om de berørte fondsaktiver er til  

 disposition på værdipapircentralkontoen (uden begrænsende registreringer). Er  

 dette tilfældet, og giver den øvrige del af prøvelsen ikke anledning til  

 afvisning, indrapporterer det kontoførende institut anmeldelsen til  

 registrering i Værdipapircentralen.
Viser prøvelsen, at fondsaktiverne ikke  

 er til disposition på kontoen på anmeldelsestidspunktet, skal anmeldelsen  

 afvises og registreringen kan ikke gennemføres.
Såfremt det kontoførende  

 institut er i tvivl med hensyn til faktiske eller retlige forhold, skal det  

 dog foretage en foreløbig registrering, jf. lovens § 9.
For handler, hvori en fondshandler deltager som part, sker der en  

 foreløbig prøvelse af anmeldelsen i det kontoførende institut.
De  

 værdipapirer, som aftalen omfatter, skal imidlertid ikke nødvendigvis være i  

 sælgers besiddelse på tidspunktet for anmeldelsen, og de vil ofte ikke være  

 det.
Det skyldes, at »professionel« handel med værdipapirer er  

 kontrakter om fremtidig levering efter børsbetingelserne, d.v.s. typisk tre  

 børsdage efter aftalens indgåelse.
Først på tidspunktet for  

 levering/afvikling skal værdipapirerne være til disposition, og den endelige  

 prøvelse finder sted i Værdipapircentralen umiddelbart forud for afviklingen.  

 Prøvelsen foregår maskinelt, og først når den påbegyndes, er det ikke længere  

 muligt for de kontoførende institutter at tilbagekalde de indrapporterede  

 anmodninger om registrering.
 Den endelige prøvelse af transaktioner indrapporteret af en udlandscentral  

 sker efter de samme regler som for handler, hvori en fondshandler er part.
 Tilslutningsaftalerne mellem de kontoførende institutter og  

 Værdipapircentralen må tilpasses, inden nye transaktioner kan tages i brug.  

 Dette er grunden til, at der i § 2 foreslås, at industriministeren fastsætter  

 tidspunktet for lovens ikrafttræden.
I praksis betyder det, at det kontoførende institut må ændre sine systemer  

 og forretningsgange, før det kan gøre brug af lovændringen.
I  

 tilslutningsaftalen må kræves udvidede forretningsgange og kontroller for at  

 sikre, at der ikke gennemføres registreringer, som burde være bremset af en  

 tidligere anmeldelse samme dag til det pågældende institut.
Det forudsættes  

 herunder også fastlagt, hvornår det kontoførende instituts prøvelse af  

 indgivne anmeldelser skal finde sted.
Prøvelsen i det kontoførende institut  

 skal altså udbygges for at forhindre fejl, som ville kunne udløse et  

 erstatningsansvar efter lovens § 17.
 De retsstiftende transaktionstyper, som registreres i Værdipapircentralen,  

 og som ligger til grund for den foreslåede ændring af § 8, stk. 3, kan  

 herefter inddeles i tre katagorier:
1) almindelige dispositioner, 2) aftaler om køb og salg, hvori mindst den ene part er fondshandler, og 3) transaktioner med udenlandske værdipapircentraler.
Ad 1) Almindelige dispositioner forekommer enten som kontohavers egne  

 dispositioner eller ved retslige indgreb af offentlig- eller privatretlig  

 karakter.
I den første gruppe af almindelige dispositioner falder overførsel af  

 ejendomsret, f.eks. i form af arv eller gave og tillige også køb og salg  

 mellem to parter ved aftale indgået uden for værdipapircentralsystemet og  

 først herefter meddelt til det kontoførende institut.
Endvidere falder  

 kontohavers sikkerhedsstillelse i form af pant eller lignende ind under denne  

 gruppe.
 Den anden gruppe omfatter indgreb som arrest, udlæg, betalingsstandsning  

 og konkurs samt registrering af lavværgemål, umyndiggørelse m.v.
Tidspunktet for retsvirkningen af en registrering af en almindelig  

 disposition vil efter lovforslaget være tidspunktet for anmeldelsen til det  

 kontoførende institut fremfor blot datoen, som er den nuværende regel.
De  

 kontoførende institutters systemer vil forholdsvist nemt kunne ændres til at  

 registrere klokkeslettet for en anmeldelses indgivelse.
Ad 2) Ved aftaler om køb og salg, hvor den ene part er fondshandler, d.v.s. et  

 kontoførende institut, jf. lovens § 6, der i kraft af sin tilslutningsaftale  

 med Værdipapircentralen er fondshandler, jf. forslagets § 1, nr.2.
Et kontoførende institut skal, inden registreringer kan foretages, indgå  

 en tilslutningsaftale med Værdipapircentralen.
I denne aftale vælges, med  

 hvilke hovedfunktioner det kontoførende institut vil tilsluttes  

 Værdipapircentralen.
Alle kontoførende institutter skal vælge grundfunktionen  

 »depotsted«, som indebærer, at instituttet kan føre egne og kunders  

 værdipapircentralkonti.
Instituttet er den eneste, der kan modtage  

 anmeldelser til de konti, for hvilke det er depotsted, om overdragelser,  

 pant, udlæg m.v.
En tillægsfunktion, som alle de af § 6 omfattede  

 kontoførende institutter kan vælge i tilslutningsaftalen, er funktionen som  

 »fondshandler«.
Denne funktion giver det kontoførende institut ret  

 til at indrapportere køb og salg til eller fra egen fondshandlerkonto i  

 Værdipapircentralen, som er den transaktion, der værdipapircentralretligt  

 kaldes en (fonds)handel.
Fondshandlere er således de eneste, der kan foretage  

 handler i værdipapircentrallovens forstand.
Det foreslås, at retsvirkningen af en sådan fondshandel først indtræder på  

 tidspunktet for den endelige prøvelse i Værdipapircentralen, fordi  

 fondsaktiverne først da behøver at være til stede på sælgers konto.
På dette  

 tidspunkt ophører samtidig det kontoførende instituts mulighed for at ændre i  

 anmodningen om registrering.
Det bemærkes, at aftaler om køb og salg af fondsaktiver indgået med et  

 kontoførende institut, der alene har en tilslutningsaftale med  

 Værdipapircentralen som depotsted, og hvor modparten ikke er fondshandler,  

 ikke betragtes som handler, men som almindelige dispositioner.
Dette gælder  

 også, når instituttet indrapporterer et salg af fondsaktiver fra dets  

 egenbeholdning til en ikke-fondshandler.
Indrapporteringen foretages af  

 instituttet, fordi det er depotsted for egne konti og ikke i kraft af en  

 tilslutningsaftale med Værdipapircentralen som fondshandler.
Denne sondring  

 får betydning, fordi tidspunktet for den endelige prøvelse i  

 Værdipapircentralen af almindelige dispositioner og fondshandler som ovenfor  

 omtalt ikke er ens.
Ad 3) Ved transaktioner med udenlandske værdipapircentraler forstås de  

 registreringer i Værdipapircentralen, som en udenlandsk værdipapircentral  

 forudsættes at kunne foretage i Værdipapircentralen på dennes vegne og med  

 retsvirkning i henhold til §§ 8-16 efter lovens § 6a.
Dette kræver en tilslutningsaftale mellem udlandscentralen og  

 Værdipapircentralen, som skal godkendes af Finanstilsynet.
Der er for  

 øjeblikket ikke indgået sådanne tilslutningsaftaler.
Selv om en udlandscentral efter loven og bekendtgørelserne nærmest er at  

 sammenligne med et kontoførende institut, kan den danske  

 værdipapircentrallovgivning ikke udstrækkes til at gælde udenlandske forhold.  

 Hvilken lovgivning der skal anvendes på udenlandske kontohaveres henvendelser  

 vedrørende en grænseoverskridende transaktion, som finder sted gennem  

 udlandscentralen, må som udgangspunkt afgøres efter den internationale  

 privatrets almindelige regler, med mindre tilslutningsaftalen giver  

 særregler.
En sådan henvendelse, der udmøntes i en registrering i  

 Værdipapircentralen, får prioritet efter danske regler.
 Efter lovforslaget tillægges indberetninger fra en udenlandsk  

 værdipapircentral retsvirkning fra tidspunktet for den endelige prøvelse i  

 Værdipapircentralen, fordi det er det eneste tidspunkt, hvor man kan  

 kontrollere fondsaktivernes tilstedeværelse på kontoen.
Til § 2 Det foreslås, at industriministeren fastsætter tidspunktet for lovens  

 ikrafttræden, fordi det er en forudsætning for, at der kan foretages  

 registreringer med kortere afviklingstid end een dag, at Værdipapircentralens  

 system er udviklet hertil og at den gældende bekendtgørelse ændres.
Der skal  

 ligeledes udarbejdes nye regler for de kontoførende institutters  

 forretningsgange og kontrol hermed, ligesom Finanstilsynets tilsyns- og  

 kontrolprocedurer skal tilpasses muligheden for kortere afviklingstid.
Loven kan således tidligst sættes ikraft, når forudsætningerne for at  

 håndtere den ændrede prioritetsvirkning - uden der nødvendigvis i øvrigt  

 ændres på værdipapircentralsystemets funktion - er tilstede.
Herved  

 muliggøres, at den tilsigtede fleksibilitet kan indføres trinvist efter behov  

 og i takt med systemudviklingen og tilpasningen hos de involverede parter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 6a indsættes som stk. 2:
 » Stk. 2. Værdipapircentralen kan efter Finanstilsynets  

 godkendelse foretage registreringer i udlandscentraler«.
 2. Efter § 6a indsættes:
» § 6b.
De af §§ 6 og 6a omfattede virksomheder skal indgå en  

 tilslutningsaftale med Værdipapircentralen som betingelse for, at de kan opnå  

 adgang til at foretage registreringer i Værdipapircentralen.
Stk. 2. Ved fondshandler forstås i denne lov et kontoførende  

 institut, jf. § 6, der i kraft af sin tilslutningsaftale med  

 Værdipapircentralen kan indrapportere køb og salg af fondsaktiver til og fra  

 egne konti i Værdipapircentralen.« 3. § 8, stk. 3, affattes således:
»Stk. 3. Registreringens retsvirkninger regnes fra  

 tidspunktet for anmeldelsen til det kontoførende institut, jf. dog § 11. For  

 handler, hvori den ene part i kraft af sin tilslutningsaftale med  

 Værdipapircentralen er fondshandler, og for transaktioner indrapporteret af  

 en udlandscentral, jf. § 6a, regnes registreringens retsvirkninger dog fra  

 tidspunktet for den endelige prøvelse i Værdipapircentralen.« § 8. Rettigheder over registrerede fondsaktiver skal registreres i  

 Værdipapircentralen for at opnå beskyttelse mod retsforfølgning og  

 aftaleerhververe.
 Stk. 2. Den aftale eller retsforfølgning, der skal kunne fortrænge  

 en ikke registreret ret, skal selv være registreret, og en erhverver ifølge  

 aftale skal være i god tro ved anmeldelsen til det kontoførende institut.
 Stk. 3. Registreringens retsvirkninger regnes fra anmeldelsen til  

 det kontoførende institut, jf. dog § 11. Anmeldelse samme dag af indbyrdes  

 modstridende rettigheder betragtes som foretaget samtidig.
