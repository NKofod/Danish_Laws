Nr LSF 39 Forslag til Lov om ændring af lov om registreringsafgift af motorkøretøjer  

 m.v. og lov om vægtafgift af motorkøretøjer m.v. (Udvidet brug af  

 mandskabsvogne.
Plejehjemsbusser, elbiler) Fremsat af skatteministeren (Carsten Koch) den 31. oktober 1996 Vedtaget ved tredjebehandling den 20. december 1996 Lov nr. 1213 af 27/12/1996 § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995 og lov  

 nr. 489 af 12. juni 1996, foretages følgende ændringer:
 1. § 2, stk. 1, nr. 6, litra a, affattes således:
 »a) tilhører plejehjem, ældrecentre og lignende institutioner, og som  

 eventuelt med reduceret sædetal anvendes til befordring af egne beboere eller  

 hjemmeboende ældre, der er visiteret til aktiviteter på institutionen for at  

 få vedligeholdt deres fysiske eller psykiske færdigheder,».
 2. § 2, stk. 1, nr. 8, 5. pkt., affattes således:
»Køretøjet må kun anvendes til transport til og fra virksomhedens  

 arbejdspladser af materiel, værktøj og materialer og til transport til og fra  

 arbejdspladserne af personer, der arbejder i ejerens eller brugerens  

 virksomhed.« 3. I § 2, stk. 1, nr. 13, ændres »1997« til:  

 »år 2000«.
 4. § 27, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, foretages følgende ændringer:
 1. I § 4, stk. 3, ændres »3 tons« til: »4  

 tons«.
 2. § 4, stk. 6, affattes således:
»Stk. 6. Med køretøjer som nævnt i stk. 3 må foruden føreren  

 kun befordres personer, der arbejder i ejerens (brugerens) virksomhed, til  

 eller fra virksomhedens arbejdspladser.
Køretøjerne skal på tydelig måde være  

 påmalet virksomhedens navn.« 3. § 23, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 3 Stk. 1. Loven træder i kraft den 1. januar 1997.
 Stk. 2. Ved lovens ikrafttræden afsluttes de løbende  

 afgiftsperioder for de køretøjer, der bliver omfattet af afgift efter  

 vægtafgiftslovens § 3, med tilbagebetaling af eventuel vægt- og  

 udligningsafgift for tiden efter 1. januar 1997. For disse køretøjer  

 påbegyndes samtidig en ny afgiftsperiode.
Oprindeligt fremsat forslag § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995, § 3 i  

 lov nr. 397 af 22. maj 1996 og ved lov nr. 489 af 12.juni 1996, foretages  

 følgende ændringer:
 1. § 2, stk. 1, nr. 6, litra a, affattes således:
 »tilhører plejehjem, ældrecentre og lignende institutioner, og som  

 eventuelt med reduceret sædetal anvendes til befordring af egne beboere eller  

 hjemmeboende ældre, der er visiteret til aktiviteter på institutionen for at  

 få vedligeholdt deres fysiske eller psykiske færdigheder,».
 2. § 2, stk. 1, nr. 8, 5. pkt. affattes således:
 »Køretøjet må kun anvendes til transport til og fra virksomhedens  

 arbejdspladser af materiel, værktøj, og materialer og til transport til og  

 fra arbejdspladserne af personer, der arbejder i ejerens eller brugerens  

 virksomhed.«.
 3. I § 2, stk. 1, nr. 13, ændres »1997« til:  

 »år 2000«.
 4. § 27, stk. 4 affattes således:
 »Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 2 I lov om vægtafgift af motorkøretøjer m.v., jf., lovbekendtgørelse nr. 817  

 af 12. september 1996, foretages følgende ændringer:
 1. I § 4, stk.3, ændres »3 tons« til: »4  

 tons«.
 2. § 4, stk. 6 affattes således:
»Med køretøjer som nævnt i stk. 3 må foruden føreren kun befordres  

 personer, der arbejder i ejerens (brugerens) virksomhed, til eller fra  

 virksomhedens arbejdspladser.
Køretøjerne skal på tydelig måde være påmalet  

 virksomhedens navn.«.
 3. § 23, stk. 4 affattes således:
 »Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 3 Stk. 1. Loven træder i kraft den 1. januar 1997.
 Stk. 2. Ved lovens ikrafttræden afsluttes de løbende  

 afgiftsperioder for de køretøjer, der bliver omfattet af afgift efter  

 vægtafgiftslovens § 3, med tilbagebetaling af eventuel vægt- og  

 udligningsafgift for tiden efter 1. januar 1997. For disse køretøjer  

 påbegyndes samtidig en ny afgiftsperiode.
Bemærkninger til lovforslaget Almindelige bemærkninger Formålet med lovforslaget er at ændre registreringsafgiftsloven og  

 vægtafgiftsloven på følgende punkter:
A. 1. Udvidet erhvervsmæssig benyttelsesadgang af mandskabsvogne Mandskabsvogne er biler, der er specielt konstrueret og indrettet til  

 transport af både mandskab og materiel til arbejdspladserne.
Bilens varelad  

 eller varerum skal være større end personkabinen, der skal være indrettet med  

 mindst 4 sæder.
Bilerne, der er fritaget for registreringsafgift, må ikke  

 anvendes til privat persontransport.
Med den gældende lovtekst må bilerne kun  

 benyttes i meget begrænset omfang til erhvervsmæssig transport af personale,  

 hvis der ikke samtidig transporteres materiel eller materialer.
Såfremt  

 virksomhederne ønsker en videre benyttelsesadgang, skal der betales  

 registreringsafgift efter personvognssatserne, hvilket virksomhederne finder  

 urimeligt.
Flere brancheorganisationer har anmodet om en udvidet adgang til  

 erhvervsmæssig brug af mandskabsvognene.
Det foreslås derfor, at mandskabsvognene tillades benyttet uden  

 begrænsninger til erhvervsmæssig transport til og fra arbejdspladserne.
Til  

 gengæld foreslås det, at mandskabsvogne, hvis tilladte totalvægt overstiger 3  

 tons, men ikke 4 tons, og af hvilke der i dag betales vægtafgift som af  

 varebiler, samtidig hermed overføres til at betale vægtafgift efter  

 personvognssatserne, ligesom de mindre mandskabsvogne gør det efter de  

 gældende bestemmelser.
Af en typisk mandskabsvogn (med tilladt totalvægt på 3.025 kg) betales i  

 dag årligt, hvis den er benzindrevet, 2.052 kr., og hvis den er dieseldrevet,  

 2.852 kr.
Når den samme vogn skal betale efter personvognsatserne, der  

 beregnes efter egenvægten, vil den årlige afgift udgøre 5.423 kr., hvis  

 vognen er benzindrevet, og hvis den er dieseldrevet 8.327 kr.
Ved udgangen af 1995 var der registreret i alt 5.608 mandskabsvogne.
Heraf  

 var de 1875 registreret med en tilladt totalvægt til og med 3 tons, 3.658 var  

 registreret med tilladt totalvægt over 3 tons, men ikke over 4 tons, mens 75  

 havde en tilladt totalvægt over 4 tons.
2. Plejehjemsbusser Efter den gældende bestemmelse er busser, der tilhører plejehjem og  

 lignende institutioner, og som anvendes til befordring af egne patienter,  

 fritaget for registreringsafgift.
 Den nuværende formulering medfører, dels at bl.a. dagcentre, der i vidt  

 omfang har overtaget plejehjemmenes funktioner, ikke kan benytte en  

 afgiftsfri bus, dels at der ikke kan medtages hjemmeboende ældre til  

 plejehjem og lignende institutioner, idet de ikke betragtes som patienter.
 Det foreslås, at ældrecentre ligestilles med plejehjem, og at ældre, der  

 er visiteret til aktiviteter på institutioner med det formål at få  

 vedligeholdt deres fysiske eller psykiske færdigheder, ligestilles med  

 beboerne på plejehjem.
3. Eldrevne biler Eldrevne motorkøretøjer er fritaget for afgift indtil udgangen af 1997.  

 Det foreslås, at fritagelsen forlænges til udgangen af år 2000. Dette sker  

 for fortsat at støtte udviklingen og udbredelsen af denne type køretøjer.
4. Ved ændringer i straffeloven er der indføjet nogle generelle  

 bestemmelser om kollektivansvar.
Det foreslås derfor, at bestemmelserne herom  

 henviser til straffelovens bestemmelser herom.
B.
Provenumæssige konsekvenser Mandskabsvogne På nuværende tidspunkt betales der ikke registreringsafgift af  

 mandskabsvogne, som til gengæld er underlagt meget restriktive  

 anvendelsesmuligheder.
Det foreslås, at virksomhederne får lempet de  

 restriktive anvendelsesmuligheder.
Den nuværende vægtafgift svarende til  

 vægtafgiften på varebiler ændres til gengæld, så der betales vægtafgift  

 svarende til personbiler.
Mandskabsvogne mellem 3 og 4 tons skal i fremtiden betale  

 personbilsvægtafgift på 5.423 kr. eller, hvis diesel 8.327 kr.
Den nuværende  

 vægtafgift for en mandskabsvogn på mellem 3 og 4 tons er på 2.052 kr. eller,  

 hvis diesel 2.852 kr.
Ved udgangen af 1995 var der indregistreret 3.658  

 mandskabsvogne i denne vægtklasse.
Umiddelbart vil forslaget ved uændret brug og bestand af mandskabsvogne  

 medføre en provenugevinst på godt 15 mill. kr. som følge af den højere  

 vægtafgift.
De mildere benyttelsesregler gør det imidlertid mere fordelagtigt  

 at benytte mandskabsvogne i forhold til varebiler, minibusser og personbiler.  

 Der kan derfor blive tale om en vis adfærdsændring fortrinsvis bestående i et  

 skift fra minibusser og personbiler til mandskabsvogne.
En opgørelse af  

 provenutabet er forbundet med en vis usikkerhed, men er skønsmæssigt opgjort  

 til ca. 20 mill. kr. Ændringen af reglerne for mandskabsvognene skønnes  

 således samlet set at give et mindre provenutab på i størrelsesordenen 5  

 mill. kr. årligt.
Plejehjemsbusser Det foreslås, at anvendelsen af og adgangen til fritagelse for  

 registreringsafgift af plejehjemsbusser lempes.
I det omfang busser, hvoraf  

 der er betalt registreringsafgift, med tiden bliver udskiftet med afgiftsfri  

 busser, vil provenuet af registreringsafgiften blive mindre end ellers.
Det  

 skønnes dog ikke, at forslaget har provenumæssige konsekvenser af betydning.
Eldrevne biler Den foreslåede forlængelse af fritagelsen for eldrevne motorkøretøjer til  

 og med år 2000 skønnes ikke at medføre nogle provenumæssige konsekvenser.
C.
Erhvervsøkonomiske konsekvenser Forslaget vurderes at have positive - omend beskedne - erhvervsøkonomiske  

 konsekvenser.
Den umiddelbare stramning af vægtafgiften af mandskabsvogne  

 vurderes at blive mere end modsvaret af afgiftsbesparelsen ved den udvidede  

 mulighed for anvendelse af mandskabsvogne i stedet for andre typer af  

 køretøjer.
D.
Miljømæssige konsekvenser Forslaget vurderes ikke at have væsentlige miljømæssige konsekvenser.
Dog  

 kan de øgede muligheder for anvendelsen af mandskabsvogne og plejehjemsbusser  

 medføre en bedre udnyttelse af køretøjerne og dermed reducere den samlede  

 kørsel.
E.
Forholdet til EU-retten Lovforslaget indeholder ikke EU-retlige aspekter.
F.
Administative konsekvenser For Told og Skat skønnes forslaget at medføre engangsudgifter i 1996 til  

 information på 50.000 kr.
For Centralregisteret for Motorkøretøjer skønnes  

 forslaget at medføre engangsudgifter i 1996 til ændringer i  

 opkrævningssystemet på 200.000 kr.
Bemærkninger til lovforslagets enkelte bestemmelser Til § 1 Til nr. 1 Forslaget medfører, at ældrecentre og lignende institutioner ligesom  

 plejehjem kan benytte en afgiftsfri bus, og at der med en sådan foruden egne  

 beboere kan transporteres ældre, der er visiteret til aktiviteter på  

 institutioner med det formål at få vedligeholdt fysiske eller psykiske  

 færdigheder.
Til nr. 2 Forslaget medfører, at mandskabsvognene uden begrænsninger kan anvendes  

 til transportopgaver mellem virksomhederne og arbejdspladserne.
Privat  

 personbefordring vil som hidtil ikke være tilladt, f.eks. vil det ikke være  

 tilladt at bruge disse registreringsafgiftsfri biler til kørsel mellem  

 virksomheden og den private bopæl.
Kørsel mellem arbejdspladserne og den  

 private bopæl vil normalt også være at anse som privat personbefordring og  

 vil derfor være i strid med reglerne.
Der kan dog forekomme tilfælde, hvor en  

 sådan kørsel kan anses som erhvervsmæssig.
Eksempelvis, hvor køretøjerne  

 normalt anvendes til kørsel direkte fra en medarbejders private bopæl og til  

 arbejdspladserne.
I sådanne tilfælde forudsættes det, at der er en betydelig  

 afstand ( en anden by/landsdel ) fra den private bopæl til virksomhedens  

 adresse.
Endvidere vil en sådan brug af køretøjerne også normalt forudsætte,  

 at der på den private adresse er et mindre lager af materiel og/eller  

 materialer.
Den udvidede benyttelsesadgang skal ses i sammenhæng med forslaget under §  

 2, nr. 1, om at mandskabsvogne, hvis tilladte totalvægt overstiger 3 tons,  

 men ikke 4 tons, overføres til at betale vægtafgift efter  

 personvognssatserne, ligesom de mindre gør det efter de gældende  

 bestemmelser.
Allerede registrerede mandskabsvogne vil derfor også kunne  

 benyttes i udvidet omfang.
Til nr. 3 For fortsat at støtte udviklingen og udbredelsen af eldrevne køretøjer  

 foreslås det, at den gældende afgiftsfritagelse forlænges med 3 år.
Til nr. 4 Der henvises til nr. 4 under de almindelige bemærkninger.
Til § 2 Til nr. 1 Det foreslås, at mandskabsvogne, hvis tilladte totalvægt overstiger 3  

 tons, men ikke 4 tons, overføres til at betale vægtafgift efter  

 personvognssatserne i lovens § 3.
 Der henvises i øvrigt til A. 1 under almindelige bemærkninger og til  

 bemærkningerne til nr. 2 til § 1.
Til nr. 2 Den ændrede affattelse er en konsekvens af ændringsforslag nr. 2 til § 1.
Til nr. 3 Der henvises til nr. 4 under de almindelige bemærkninger.
Til § 3 Det foreslås, at loven træder i kraft den 1. januar 1997, og at den højere  

 vægtafgift for det enkelte køretøj får virkning fra den 1. januar 1997.
 For at sikre dette foreslås det, at der sker tilbagebetaling af afgift for  

 tiden efter 1. januar 1997, og at der samtidig påbegyndes en ny  

 afgiftsperiode.
Skriftlig fremsættelse Skatteministeren (Carsten Koch):
 Herved tillader jeg mig at fremsætte:
Forslag til lov om ændring af lov om registreringsafgift af  

 motorkøretøjer m.v. og lov om vægtafgift af motorkøretøjer m.v. (Udvidet brug  

 af mandskabsvogne.
Plejehjemsbusser, elbiler).
(Lovforslag nr.
L 39).
 Med dette lovforslag foreslår jeg ændringer på 3 områder, nemlig dels  

 vedrørende mandskabsvogne med tilladt totalvægt mellem 3 og 4 tons, dels en  

 ajourføring af adgangen for bl. a. plejehjem til at benytte busser, der er  

 fritaget for registreringsafgift, og endelig en forlængelse af den  

 midlertidige registreringsafgiftsfritagelse for elbiler.
Hvad mandskabsvognene angår, har de nuværende vilkår for fritagelse for  

 registreringsafgiften vist sig at være så generende for virksomhederne, at  

 flere brancheorganisationer har henvendt sig til mig med anmodning om at  

 finde en løsning, der kunne gøre disse mere anvendelige, uden at alternativet  

 som i dag var fuld personvognsafgift.
Som reglen er nu, må virksomhederne f.  

 eks. ikke transportere medarbejdere til en arbejdsplads uden at have  

 materialer/materiel med.
 Jeg har forståelse for, at det er for »dyrt« med betaling af  

 fuld registreringsafgift og foreslår derfor orvejen gøres af de mindre  

 mandskabsvogne.
 Udviklingen inden for omsorgen af ældre i de senere år, hvor sigtet bl. a.  

 har været, at de ældre kunne blive længst muligt i eget hjem, har medført, at  

 den nugældende fritagelsesbestemmelse for busser tilhørende plejehjem er  

 blevet uanvendelig i mange tilfælde.
 Jeg finder det derfor rimeligt at ajourføre bestemmelsen, således at  

 busserne kan anvendes også af ældrecentre o. lign., og således at der også  

 kan medtages hjemmeboende ældre, der er visiteret til aktiviteter på  

 institutionen for at få vedligeholdt deres fysiske eller psysiske  

 færdigheder.
 Registreringsafgiftsfritagelsen for elbiler udløber med udgangen af 1997.  

 Da jeg fortsat finder det rimeligt at støtte udviklingen og og udbredelsen af  

 elbiler foreslås fritagelsen forlænget til udgangen af år 2000.
 Idet jeg i øvrigt henviser til bemærkningerne til lovforslaget, skal jeg  

 anbefale det til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret ved lov nr. 413 af 14. juni 1995, § 3 i  

 lov nr. 397 af 22. maj 1996 og ved lov nr. 489 af 12.juni 1996, foretages  

 følgende ændringer:
 1. § 2, stk. 1, nr. 6, litra a, affattes således:
 »tilhører plejehjem, ældrecentre og lignende institutioner, og som  

 eventuelt med reduceret sædetal anvendes til befordring af egne beboere eller  

 hjemmeboende ældre, der er visiteret til aktiviteter på institutionen for at  

 få vedligeholdt deres fysiske eller psykiske færdigheder,».
 2. § 2, stk. 1, nr. 8, 5. pkt. affattes således:
 »Køretøjet må kun anvendes til transport til og fra virksomhedens  

 arbejdspladser af materiel, værktøj, og materialer og til transport til og  

 fra arbejdspladserne af personer, der arbejder i ejerens eller brugerens  

 virksomhed.«.
 3. I § 2, stk. 1, nr. 13, ændres »1997« til:  

 »år 2000«.
 § 2. Fritaget for afgift er:
- - - 6) køretøjer som omhandlet i § 5 a, stk. 1, nr. 2, der a) tilhører plejehjem og lignende institutioner, og som eventuelt med  

 reduceret sædeantal anvendes til befordring af egne patienter, - - - 8) motorkøretøjer, som utvivlsomt er konstrueret og særligt indrettet til  

 befordring af mandskab og materiel (mandskabsvogne). Personkabinen skal være  

 indrettet til befordring af mindst 4 personer og med mindst et sæde bag  

 forsæderne.
Kabinen skal være adskilt fra vareladet eller varerummet.  

 Køretøjets varelad eller varerum skal have større flademål end personkabinen.  

 Med køretøjet må foruden føreren kun befordres personer, som er ansat i  

 ejerens eller brugerens virksomhed, til eller fra den arbejdsplads, hvor de  

 skal anvende det medbragte materiel.
Køretøjet må ikke benyttes til privat  

 personbefordring.
Køretøjet skal på tydelig måde være påmalet virksomhedens  

 navn.
Afgiftsfritagelsen er betinget af, at køretøjer af samme fabriksmærke  

 ikke markedsføres med lignende karrosseri i personvognsudførelse (stationcars  

 o.lign.), - - - 13) eldrevne motorkøretøjer med tilladt totalvægt ikke over 2 tons, som  

 anmeldes til registrering efter færdselsloven inden udgangen af 1994.
- - - 4. § 27, stk. 4 affattes således:
 »Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 § 27. Med bøde straffes den, der forsætligt eller groft uagtsomt:
- - - Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådant bødeansvar.
§ 2 I lov om vægtafgift af motorkøretøjer m.v., jf., lovbekendtgørelse nr. 817  

 af 12. september 1996, foretages følgende ændringer:
 1. I § 4, stk.3, ændres »3 tons« til: »4  

 tons«.
 2. § 4, stk. 6 affattes således:
»Med køretøjer som nævnt i stk. 3 må foruden føreren kun befordres  

 personer, der arbejder i ejerens (brugerens) virksomhed, til eller fra  

 virksomhedens arbejdspladser.
Køretøjerne skal på tydelig måde være påmalet  

 virksomhedens navn.«.
 Stk. 3. Af køretøjer, som er særligt indrettet til befordring af  

 mandskab og materiel (mandskabsvogne), hvis varelad eller varerum har større  

 flademål end personrummet, og hvis tilladte totalvægt overstiger 3 tons,  

 svares afgift efter satserne for vare- og lastmotorkøretøjer.
- - - Stk. 6. Med køretøjer som nævnt i stk. 3 må foruden føreren kun  

 befordres personer, som er ansat i ejerens (brugerens) virksomhed, til eller  

 fra den arbejdsplads, hvor de skal anvende det medbragte materiel.  

 Køretøjerne skal på tydelig måde være påmalet virksomhedens navn.
 3. § 23, stk. 4 affattes således:
 »Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 § 23. Med bøde straffes den der forsætligt eller groft uagtsomt  

 afgiver urigtige eller vildledende oplysninger til brug ved:
- - - Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
