 I medfør af § 35 i lov nr. 221 af 3. juni 1967 om jagten (* 1) fastsættes  

 nedennævnte bestemmelser for Svendborg vildtreservat i Fyns amt.
 § 1. Vildtreservatet omfattet Svendborgsund, Thurø Sund og Thurø Bund  

 indenfor:
1. mod vest en lige linie fra skellet mellem matr.nr.  

 15 v , Skt.
Jørgens, Svendborg jorder, og Sættingstrandvej til skellet mellem  

 matr.nr. 5 c og 6 d , Bjernemark by, Bregninge.
 2. mod øst langs østsiden af 2. dæmningsafsnit,  

 henholdsvis matr.nr. 1 c , Bjørnemose hovedgård, Tved, og matr.nr. 117, Thurø  

 by, Thurø, og en lige linie i disses forlængelse over Skårupøre Sund.
 3. mod syd en lige linie fra skellet mellem matr.nr. 1  

 o , Valdemarsslot hovedgård, Bregninge, og sydsiden af Lodsvejen til  

 nordsiden af anløbsbroen ved Grasten, matr.nr. 62 f Thurø by, Thurø.
 4. mod land højeste, daglige vandstandslinie.
 § 2. På vildtreservatets område er det forbudt at udøve jagt på eller på  

 anden måde at ombringe, indfange eller forjage fugle.
 Stk. 2. Færdsel med ladt skydevåben er forbudt på vildtreservatets  

 område.
 § 3. Det er forbudt at ødelægge og indsamle æg.
 § 4. Jagtrådet kan, når særlige forhold taler derfor, dispensere fra  

 bestemelserne i §§ 2 og 3 efter nærmere af landbrugsministeriet fastsatte  

 retningslinier og i overensstemmelse med en fra vildtnævnet indhentet  

 udtalelse.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 1. januar 1980 og gælder til og  

 med den 31. december 1989.
 Landbrugsministeriet, den 13. december  

 1979.
