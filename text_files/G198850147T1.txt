Formålet med registeret er at samle samtlige til rådighed værende oplysninger om de søfarende for så vidt angår uddannelse, tidligere og nuværende beskæftigelse samt eventuelle begrænsninger i deres udøvelse af søfartserhvervet, til løsning af søfartssociale og -medicinske opgaver.
Endvidere anvendes registeret til løsning af uddannelsesopgaver og diverse kontrolopgaver.
Personkreds: Registeret må kun indeholde oplysninger om søfarende samt disses medsejlende familiemedlemmer.
Ved søfarende forstås i denne forbindelse personer, der sejler eller har sejlet, eller er under uddannelse i en under Søfartsstyrelsen hørende uddannelse eller gennemgår en lægeundersøgelse, som kræves for udmønstring.
 Ikrafttrædelsesdato: 01/08/1988.
