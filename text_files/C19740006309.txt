§ 1 I justitsministeriets cirkulære nr. 273 af 5. december 1962 om  

 strafferegistre og kriminalstatistik m. v. som ændret senest ved  

 justitsministeriets cirkulære nr. 198 af 25. september 1972, (§ 18, nr. 5),  

 foretages følgende ændringer:
 1. § 3, stk. 1, nr. 2), affattes således:
»Domme for overtrædelse af andre love end borgerlig straffelov, jfr.  

 § 32, og afgørelser i militære straffesager, hvorved der uden dom pålægges  

 straf af hæfte.
Domme hvorved der idømmes bøde, og domme hvorved der for  

 overtrædelse af § 42 i civilforsvarsloven (lovbekendtgørelse nr. 122 af 1.  

 april 1962) eller af § 8 i lov nr. 187 af 20. maj 1933 om værnepligtiges  

 anvendelse til civilt arbejde idømmes bøde eller hæfte i mindre end 15 dage,  

 optages dog kun, såfremt der frakendes rettigheder eller meddeles pålæg  

 vedrørende den dømtes person.
Med hensyn til frifindende domme finder  

 bestemmelsen i nr. 1, sidste punktum, tilsvarende anvendelse«.
 2. I § 7 indsættes efter stk. 3 som nyt stykke:
 »Stk. 4: Straffekort vedrørende militære straffesager, hvorved der  

 uden dom pålægges straf af hæfte, udfærdiges af vedkommende auditør«.
 3. § 8, stk. 1, litr. b), affattes således:
 »Ubetingede domme, hvorved der idømmes hæfte eller fængsel for  

 overtrædelse af borgerlig straffelov, jfr. § 32, eller færdselsloven, samt  

 domme i militære straffesager, hvorved der idømmes hæfte i mindst 15  

 dage«.
 4. § 19, stk. 1, nr. 1) litr. e), affattes således:
»Betingede domme og afgørelser i militære straffesager hvorved der  

 uden dom er pålagt en betinget hæftestraf.
Er der i forbindelse med en  

 betinget straf fastsat ubetinget frihedsstraf, optages afgørelsen efter de  

 for den ubetingede frihedsstraf gældende regler«.
§ 2 Cirkulæret træder i kraft den 1. april 1974.
 Justitsministeriet, den 27. marts 1974.
 P.M.V.
 Niels Madsen.
/T.
Bækgård.
 (Til domstolene, politiet, anklagemyndigheden og inspektørerne for de  

 under fængselsvæsenet hørende anstalter).
