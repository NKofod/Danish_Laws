Lov  

 om revision af den kommunale inddeling VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
Kapitel 1 Almindelige principper for revision af den  

 kommunale inddeling § 1.  

  

 Indenrigs- og sundhedsministeren bemyndiges til i overensstemmelse med  

 reglerne  

 i denne lov at gennemføre en revision af den kommunale inddeling ved  

 dannelsen  

 af nye kommuner med virkning fra den 1. januar 2007.
 Stk. 2.  

  

 Indenrigs-  

 og sundhedsministeren udfærdiger senest den 1. juli 2005 en fortegnelse over  

 de  

 ændringer i den kommunale inddeling, som gennemføres i medfør af stk. 1.
 Stk. 3.  

  

 Indenrigs-  

 og sundhedsministeren kan, såfremt særlige forhold taler herfor, fastsætte  

 vilkår for dannelsen af nye kommuner i medfør af stk. 1, herunder  

 vilkår,  

 der indebærer fravigelse af gældende lovgivning.
 § 2.  

  

 Revisionen af den kommunale inddeling skal søges gennemført ved sammenlægning  

 af hele kommuner, medmindre der foreligger særlige forhold.
 Stk. 2.  

  

 Indenrigs-  

 og sundhedsministeren fastsætter de nærmere vilkår for gennemførelsen af  

 ændringer  

 i den kommunale inddeling, der indebærer deling af kommuner.
 Stk. 3.  

  

 I vilkårene  

 træffes bestemmelse om ordningen af de kommunale forhold, der berøres af  

 ændringen, og som det må anses for nødvendigt eller hensigtsmæssigt at sikre  

 tilrettelagt, inden ændringen gennemføres.
Stk. 4.  

  

 I vilkårene  

 kan foretages sådanne fravigelser fra gældende lovgivning, som en deling af  

 kommuner nødvendiggør.
Det kan i den forbindelse fastsættes, i hvilket omfang  

 reglerne i denne lov og i lov om visse proceduremæssige spørgsmål i  

 forbindelse  

 med kommunalreformen finder anvendelse.
§ 3.  

  

 Ved  

 dannelsen af nye kommuner skal det tilstræbes, at de får en sådan størrelse  

 og  

 et sådant omfang, at de befolkningsmæssigt og geografisk danner et  

 hensigtsmæssigt grundlag for en selvstændig varetagelse af de kommunale  

 opgaver.
Det skal ligeledes tilstræbes, at der ved dannelsen af nye kommuner  

 tages hensyn til kulturel og erhvervsmæssig samhørighed, og at der indgår  

 såvel  

 landområder som byområder i de nye kommuner.
 Stk. 2.  

  

 Ved  

 dannelsen af nye kommuner skal der tages hensyn til kommunalbestyrelsernes  

 ønsker om kommunesammenlægninger og om indgåelse af aftaler om forpligtende  

 kommunale samarbejder i medfør af lov om forpligtende kommunale samarbejder.
Stk. 3.  

  

 Ved  

 dannelsen af nye kommuner skal der tages særligt hensyn til, at  

 kommunalbestyrelsen i en kommune, der udgør en ø, ikke ønsker at indgå i en  

 kommunesammenlægning.
Der skal endvidere tages særligt hensyn til, at  

 kommunalbestyrelserne i de kommuner, der udgør en ø, ønsker at indgå i en  

 kommunesammenlægning, der alene omfatter kommunerne på øen.
 § 4.  

  

 Indenrigs- og sundhedsministeren fastsætter de nye kommuners navne.
 Stk. 2.  

  

 Navnene  

 angives i den i § 1, stk. 2, nævnte fortegnelse.
Kapitel 2 Valg og konstituering m.v. af  

 kommunalbestyrelsen i de nye kommuner § 5.  

  

 Der  

 afholdes første gang valg til kommunalbestyrelsen i de nye kommuner den 15.  

 november 2005. Valget til kommunalbestyrelsen i de nye kommuner den 15.  

 november 2005 afholdes i overensstemmelse med reglerne om afholdelse af valg  

 til amtsrådet i kapitel 1-9 og 12 i lov om kommunale valg og de forskrifter,  

 der er udstedt i medfør heraf, jf. dog stk. 2 og 3 og § 7.
 Stk. 2.  

  

 De opgaver,  

 der i medfør af lov om kommunale valg og de forskrifter, der er udstedt i  

 medfør  

 heraf, er tillagt det siddende amtsråd eller amtskommunens valgbestyrelse ved  

 afholdelse af valg til amtsrådet, varetages ved valget til  

 kommunalbestyrelsen  

 i de nye kommuner den 15. november 2005 af en sammenlægningsvalgbestyrelse,  

 der  

 udpeges af kommunalbestyrelserne i de kommuner, der indgår i sammenlægningen.  

 Indenrigs- og sundhedsministeren fastsætter nærmere regler om  

 sammenlægningsvalgbestyrelsens udpegning, sammensætning og virksomhed og om  

 afholdelse af udgifterne til de foranstaltninger, der påhviler  

 valgbestyrelsen.
Stk. 3.  

  

 Indenrigs-  

 og sundhedsministeren kan fastsætte nærmere regler om afholdelse af valget  

 den  

 15. november 2005 til kommunalbestyrelsen i de nye kommuner.
Indenrigs- og  

 sundhedsministeren kan herved fravige stk. 1 og 2, herunder de i medfør  

 af  

 stk. 1 gældende regler i lov om kommunale valg og de forskrifter, der er  

 udstedt i medfør heraf.
 § 6.  

  

 Indenrigs- og sundhedsministeren fastsætter antallet af medlemmer, der ved  

 valget  

 den 15. november 2005 skal vælges til kommunalbestyrelserne i de nye  

 kommuner.  

 Medlemstallet skal være ulige og mindst 25 og højst 31, i Københavns Kommune,  

 hvis denne indgår i en sammenlægning, dog højst 55.
 Stk. 2.  

  

 Antallet  

 angives i den i § 1, stk. 2, nævnte fortegnelse.
 § 7.  

  

 Den  

 nyvalgte kommunalbestyrelses første valgperiode regnes fra den 1. januar 2006  

 til den 31. december 2009. Den nyvalgte kommunalbestyrelses første  

 funktionsperiode i de nye kommuner regnes fra den 1. januar 2007 til den 31.  

 december 2009, jf. § 9, stk. 1.
 § 8.  

  

 Den  

 nyvalgte kommunalbestyrelse afholder sit konstituerende møde senest den 15.  

 december 2006.
 Stk. 2.  

  

 Indkaldelsen til det konstituerende møde foretages af formanden for  

 sammenlægningsudvalget, jf. § 11, stk. 2. Den pågældende leder  

 endvidere det konstituerende møde, herunder afstemninger, der foretages på  

 mødet.
 Stk. 3.  

  

 På det  

 konstituerende møde skal der ikke ske valg af formand og næstformand  

 (næstformænd),  

 jf. § 11, stk. 5.
Kapitel 3 Sammenlægningsudvalg for de nye kommuner Nedsættelse og styrelse m.v.
 § 9.  

  

 Den  

 nyvalgte kommunalbestyrelse for de nye kommuner fungerer fra den 1. januar  

 2006  

 til den 31. december 2006 som sammenlægningsudvalg, der har til opgave at  

 forberede sammenlægningen, jf. § 19.
Stk. 2.  

  

 Såfremt der  

 inden den 31. december 2005 træffes endelig afgørelse om, at afstemningen ved  

 valget den 15. november 2005 erklæres ugyldig, hvorfor der snarest muligt  

 skal  

 afholdes omvalg, træder det nyvalgte sammenlægningsudvalg ikke i funktion.  

 Træffes der efter den 31. december 2005 endelig afgørelse herom, fratræder  

 det  

 nyvalgte sammenlægningsudvalg.
Efter afholdelse af omvalg træder det herefter  

 nyvalgte sammenlægningsudvalg først i funktion, når det er endeligt afgjort,  

 at  

 der ikke skal afholdes fornyet omvalg.
§ 10.  

  

 Kapitel 11 i lov om kommunale valg om medlemmers udtræden og stedfortræderes  

 indtræden i valgperioden finder tilsvarende anvendelse for  

 sammenlægningsudvalget.
De opgaver, der i kapitel 11 i lov om kommunale valg  

 er  

 tillagt det nyvalgte amtsråd, varetages af det nyvalgte sammenlægningsudvalg.
§ 11.  

  

 Sammenlægningsudvalget afholder sit konstituerende møde i tidsrummet 1.-15.  

 december 2005, dog tidligst efter at sammenlægningsvalgbestyrelsen, jf.  

 § 5, stk. 2, har truffet afgørelse vedrørende eventuelle valgklager  

 og anmodninger om fritagelse for at modtage valg.
Medlemmerne indkaldes til  

 sammenlægningsudvalgets konstituerende møde af det ældste medlem.
Stk. 2.  

  

 På det  

 konstituerende møde vælger sammenlægningsudvalget sin formand blandt sine  

 medlemmer.  

 Valget ledes af det medlem, der har indkaldt til mødet.
Valget foretages  

 efter  

 reglerne i § 24, stk. 1, i lov om kommunernes styrelse.
Stk. 3.  

  

 Ingen, der  

 er ansat i en af de kommuner, der indgår i kommunesammenlægningen, kan være  

 formand for sammenlægningsudvalget.
Formanden for sammenlægningsudvalget kan  

 ikke samtidig være formand for et forberedelsesudvalg, jf. § 44,  

 stk. 3, i lov om regioner og om nedlæggelse af amtskommunerne,  

 Hovedstadens Udviklingsråd og Hovedstadens Sygehusfællesskab, eller  

 amtsborgmester.  

 Formanden for sammenlægningsudvalget har krav på fritagelse for sit hverv,  

 hvis  

 han er amtsborgmester eller vælges til formand for et forberedelsesudvalg.
Stk. 4.  

  

 Så snart  

 valget af formand har fundet sted, vælger sammenlægningsudvalget blandt sine  

 medlemmer en første og en anden næstformand til i den nævnte rækkefølge at  

 fungere i formandens forfald.
Valget ledes af den nyvalgte formand eller i  

 dennes forfald af det medlem, der har ledet formandsvalget, og foretages  

 under  

 ét som forholdstalsvalg, jf. § 24, stk. 3, i lov om kommunernes  

 styrelse.
Stk. 5.  

  

 Valget af  

 formand og første næstformand har tillige gyldighed for kommunalbestyrelsens  

 første funktionsperiode.
Såfremt det bestemmes i kommunens styrelsesvedtægt,  

 at  

 der tillige skal vælges en anden næstformand, har sammenlægningsudvalgets  

 valg  

 af anden næstformand gyldighed for kommunalbestyrelsens første  

 funktionsperiode.
§ 12.  

  

 Sammenlægningsudvalget træffer beslutning om, når og hvor  

 sammenlægningsudvalgets møder skal afholdes, og der indrykkes bekendtgørelse  

 herom i den lokale presse efter sammenlægningsudvalgets bestemmelse.
I  

 bekendtgørelsen angives tillige, på hvilken måde sagsfortegnelse og udskrift  

 af  

 beslutningsprotokollen vil være tilgængelig for beboerne i de kommuner, der  

 indgår i sammenlægningen, jf. stk. 2. Møderne bekendtgøres forud i den  

 lokale presse efter sammenlægningsudvalgets bestemmelse.
 Stk. 2.  

  

 En  

 fortegnelse over de sager, der vil komme til behandling på  

 sammenlægningsudvalgets møde, samt en udskrift af beslutningsprotokollen skal  

 med  

 de begrænsninger, der følger af lovgivningens regler om tavshedspligt, så  

 vidt  

 muligt være tilgængelig for beboerne i de kommuner, der indgår i  

 sammenlægningen.
 Stk. 3.  

  

 Lov om  

 kommunernes styrelse § 8, stk. 2-5, om indkaldelse til og  

 afholdelse  

 af kommunalbestyrelsens møder finder tilsvarende anvendelse for  

 sammenlægningsudvalgets møder.
§ 13.  

  

 Sammenlægningsudvalget kan nedsætte et eller flere underudvalg til  

 varetagelse  

 af bestemte hverv eller til udførelse af forberedende eller rådgivende  

 funktioner for sammenlægningsudvalget.
Sammenlægningsudvalget bestemmer  

 underudvalgenes sammensætning og fastsætter regler for deres virksomhed.
 Stk. 2.  

  

 Underudvalgenes medlemmer vælges i mangel af enighed ved et forholdstalsvalg  

 for hvert underudvalg for sig, jf. § 24, stk. 3, i lov om  

 kommunernes  

 styrelse.
 § 14.  

  

 Sammenlægningsudvalget træffer beslutning om etablering af administrativ  

 bistand i forbindelse med udvalgets arbejde, herunder om ansættelse og  

 afskedigelse af personale hertil.
 § 15.  

  

 Kommunalbestyrelserne i de kommuner, der indgår i en sammenlægning, skal yde  

 sammenlægningsudvalget den bistand til forberedelsen af sammenlægningen,  

 sammenlægningsudvalget måtte forlange, herunder tilvejebringe og meddele de  

 oplysninger, sammenlægningsudvalget måtte forlange, samt lade sig  

 repræsentere  

 ved de møder, sammenlægningsudvalget måtte indkalde til.  

 Sammenlægningsudvalget  

 kan fastsætte frister herfor.
 § 16.  

  

 Sammenlægningsudvalget vedtager selv sin forretningsorden.
 § 17.  

  

 Der ydes sammenlægningsudvalgets medlemmer vederlag m.v. i overensstemmelse  

 med  

 reglerne i § 16, stk. 1, 3-6 og 8-12, § 16 a og § 34 i  

 lov  

 om kommunernes styrelse, jf. dog stk. 2. Sammenlægningsudvalget kan  

 beslutte at yde vederlag m.v. i overensstemmelse med de i 1. pkt. nævnte  

 bestemmelser.
 Stk. 2.  

  

 Indenrigs-  

 og sundhedsministeren fastsætter nærmere regler om vederlaget m.v. og kan i  

 den  

 forbindelse fravige stk. 1. Der kan herunder fastsættes regler om  

 reduktion af de vederlag, der ydes til medlemmer af sammenlægningsudvalget,  

 der  

 samtidig er medlemmer af en kommunalbestyrelse.
 Stk. 3.  

  

 Har et  

 medlem af sammenlægningsudvalget, der samtidig er kommunalbestyrelsesmedlem,  

 ikke valgt at modtage erstatning for dokumenteret tabt arbejdsfortjeneste i  

 forbindelse med hvervet som kommunalbestyrelsesmedlem, jf. § 16,  

 stk. 5, i lov om kommunernes styrelse, kan vedkommende ikke vælge at  

 modtage erstatning for dokumenteret tabt arbejdsfortjeneste i forbindelse med  

 hvervet som medlem af sammenlægningsudvalget.
 § 18.  

  

 Lov om kommunernes styrelse § 7 om valget som kommunalbestyrelsens  

 formand  

 og næstformænd, §§ 9-15 om kommunalbestyrelsens møder m.v., § 24 om  

 valgmåde, §§ 25 og 26 om valg af medlemmer til udvalg m.v., § 28 om  

 et medlems udtræden af udvalg m.v., §§ 30-33 om kommunalbestyrelsens  

 formand, § 43 om kommunens bogføring, § 44 om kommunens anbringelse  

 af midler, § 63 om kommunalbestyrelsens oplysningspligt, § 66 om  

 borgmesterens funktionsvægring, § 67 om løn- og øvrige  

 ansættelsesforhold  

 for personale i kommunal tjeneste og § 68 om udbud af kommunens faste  

 ejendomme finder tilsvarende anvendelse for sammenlægningsudvalgets  

 virksomhed.  

 De forskrifter, der er udstedt i medfør af §§ 67 og 68, finder  

 tilsvarende  

 anvendelse, medmindre indenrigs- og sundhedsministeren fastsætter andet.
 Opgaver m.v.
§ 19.  

  

 Sammenlægningsudvalget skal i sammenlægningsudvalgets funktionsperiode 1)  

 	  

 vedtage de nærmere  

 regler om styrelsen af den nye kommunes anliggender i en styrelsesvedtægt,  

 jf.  

 § 2, stk. 2 og 3, i lov om kommunernes styrelse, 2)  

 	  

 vedtage den nye  

 kommunalbestyrelses forretningsorden, jf. § 2, stk. 4, i lov om  

 kommunernes styrelse, 3)  

 	  

 vedtage den nye  

 kommunes budget for 2007, 4)  

 	  

 antage en sagkyndig  

 revision for den nye kommune, jf. § 42, stk. 1, i lov om  

 kommunernes  

 styrelse, 5)  

 	  

 fastsætte de nærmere  

 regler for indretningen af den nye kommunes kasse- og regnskabsvæsen i et  

 regulativ, jf. § 42, stk. 7, i lov om kommunernes styrelse, 6)  

 	  

 fastsætte de nærmere  

 regler for den nye kommunes revision i et revisionsregulativ, 7)  

 	  

 træffe bestemmelse om  

 indretning af den nye kommunes administration, herunder ansættelse og  

 afskedigelse af personale hertil, 8)  

 	  

 træffe bestemmelse om  

 ophævelse af samarbejder mellem kommunalbestyrelserne i kommuner, der indgår  

 i  

 den nye kommune, herunder bestemmelse om ophævelse af kommunale samarbejder,  

 jf. § 60 i lov om kommunernes styrelse, mellem sådanne kommuner, 9)  

 	  

 træffe bestemmelse om  

 opsigelse eller ændring af aftaler, herunder aftaler om kommunale  

 samarbejder,  

 jf. § 60 i lov om kommunernes styrelse, med virkning for den nye  

 kommune, 10)  

 	  

 træffe bestemmelse om  

 den nye kommunes eventuelle deltagelse i samarbejder med andre, 11)  

 	  

 træffe beslutninger i  

 overensstemmelse med de i medfør af §§ 20-23 fastsatte regler vedrørende  

 beslutninger om væsentlige dispositioner, der træffes af kommunalbestyrelsen  

 i  

 kommuner, der skal indgå i en sammenlægning, 12)  

 	  

 i henhold til lov om  

 visse proceduremæssige spørgsmål i forbindelse med kommunalreformen med  

 virkning for den nye kommune indgå i forhandlinger om og træffe beslutning om  

 vedtagelse eller forkastelse af aftaleudkast og mæglingsforslag vedrørende  

 aktiver og passiver, rettigheder og pligter samt ansatte, der som følge af en  

 ændret opgavefordeling skal overføres til den nye kommune, og 13)  

 	  

 træffe andre  

 beslutninger, der er nødvendige med henblik på at forberede oprettelsen af  

 den  

 nye kommune samt tilførslen af nye opgaver til den nye kommune.
§ 20.  

  

 Indenrigs-  

 og sundhedsministeren kan fastsætte regler om, at beslutninger om væsentlige  

 økonomiske dispositioner, der med virkning for 2006 eller senere træffes den  

 1.  

 januar 2006 eller senere af kommunalbestyrelsen i kommuner, der indgår i en  

 sammenlægning, kræver sammenlægningsudvalgets godkendelse.
Reglerne kan  

 begrænses til at vedrøre en eller flere kommuner eller bestemte former for  

 økonomiske dispositioner.
 Stk. 2.  

  

 Indenrigs-  

 og sundhedsministeren kan fastsætte regler, hvorefter sammenlægningsudvalget  

 kan fastsætte vilkår for godkendelsen, herunder at anmodning om godkendelse  

 skal besluttes af kommunalbestyrelsen i et møde.
 Stk. 3.  

  

 Dispositioner,  

 som er nødvendige til opfyldelse af foranstaltninger, der er påbudt ved lov  

 eller anden bindende retsforskrift, undtages fra stk. 1.
§ 21.  

  

 Indenrigs- og sundhedsministeren kan fastsætte regler, hvorefter beslutninger  

 om væsentlige økonomiske dispositioner, der med virkning for 2006 eller  

 senere  

 træffes inden den 1. januar 2006 af kommunalbestyrelsen i kommuner, der  

 indgår  

 i en sammenlægning, i forbindelse med eller efter vedtagelsen af budgettet  

 for  

 2006, kan ændres af sammenlægningsudvalget.
Reglerne kan begrænses til at  

 vedrøre en eller flere kommuner eller bestemte former for økonomiske  

 dispositioner.
Stk. 2.  

  

 En ændring  

 efter stk. 1 må ikke indebære merudgifter for den kommune, hvis  

 beslutning  

 ændres.
Indenrigs- og sundhedsministeren kan endvidere fastsætte regler,  

 hvorefter sammenlægningsudvalget kan fastsætte vilkår for ændringen, herunder  

 om, at den del af en bevilling, som knytter sig til en beslutning, der ændres  

 efter stk. 1, ikke kan anvendes uden sammenlægningsudvalgets samtykke.
§ 22.  

  

 Indenrigs-  

 og sundhedsministeren kan fastsætte regler, hvorefter beslutninger, der med  

 virkning  

 for 2006 eller senere træffes af kommunalbestyrelsen i kommuner, der indgår i  

 en sammenlægning, i forbindelse med eller efter vedtagelsen af budgettet for  

 2006, om nyansættelse af personale kræver godkendelse af  

 sammenlægningsudvalget.
Reglerne kan begrænses til at vedrøre en eller flere  

 kommuner eller bestemte former for nyansættelser.
 Stk. 2.  

  

 Indenrigs-  

 og sundhedsministeren kan fastsætte regler, hvorefter sammenlægningsudvalget  

 kan fastsætte vilkår for godkendelsen efter stk. 1, herunder at  

 anmodning  

 om godkendelse skal besluttes af kommunalbestyrelsen i et møde.
 Stk. 3.  

  

 Ved  

 nyansættelse af personale, jf. stk. 1, forstås ansættelser, der ikke er  

 genbesættelser af stillinger.
 Stk. 4.  

  

 Nyansættelser, som er nødvendige til opfyldelse af foranstaltninger, der er  

 påbudt ved lov eller anden bindende retsforskrift, undtages fra stk. 1.
§ 23.  

  

 Indenrigs- og sundhedsministeren kan fastsætte regler, hvorefter  

 sammenlægningsudvalget kan pålægge kommunalbestyrelsen i en kommune, der  

 indgår  

 i en sammenlægning, at nedsætte størrelsen af en bevilling, der er fastsat  

 med  

 vedtagelsen af budgettet for 2006, til et bestemt beløb.
Reglerne kan  

 begrænses  

 til at vedrøre en eller flere kommuner eller bevillinger inden for et eller  

 flere  

 bestemte områder.
Stk. 2.  

  

 Et pålæg  

 efter stk. 1 udgør den bindende regel for forvaltningen i den i  

 stk. 1 nævnte kommune fra det tidspunkt, hvor pålægget meddeles  

 kommunalbestyrelsen.
Foranstaltninger, der medfører indtægter eller udgifter,  

 som indebærer en overskridelse af den i henhold til pålægget nedsatte  

 bevilling, kan ikke iværksættes.
Foranstaltninger, der er påbudt ved lov  

 eller  

 anden bindende retsforskrift, kan dog iværksættes uanset pålægget.
Stk. 3.  

  

 Et pålæg  

 efter stk. 1 skal ledsages af et forslag til nedsættelse af nærmere  

 angivne poster på årsbudgettet.
Indenrigs- og sundhedsministeren fastsætter  

 nærmere regler om specifikationen af de poster på årsbudgettet, som et pålæg  

 efter stk. 1 skal ledsages af et forslag til nedsættelse af.
 § 24.  

  

 Indenrigs- og sundhedsministeren kan fastsætte regler om  

 kommunalbestyrelsernes  

 pligt til løbende at orientere sammenlægningsudvalget om den økonomiske  

 udvikling i de kommuner, der indgår i en sammenlægning, herunder  

 likviditetsudviklingen og nyansættelser, og om budgettet for 2006.
§ 25.  

  

 Kommunalbestyrelsen i den nye kommune indtræder den 1. januar 2007 i de  

 rettigheder og pligter, sammenlægningsudvalget har erhvervet henholdsvis  

 påtaget sig.
Samtidig overtager den nye kommunalbestyrelse  

 sammenlægningsudvalgets aktiver og passiver.
 § 26.  

  

 Forslag til budget for 2007 og til flerårige budgetoverslag for den nye  

 kommune  

 udarbejdes af sammenlægningsudvalgets formand til sammenlægningsudvalget.
Stk. 2.  

  

 Forslaget  

 til budget for 2007 og til flerårige budgetoverslag for den nye kommune skal  

 undergives  

 2 behandlinger i sammenlægningsudvalget med mindst 3 ugers mellemrum.
Ved 2.  

 behandling  

 undergives forslaget til budget for 2007 og til flerårige budgetoverslag  

 sammenlægningsudvalgets drøftelse og beslutning.
 Stk. 3.  

  

 Budgettet  

 for den nye kommune for 2007 afgiver i den form, hvori det endeligt er  

 vedtaget  

 af sammenlægningsudvalget, den bindende regel for størrelsen af  

 skatteudskrivningen for den nye kommune for 2007. De poster på budgettet,  

 hvortil sammenlægningsudvalget ved årsbudgettets vedtagelse har taget  

 bevillingsmæssig stilling, jf. stk. 2, afgiver tillige den bindende  

 regel  

 for den nye kommunes forvaltning for 2007.
 Stk. 4.  

  

 Lov om  

 kommunernes styrelse § 39 og § 40, stk. 2 og 3, finder  

 anvendelse for budgettet for den nye kommune for 2007.
 Stk. 5.  

  

 Indenrigs-  

 og sundhedsministeren fastsætter nærmere regler om sammenlægningsudvalgenes  

 udarbejdelse og vedtagelse af budget for 2007 og flerårige budgetoverslag for  

 de nye kommuner og foreskriver formen for budgettet og budgetoverslagene.
Økonomi og finansiering § 27.  

  

 Sammenlægningsudvalget vedtager selv sit budget for sammenlægningsudvalgets  

 funktionsperiode.
 Stk. 2.  

  

 Forslag til  

 sammenlægningsudvalgets budget udarbejdes af sammenlægningsudvalgets formand  

 til sammenlægningsudvalget og undergives sammenlægningsudvalgets drøftelse og  

 beslutning.
 Stk. 3.  

  

 De poster  

 på sammenlægningsudvalgets budget, hvortil sammenlægningsudvalget ved  

 budgettets vedtagelse har taget bevillingsmæssig stilling, jf. stk. 2,  

 afgiver den bindende regel for sammenlægningsudvalgets forvaltning i  

 sammenlægningsudvalgets funktionsperiode.
Stk. 4.  

  

 Det  

 endeligt vedtagne budget skal være tilgængeligt for beboerne i de kommuner,  

 der  

 indgår i en sammenlægning.
En kort redegørelse for indholdet af budgettet  

 skal offentliggøres  

 efter sammenlægningsudvalgets nærmere bestemmelse.
 Stk. 5.  

  

 Lov om  

 kommunernes styrelse § 40, stk. 2, 1.-3. pkt., og § 40,  

 stk. 3, finder tilsvarende anvendelse for sammenlægningsudvalgets  

 budget.
 Stk. 6.  

  

 Indenrigs-  

 og sundhedsministeren fastsætter nærmere regler om sammenlægningsudvalgets  

 udarbejdelse og vedtagelse af sammenlægningsudvalgets budget og om  

 offentliggørelsen af redegørelsen for indholdet af sammenlægningsudvalgets  

 budget og foreskriver formen for sammenlægningsudvalgets budget.
§ 28.  

  

 Sammenlægningsudvalget  

 antager en sagkyndig revision, der skal godkendes af tilsynsmyndigheden, til  

 at  

 revidere sammenlægningsudvalgets regnskab.
Sammenlægningsudvalgets  

 afskedigelse  

 af revisionen kræver tilsynsmyndighedens samtykke.
 Stk. 2.  

  

 Sammenlægningsudvalgets  

 kasse- og regnskabsvæsen udøves i overensstemmelse med kasse- og  

 regnskabsregulativet for en af de kommuner, der indgår i sammenlægningen.  

 Sammenlægningsudvalget  

 træffer beslutning om, hvilken af de i 1. pkt. nævnte kommuners kasse- og  

 regnskabsregulativ  

 sammenlægningsudvalgets kasse- og regnskabsvæsen skal udøves i  

 overensstemmelse  

 med.
Stk. 3.  

  

 Revisionen  

 af sammenlægningsudvalgets regnskab foretages i overensstemmelse med  

 revisionsregulativet  

 for en af de kommuner, der indgår i sammenlægningen.
Sammenlægningsudvalget  

 træffer beslutning om, hvilken af de i 1. pkt. nævnte kommuners  

 revisionsregulativ revisionen skal foretages i overensstemmelse med.
 Stk. 4.  

  

 Sammenlægningsudvalget og kommunalbestyrelsen i den nye kommune skal  

 tilvejebringe og meddele revisionen de oplysninger, der er fornødne for  

 revisionens virksomhed.
 Stk. 5.  

  

 For  

 revisionen af sammenlægningsudvalgets regnskab finder reglerne i lov om  

 kommunernes  

 styrelse § 42, stk. 2-4 og 6 og stk. 7, 2. pkt., og § 57,  

 stk. 3, tilsvarende anvendelse.
 Stk. 6.  

  

 Indenrigs-  

 og sundhedsministeren fastsætter nærmere regler om revisionen af  

 sammenlægningsudvalgets  

 regnskab og om bestyrelsen af sammenlægningsudvalgets kasse- og  

 regnskabsvæsen.
 § 29.  

  

 Sammenlægningsudvalgets  

 regnskab aflægges af økonomiudvalget i den nye kommune til  

 kommunalbestyrelsen  

 i den nye kommune.
Stk. 2.  

  

 Kommunalbestyrelsen i den nye kommune afgiver regnskabet til  

 sammenlægningsudvalgets  

 revision.
Efter at revisionens bemærkninger til regnskabet har været meddelt  

 økonomiudvalget i den nye kommune, træffer kommunalbestyrelsen i den nye  

 kommune i et møde afgørelse med hensyn til de fremkomne bemærkninger og  

 regnskabets godkendelse.
 Stk. 3.  

  

 Sammenlægningsudvalgets regnskab sendes til den statsforvaltning, der  

 varetager  

 tilsynet med den nye kommune, sammen med revisionsberetningen og de  

 afgørelser,  

 kommunalbestyrelsen i den nye kommune har truffet i forbindelse hermed, jf.  

 stk. 2.
Stk. 4.  

  

 Lov om  

 kommunernes styrelse § 45, stk. 1, 2. og 3. pkt., og stk. 3,  

 finder tilsvarende anvendelse for sammenlægningsudvalgets regnskab.
Lov om  

 kommunernes styrelse § 42 b og § 42 c finder tilsvarende anvendelse  

 for revisionens beretninger til sammenlægningsudvalgets regnskab.
 Stk. 5.  

  

 Indenrigs-  

 og sundhedsministeren fastsætter nærmere regler om aflæggelse af  

 sammenlægningsudvalgets  

 regnskab, om afgørelse af bemærkninger og om regnskabets indsendelse til  

 statsforvaltningen og foreskriver formen for sammenlægningsudvalgets  

 regnskab.
 § 30.  

  

 Indenrigs-  

 og sundhedsministeren kan fastsætte regler om sammenlægningsudvalgets adgang  

 til at forpligte sammenlægningsudvalget og den nye kommune ved låntagning og  

 lignende dispositioner.
 Stk. 2.  

  

 Indenrigs-  

 og sundhedsministeren kan fastsætte regler om mellemværender mellem  

 sammenlægningsudvalget  

 og kommunale forsyningsvirksomheder.
 § 31.  

  

 Indenrigs- og sundhedsministeren kan fastsætte regler om  

 sammenlægningsudvalgets adgang til at forpligte sammenlægningsudvalget og den  

 nye kommune ved kaution eller anden økonomisk garanti samt ved tilsagn om  

 regelmæssige ydelser og lign., som sammenlægningsudvalget henholdsvis den nye  

 kommune ikke efter loven er forpligtet til at præstere.
§ 32.  

  

 Udgifterne til sammenlægningsudvalgets virksomhed afholdes af de kommuner,  

 der  

 indgår i sammenlægningen.
Udgifterne til sammenlægningsudvalgets virksomhed  

 fordeles mellem kommunerne i forhold til det af indenrigs- og  

 sundhedsministeren udmeldte udskrivningsgrundlag for kommunerne for 2006, jf.  

 § 7 i lov om kommunal indkomstskat.
Tilsyns- og straffebestemmelser § 33.  

  

 Tilsynet med sammenlægningsudvalgene varetages af vedkommende statsamtmand,  

 jf.  

 stk. 2.
Stk. 2.  

  

 Tilsynet  

 med sammenlægningsudvalgene for de nye kommuner, der efter den 1. januar 2007  

 er beliggende i Region Hovedstaden, varetages af statsamtmanden for  

 Københavns  

 Amt.
Tilsynet med sammenlægningsudvalgene for de nye kommuner, der efter den  

 1.  

 januar 2007 er beliggende i Region Sjælland, varetages af statsamtmanden for  

 Vestsjællands Amt.
Tilsynet med sammenlægningsudvalgene for de nye kommuner,  

 der efter den 1. januar 2007 er beliggende i Region Syddanmark, varetages af  

 statsamtmanden for Sønderjyllands Amt.
Tilsynet med sammenlægningsudvalgene  

 for  

 de nye kommuner, der efter den 1. januar 2007 er beliggende i Region  

 Midtjylland,  

 varetages af statsamtmanden for Århus Amt.
Tilsynet med  

 sammenlægningsudvalgene  

 for de nye kommuner, der efter den 1. januar 2007 er beliggende i Region  

 Nordjylland, varetages af statsamtmanden for Nordjyllands Amt.
 § 34.  

  

 Lov om kommunernes styrelse kapitel VI og VII finder i øvrigt tilsvarende  

 anvendelse på de i § 33, stk. 2, anførte statsamtmænds tilsyn med  

 sammenlægningsudvalgene.
§ 35.  

  

 Et  

 medlem af sammenlægningsudvalget, der gør sig skyldig i grov tilsidesættelse  

 af  

 de pligter, som den pågældendes hverv medfører, straffes med bøde.
Simpelt  

 uagtsom pligttilsidesættelse straffes dog ikke.
Kapitel 4 Øvrige bestemmelser § 36.  

  

 Kommunalbestyrelserne  

 i de nye kommuner indtræder den 1. januar 2007 i de rettigheder og pligter,  

 som  

 kommunalbestyrelserne i de kommuner, der indgår i sammenlægningen, har  

 erhvervet henholdsvis påtaget sig.
Samtidig overtager de nye kommuner de i  

 sammenlægningen deltagende kommuners aktiver og passiver.
 § 37.  

  

 Den 1. januar 2007 overgår tjenestemænd, der er ansat under de kommuner, der  

 indgår i en sammenlægning, til ansættelse under den nye kommune på vilkår,  

 der  

 i øvrigt svarer til de hidtidige vilkår.
 § 38.  

  

 De  

 pligter og rettigheder, der følger af lov om lønmodtageres retsstilling ved  

 virksomhedsoverdragelse, finder tilsvarende anvendelse for personale under de  

 kommuner, der indgår i en sammenlægning, som er ansat i henhold til  

 overenskomst, bestemmelser om løn- og arbejdsforhold, der er fastsat eller  

 godkendt af offentlig myndighed, eller individuel aftale, og som i  

 forbindelse  

 med overførslen til den nye kommune ikke er omfattet af lov om lønmodtageres  

 retsstilling ved virksomhedsoverdragelse.
 § 39.  

  

 §§ 37 og 38 gælder tilsvarende for tjenestemænd henholdsvis personale,  

 der  

 er ansat i henhold til overenskomst, bestemmelser om løn- og arbejdsforhold,  

 der er fastsat eller godkendt af offentlig myndighed, eller individuel  

 aftale,  

 i kommunale fællesskaber, jf. § 60 i lov om kommunernes styrelse, mellem  

 kommunalbestyrelserne i de kommuner, der indgår i en sammenlægning.
§ 40.  

  

 Når sammenlægningsudvalget til brug for forberedelsen af sammenlægningen  

 modtager dokumenter fra de kommuner, der indgår i sammenlægningen, eller fra  

 kommunale fællesskaber, hvori de nævnte kommuner deltager, og dokumenterne i  

 henhold til lov om offentlighed i forvaltningen og forvaltningsloven er  

 interne, mister dokumenterne ikke som følge af videregivelsen deres interne  

 karakter.
Det samme gælder interne miljøoplysninger omfattet af lov om  

 aktindsigt i miljøoplysninger.
 § 41.  

  

 Indenrigs-  

 og sundhedsministeren kan efter forudgående forhandling med vedkommende  

 minister træffe bestemmelse om sådanne fravigelser af gældende lovgivning,  

 herunder lovgivning vedrørende indhold og omfang samt betaling for kommunale  

 ydelser, som forberedelsen og dannelsen af de nye kommuner nødvendiggør.
§ 42.  

  

 Indenrigs- og sundhedsministeren kan, såfremt særlige forhold taler herfor,  

 tillade, at sammenlægningsudvalget kan bestemme en forskellig  

 skatteudskrivning  

 for hvert af de områder i den nye kommune, der svarer til de kommuner, der er  

 indgået i sammenlægningen.
Indenrigs- og sundhedsministeren kan fastsætte  

 vilkår for tilladelsen.
 Stk. 2.  

  

 Indenrigs-  

 og sundhedsministeren kan fastsætte nærmere regler for  

 sammenlægningsudvalgets  

 beslutninger efter stk. 1.
 § 43.  

  

 Regnskabet vedrørende 2006 for en kommune, der indgår i en sammenlægning,  

 aflægges af økonomiudvalget i den nye kommune til kommunalbestyrelsen i den  

 nye  

 kommune.
Stk. 2.  

  

 Kommunalbestyrelsen i den nye kommune afgiver regnskabet til revisionen for  

 den  

 kommune, regnskabet vedrører.
Efter at revisionens bemærkninger til  

 regnskabet  

 har været meddelt økonomiudvalget i den nye kommune, og for så vidt angår  

 bemærkninger, der ikke umiddelbart angår den forvaltning, der i den nye  

 kommune  

 hører under økonomiudvalget, tillige den pågældende kommunale myndighed i den  

 nye kommune til besvarelse, træffer kommunalbestyrelsen i den nye kommune i  

 et  

 møde afgørelse med hensyn til de fremkomne bemærkninger og regnskabets  

 godkendelse.
 Stk. 3.  

  

 Regnskabet  

 vedrørende 2006 for en kommune, der indgår i en sammenlægning, sendes til den  

 statsforvaltning, der varetager tilsynet med den nye kommune, sammen med  

 revisionsberetningen og de afgørelser, kommunalbestyrelsen i den nye kommune  

 har truffet i forbindelse hermed, jf. stk. 2.
Stk. 4.  

  

 Lov om  

 kommunernes styrelse § 45, stk. 1, 2. og 3. pkt., og § 45,  

 stk. 3, finder anvendelse for regnskabet for en kommune, der indgår i en  

 sammenlægning.
Lov om kommunernes styrelse § 42 b og § 42 c finder  

 anvendelse for revisionens beretninger til dette regnskab.
 Stk. 5.  

  

 Indenrigs-  

 og sundhedsministeren fastsætter nærmere regler om aflæggelse af det i  

 stk. 1 nævnte regnskab, om revisionen heraf, om afgørelse af  

 bemærkninger  

 og om regnskabets indsendelse til statsforvaltningen og foreskriver formen  

 for  

 dette regnskab.
Kapitel 5 Ændringer i anden lovgivning § 44.  

  

 Lov om fremgangsmåden ved ændring af landets inddeling i kommuner og  

 amtskommuner, jf. lovbekendtgørelse nr. 873 af 27. oktober 2003, ophæves.
Dog  

 opretholdes gyldigheden af de i lovens § 21, 3. pkt., nævnte vilkår  

 for etablering af kommuner og amtskommuner og ændring af kommunale eller  

 amtskommunale grænser, i det omfang vilkårene vedrører en kommunalbestyrelses  

 forpligtelse til nedsættelse af øudvalg.
Såfremt den kommune, som de  

 pågældende  

 vilkår er fastsat for, indgår i en kommunesammenlægning, skal  

 kommunalbestyrelsens repræsentanter i øudvalget i 2006 udpeges blandt  

 medlemmerne af sammenlægningsudvalget.
Vilkårene gælder tilsvarende for den  

 nye  

 kommunalbestyrelse.
 § 45.  

  

 I  

 lov om kommunernes styrelse, jf. lovbekendtgørelse nr. 968 af 2. december  

 2003,  

 som ændret ved § 1 i lov nr. 439 af 9. juni 2004, foretages følgende  

 ændringer:
 1.  


  

 § 5  

  

 affattes således:
 »§ 5.  

  

 Kommunalbestyrelsens medlemstal fastsættes i styrelsesvedtægten.  

 Medlemstallet  

 i kommuner med over 20.000 indbyggere skal være ulige og mindst 19 og højst  

 31,  

 i Københavns Kommune dog højst 55, jf. dog stk. 3. Medlemstallet i  

 kommuner med under 20.000 indbyggere skal være ulige og mindst 9 og højst 31.
 Stk. 2.  

  

 Antallet af  

 indbyggere, jf. stk. 1, opgøres pr. 1. april i det år, hvor der afholdes  

 valg til kommunalbestyrelsen.
 Stk. 3.  

  

 Indenrigs-  

 og sundhedsministeren kan med henblik på at fremme det tyske mindretal i  

 Sønderjyllands repræsentation fastsætte regler om, hvilket antal medlemmer  

 der  

 mindst skal vælges til en kommunalbestyrelse.
Stk. 4.  

  

 Indenrigs-  

 og sundhedsministeren kan endvidere fastsætte regler om det tyske mindretal i  

 Sønderjyllands valg af en tilforordnet til kommunalbestyrelsen og til et af  

 den  

 tilforordnede valgt stående udvalg.
Den tilforordnede har ikke stemmeret.
Den  

 tilforordnede har i øvrigt de rettigheder, der i lovgivningen er knyttet til  

 medlemskab af kommunalbestyrelsen henholdsvis udvalget.« 2.  

  

 I  

  

 § 17  

  

 indsættes efter stk. 4 som nyt  

 stykke:
»  

 Stk. 5  

. Indenrigs- og  

 sundhedsministeren kan fastsætte regler om, i hvilke tilfælde  

 kommunalbestyrelsen  

 skal nedsætte et udvalg til udførelse af forberedende eller rådgivende  

 funktioner for kommunalbestyrelsen, økonomiudvalget eller de stående udvalg i  

 sager vedrørende det tyske mindretal i Sønderjylland, samt om udvalgets  

 sammensætning og virksomhed.« Stk. 5 og 6 bliver herefter stk. 6 og 7.
 3.  

  

 I  

  

 § 62, stk. 1, 1. pkt.,  

  

 ændres  

 »valgperiodens« til: »funktionsperiodens«.
 § 46.  

  

 I  

 lov om valg til Folketinget, jf. lovbekendtgørelse nr. 704 af 27. juni 2004,  

 som ændret ved § 1 i lov nr. 294 af 27. april 2005, foretages følgende  

 ændringer:
 1.  

  

 I  

  

 § 8  

  

 indsættes som  

  

 stk. 5:
»  

 Stk. 5  

. Indenrigs- og  

 sundhedsministeren foretager ved bekendtgørelse de ændringer i  

 valgkredsfortegnelsen,  

 som er nødvendige for at bevare landets valgkredsinddeling uanset ændringer i  

 landets kommunale inddeling.« 2.  

  

 I  

  

 § 23  

  

 indsættes som  

  

 stk. 4  

  

 og  

  

 5:
 »  

 Stk. 4  

. Skal en kommunalbestyrelse  

 vælge medlemmer til flere valgbestyrelser, foretages valgene hver for sig.
Stk. 5.  

  

 Ingen kan  

 være medlem af flere valgbestyrelser.
I tilfælde, hvor en kommunalbestyrelse  

 skal vælge medlemmer til flere valgbestyrelser og et medlem af  

 kommunalbestyrelsen dermed opfylder betingelserne for at være født medlem af  

 flere valgbestyrelser, jf. stk. 3, 3. og 4. pkt., skal vedkommende,  

 inden  

 kommunalbestyrelsen vælger medlemmer til valgbestyrelserne, meddele  

 kommunalbestyrelsen, hvilken valgbestyrelse vedkommende ønsker at være medlem  

 af.
Meddeler vedkommende ikke dette, foretages lodtrækning mellem  

 valgbestyrelserne.
Kommunalbestyrelsen vælger blandt sine medlemmer en person  

 til at indtræde i den valgbestyrelse, hvori det fødte medlem ikke indtræder,  

 i  

 stedet for det fødte medlem.« 3.  


  

 § 24, stk. 1,  

  

 affattes således:
 »Til valgbestyrelsen for opstillingskredse, der består af flere  

 kommuner, af dele af flere kommuner eller af en eller flere kommuner og en  

 del  

 af en kommune eller dele af flere kommuner, vælger hver kommunalbestyrelse i  

 de  

 kommuner, der helt eller delvis indgår i opstillingskredsen, følgende antal  

 medlemmer:
 1)  

 	  

 I opstillingskredse,  

 der består af 2 kommuner, af dele af 2 kommuner eller af en kommune og en del  

 af en anden kommune, 4 medlemmer.
 2)  

 	  

 I opstillingskredse,  

 der består af 3 kommuner, af dele af 3 kommuner, af 2 kommuner og en del af  

 en  

 tredje kommune eller af 1 kommune og dele af 2 kommuner, 3 medlemmer, jf. dog  

 stk. 2.
3)  

 	  

 I opstillingskredse,  

 hvori 4 kommuner eller derover indgår helt eller delvis, 2 medlemmer.« 4.  


  

 § 24, stk. 2, 3. pkt.,  

  

 affattes  

 således:
»Indgår andre kommuner helt eller delvis i 5. opstillingskreds,  

 vælger kommunalbestyrelsen i disse hver 2 medlemmer.« Kapitel 6 Ikrafttrædelses- og overgangsbestemmelser m.v.
 § 47.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 § 5,  

 stk. 1 og 2, i lov om kommunernes styrelse som affattet ved denne lovs  

 § 45, nr. 1, får virkning fra valget til kommunalbestyrelserne i 2009,  

 jf.  

 § 6 i lov om kommunale valg, jf. lovbekendtgørelse nr. 263 af 18. april  

 2001.
 Stk. 3.  

  

 § 5,  

 stk. 3 og 4, og § 17, stk. 5, i lov om kommunernes styrelse  

 som  

 affattet henholdsvis indsat ved denne lovs § 45, nr. 1 og 2, og de i  

 medfør heraf fastsatte regler får virkning fra valget til  

 kommunalbestyrelserne  

 i 2005. De i 1. pkt. nævnte bestemmelser får tilsvarende virkning for  

 sammenlægningsudvalgene  

 i 2006.
 Stk. 4.  

  

 Bestemmelsen i § 46 får virkning fra folketingsvalg, der afholdes efter  

 den 1. januar 2007.
 § 48.  

  

 Med de ændringer, der følger af denne lov, opretholdes landets  

 primærkommunale  

 inddeling som fastsat i bekendtgørelse nr. 62 af 27. februar 1970 med senere  

 ændringer om landets inddeling i amtskommuner og kommuner.
 § 49.  

  

 Indenrigs-  

 og sundhedsministeren kan foretage mindre grænseændringer, når sådanne  

 tilsiges  

 af administrative hensyn og ændringerne samtidig regulerer grænsen mellem to  

 eller flere kommuner og alene vedrører arealer på tilsammen højst 100 ha, der  

 ikke er beboet af mere end 50 personer.
 § 50.  

  

 Indenrigs- og sundhedsministeren afgør tvivlsspørgsmål om kommunale grænser,  

 herunder om tilhørsforholdet for områder, der ikke er henført til en bestemt  

 kommune.
§ 51.  

  

 De  

 nærmere vilkår for gennemførelse af ændringer af den kommunale inddeling  

 efter  

 §§ 49 og 50 fastsættes af indenrigs- og sundhedsministeren.
I vilkårene  

 kan foretages sådanne afvigelser fra gældende lovgivning, som ændringen  

 nødvendiggør.
Det kan i den forbindelse fastsættes, i hvilket omfang reglerne  

 i  

 denne lov og i lov om visse proceduremæssige spørgsmål i forbindelse med  

 kommunalreformen finder anvendelse.
 § 52.  

  

 Der afholdes ikke valg til kommunalbestyrelserne i de kommuner, der indgår i  

 en  

 sammenlægning, den 15. november 2005. Funktionsperioden for  

 kommunalbestyrelserne i de i 1. pkt. nævnte kommuner, hvis funktionsperiode  

 regnes fra den 1. januar 2002, forlænges med 1 år fra den 1. januar 2006 til  

 den 31. december 2006.
 § 53.  

  

 Kommunalbestyrelsen i kommuner, der ikke indgår i en sammenlægning, kan i  

 2006  

 med virkning fra den 1. januar 2007 træffe bestemmelse om opsigelse eller  

 ændring af aftaler, der som følge af en ændret opgavefordeling skal overføres  

 til kommunen.
 § 54.  

  

 Loven gælder ikke for Færøerne og Grønland.
Givet på Amalienborg, den 24. juni  

 2005 Under Vor Kongelige Hånd og Segl MARGRETHE R.
