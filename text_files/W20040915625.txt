Landsskatteretskendelse vedr. godtgørelse af energiafgifter.  

 Mejerier Klagen skyldes, at A A/S ikke er anset berettiget til  

 godtgørelse af energiafgifter i perioden 1. januar 1996 til 31. december 1999  

 vedr. olie og naturgas anvendt til opvarmning af vand til vask af osteforme,  

 idet energiforbruget er anset for omfattet af rumvarme/varmt vandsreglerne i  

 mineralolieafgiftslovens § 11, stk. 4, og gasafgiftslovens § 10, stk. 4.
Det er oplyst, at klageren, der er momsregistreret, er en  

 virksomhed, der blev stiftet i 1893 og som fremstiller dessert-oste på de 3  

 produktionssteder X mejeri, Y mejeri og Z Mejeri.
I forbindelse med denne  

 fremstilling anvendes bl.a. ostekopper.
Anvendelsen af disse kopper har 3  

 primære formål, nemlig at give osten den ønskede form, at styre  

 temperaturforløbet, så den ønskede biologiske syrning forløber, samt at  

 afdræne  

 valle, så den ønskede tørstofprocent opnås.
Kopperne anvendes internt på  

 mejerierne i forbindelse med produktionen af ost og forlader således ikke  

 mejerierne på noget tidspunkt.
Kopperne genbruges løbende og bliver i denne  

 forbindelse rengjort i en såkaldt koppevasker, der er et aflangt anlæg, hvor  

 kopperne føres gennem kabinen, mens der sprøjtes varmt vand på både kopper og  

 kabinevægge.
Anlægget er under indførsel og fraførsel af kopper åbent i begge  

 ender.
 For så vidt angår rengøring af kopperne er det oplyst, at  

 processen kan inddeles i 4 følgende faser:
 1. Forvask.
Afskyller urenheder ved at vand spules ud over kopperne og  

 kabinen, hvorved osterester udslås fra kopperne til kabinens vægge, hvorfra  

 resterne afspules.
Den anvendte pumpe er på 3 kW, og vandet genanvendes fra  

 efterskylning.
 2. Hovedvask.
Rengører og pasteuriserer ved at varmt vand spules ud over  

 kopperne og i kabinen.
Osteresterne aflejres temporært på kabinevæggen.  

 Vandet  

 opvarmes via dampindsprøjtning til ca. 85 grader C.
Den anvendte pumpe er på  

 15  

 kW.
Der genanvendes vand fra et vaskekar i koppevaskeren og dette vaskekar  

 suppleres med vand fra forvask, når der er behov for ekstra vand på grund af,  

 at der borttransporteres vand med kopperne eller sker fordampning ved den  

 høje  

 temperatur.
Vandet er tilsat rengøringsmidler.
 3. Efterskylning.
Afskyller for vaskevand ved at kopperne og kabinen  

 overrisles af ca. 10 grader C varmt vand.
I denne proces anvendes normalt  

 ikke  

 energi.
 4. Desinfektion (skoldning).
Desinfektionen, der skal sikre en optimal fødevaresikkerhed,  

 sker ved overrisling af kopper og kabine med ca. 90 grader C varmt vand.  

 Vandet  

 er opvarmet via dampindsprøjtning.
Den anvendte pumpe har en kapacitet på 4  

 kW.  

 Der anvendes rent vand uden tilsætning af rensemidler.
Klagerens repræsentant har oplyst, at opvarmningen af det  

 anvendte vand er sket med naturgas og olie.
Opvarmningen kunne også været  

 sket  

 med el, såfremt der indsattes varmelegemer i form af elpatroner i kar inden i  

 koppevaskeren.
Endvidere kunne anlægget være blevet ombygget, således at  

 energiforbruget i stedet blev erstattet med kemikalier.
Klagerens repræsentant har fremlagt tegninger over  

 koppevaskeren samt en video, der viser hvorledes anlægget fungerer.
Af  

 videoen  

 fremgår det, at ostekopperne efter vask via et transportbånd kører ud af  

 anlægget og videre til de steder, hvor der sker påfyldning med ostemasse.  

 Repræsentanten har oplyst, at rengøringen af kopperne skal følge nærmere  

 fastsatte krav efter mælkehygiejnedirektivet 92/46 af 16. juni 1992 samt  

 bekendtgørelse nr. 1022 af 3. december 1996 om virksomheder, der indvejer,  

 tilvirker eller engrosopbevarer mælk, mælkeprodukter m.v., eller som  

 tilvirker  

 eller engrosopbevarer margarine m.v.
 Det er herudover oplyst, at klageren har udarbejdet et notat  

 vedr. koppevaskeren som en professor i mejeriteknologi ved Den Kgl.  

 Veterinær-  

 og Landbohøjskolen har kommenteret ved skrivelse af 6. august 2002. Af  

 skrivelsen fremgår der følgende:
( ) Jeg har læst ovennævnte dokument, og kan bekræfte:
At ostekoppernes funktion og rolle i ostefremstillingen er  

 beskrevet korrekt i dokumentet At en særdeles effektiv vask og desinfektion af osteforme  

 for hver anvendelse er en helt nødvendig del af ostefremstillingsprocessen At en utilstrækkelig vask og desinfektion vil medføre et  

 helt uacceptabelt fødevaresikkerhedsproblem, samt problemer med  

 produktkvalitet At en varmedesinfektion har følgende fordele i forhold til  

 en kemisk:
 - Desinficerer i dybden i modsætning til kemikalier, der som  

 regel kun når overfladen.
- Eliminerer risiko for at overføre kemalierester til  

 produktet - Undgår udledning af kemikalier til miljøet Jeg kan således konkludere:
At effektiv vask og desinfektion af osteforme er en absolut  

 nødvendig del af ostefremstillingsprocessen At vaske- og desinfektionsprocessen derfor er at betragte  

 som en lige så integreret del af ostefremstillingen som for eksempel  

 pasteurisering og modning At desinfektion ved varme er et hensigtsmæssigt valg af  

 metode At ud fra en mejeriteknologisk betragtning vedrører  

 energiforbruget til vask og desinfektion af ostekopper selve  

 ostefremstillingsprocessen Af Skatteministeriet skrivelse af 17. november 2000 til  

 klageren, fremgår følgende:
( ) De mener, at der med energi- og CO2-afgifterne sker en  

 afgiftsbelægning af fødevaresikkerheden.
De spørger om det er regeringens  

 politik at gennemføre en afgiftsbelægning af fødevaresikkerheden.
 Baggrunden for energi- og CO2-afgifterne er, at  

 energiforbrug og CO2-udledning skal reduceres mest muligt til gavn for  

 miljøet  

 og klima.
 Dette gælder generelt set for alle såvel husholdninger som  

 virksomheder i Danmark uanset hvad energien anvendes til.
Sammenkædningen af fødevaresikkerhed og energibeskatning er  

 efter Skatteministeriets opfattelse ikke rimelig.
Overholdelse af reglerne på  

 fødevareområdet og sikring af fødevaresikkerheden er selvstændigt spørgsmål,  

 som reguleres i anden lovgivning mv.
I den forbindelse går Skatteministeriet  

 naturligvis ud fra, at det kemikalieforbrug De omtaler, er lovligt efter  

 miljølovgivningen og andre reguleringer af området.
Der sker således ikke  

 nogen  

 præmiering i form af lavere skatter og afgifter for overholdelsen af sådanne  

 regler og produktionskrav.
Som det fremgik af Skatteministerens svar til Dem, er  

 Skatteministeriet naturligvis fortsat indstillet på at undersøge Deres  

 spørgsmål om vask af osteforme nærmere.
Begrundelsen for dette er ikke  

 hensynet  

 til fødevaresikkerheden, men hensynet til at sikre en sammenhæng i energi- og  

 CO2-afgifterne og undgå en evt. uhensigtsmæssighed omlægning af produktionen.
I løbet af vinteren 2000/2001 er det hensigten at gennemføre  

 en ny vurdering af energi- og CO2-afgifterne, herunder definitionerne af  

 rumvarme, let og tung proces.
De vil i den anledning blive kontaktet af  

 Skatteministeriet med henblik på en uddybende beskrivelse af de omhandlede  

 processer. Af Skatteministerens besvarelse 1. december 2000 af et  

 spørgsmål rejst i Folketingets udvalg for Fødevarer, Landbrug og Fiskeri,  

 fremgår følgende:
 Spørgsmål:
 Ministeren bedes ( ) oplyse, om problemet vedrørende  

 afgiftsgodtgørelse af energiforbruget i forbindelse med desinfektion på  

 ostemejerier nu er undersøgt nærmere, og om der vil blive ændret på  

 lovgivningen.
 Svar:
 Der er endnu ikke er truffet nogen beslutning om, hvorvidt  

 det kan komme på tale at foreslå en ændring af afgiftslovgivningen i  

 forbindelse med vask af osteforme.
Skatteministeriet har netop bedt erhvervslivets  

 hovedorganisationer om bidrag til, hvor det kan komme på tale at ændre  

 proceslisten og afgrænsningen mellem proces og rumvarme i  

 energiafgiftslovgivningen.
Eventuelle bidrag fra organisationerne vil, sammen  

 med de henvendelser Skatteministeriet siden seneste justering af  

 energiafgifterne har modtaget fra virksomheder og brancher, indgå i  

 overvejelserne om en ændring og justering af lovgivningen.
 Spørgsmålet vedrørende energiforbruget til vask af osteforme  

 vil indgå i dette arbejde, og vil blive behandlet på lige fod med de andre  

 spørgsmål, der måtte blive rejst.
( ) A A/S, der har rejst spørgsmålet om vask af osteforme, er  

 blevet orienteret om dette. Regionen har ved den påklagede afgørelse krævet  

 tilbagebetaling af energi- og C02-afgifter, der vedrører olie/naturgas  

 anvendt  

 i forbindelse med opvarmning af vand til vask mv. af ostekopperne for  

 perioden  

 1. januar 1996 til 31. december 1999. Følgende afgiftsbeløb er efteropkrævet  

 hos klageren:
X mejeri kr.  

    

  

 22.238  

  

 Y mejeri kr.  

    

  

 175.100  

  

 Z mejeri  

  

 kr.  

    

  

 59.877  


  

 I alt kr.  

    

  

 257.215 Afgifterne baserer sig på følgende energiforbrug pr. mejeri,  

 som opgjort af klageren:
X mejeri:  

    

  

 9525 Nm3  

 naturgas Y mejeri:  

    

  

 75000 Nm3  

 naturgas Z mejeri:  

    

  

 9000  

 liter olie Regionen har som begrundelse for afgørelsen anført, at der  

 som udgangspunkt ikke kan ydes tilbagebetaling af afgiften på den af  

 virksomheden forbrugte olie og naturgas, der anvendes til varmt vand, jf.  

 hovedreglen i mineralolieafgiftslovens § 11, stk. 4, (og enslydende  

 bestemmelse  

 i gasafgiftslovens § 10, stk. 4), medmindre der er tale om procesformål som  

 defineret i stk. 5.
Regionen har i denne forbindelse henvist til, at der ved lov  

 nr. 418 af 14. juni 1995 om ændring af forskellige energiafgiftslove med  

 virkning pr. 1. januar 1996 blev indført en gradvis reducering af adgangen  

 til  

 godtgørelse af energiafgifterne af energi til rumvarme og varmt vand, der  

 helt  

 bortfaldt pr. 1. januar 1998. Samtidig blev der i mineralolieafgiftsloven §  

 11,  

 stk. 5, opregnet en række tilfælde, hvor der dog blev ydet tilbagebetaling  

 for  

 sådant energiforbrug.
Den for nærværende sag relevante bestemmelse findes i  

 lovens § 11, stk. 5, nr. 3.
 I det oprindelige lovforslag (L 210 fremsat den 6. april 1995)  

 havde § 11, stk 5, nr. 3, følgende ordlyd:
"Afgiften af varme og varer omfattet af stk. 4 i de  

 anvendelser, som er nævnt i bilaget til lov om kuldioxidafgift af visse  

 energiprodukter samt anvendt til rumopvarmning og varmt vand i  

 staldbygninger,  

 jf. dog stk. 6." Af lovforslagets bemærkninger til § 11, stk. 4-6, fremgår  

 det, at hovedprincippet for tilbagebetaling af energiafgifter bliver, at kun  

 afgiften af varer, som ikke direkte eller indirekte er anvendt til  

 fremstilling  

 af varme bestemt for videresalg, rumopvarmning eller fremstilling af varmt  

 vand, tilbagebetales.
Det fremgår videre, at med indirekte menes i  

 samproduktion med andre varer og tjenester.
Yderligere fremgår det, at der  

 dog  

 fortsat ydes tilbagebetaling for egentlig procesvarme.
Særligt for så vidt  

 angår bemærkningerne til § 11, stk. 5, nr. 3, fremgår det, at der foreslås,  

 at  

 der under alle omstændigheder er adgang til tilbagebetaling for de processer,  

 som er omfattet af listen over særligt energiintensive processer i  

 CO2-afgiftsloven, f.eks. drivhuse.
Herudover friholdes opvarmning af  

 staldbygninger og forbruget af varmt vand i disse.
 I forbindelse med lovforslagets behandling blev der fremsat  

 og vedtaget følgende ændringsforslag, jf. § 1, nr. 3, i betænkning afgivet af  

 Skatteudvalget den 24. maj 1995:
 "I det under nr. 3 foreslåede § 11, stk. 5, nr. 3  

 ændres jf. dog stk. 6" til: "varmt vand til rengøring eller  

 sterilisering af lukkede produktionsanlæg, hvor rengøringsvæskerne cirkuleres  

 med pumper med en kapacitet på mindst1 kW ( )".
 Af bemærkningerne hertil fremgår det:
"Det foreslås, at varmt vand til rengøring af lukkede  

 systemer friholdes for energiafgift, dvs. afgiftsbelægges som let proces, når  

 rengøringsvæskerne cirkuleres med en pumpe på mindst 1 kW.
Dette indebærer  

 f.eks., at en stor del af mejeriernes forbrug af varmt vand til rensning af  

 procesudstyr kan opfattes som let proces. Efterfølgende blev der ved lov nr. 1102 af 20. december 1995  

 om ændring af forskellige energiafgiftslove m.v. i § 11, stk. 5, nr. 3,  

 indsat  

 efter staldbygninger, varmt vand til rengøring eller sterilisering  

 af tanke  

 og.
Af bemærkningerne hertil fremgår:
"Rengøring af produktionsanlæg med  

 cirkulationsrengøringssystemer er defineret som let proces.
I visse  

 situationer  

 rengøres tanke, herunder tankbiler, med samme type rengøringsanlæg som selve  

 produktionsanlægget.
Det præciseres, at rengøringen af disse anlæg  

 ligestilles  

 med rengøring af selve produktionsanlægget." I forbindelse med det senere det lovforslag nr. 218 af 9.  

 april 1997 om forslag om justering af rumvarmeafgiften, fremgår det af  

 bemærkningerne, at det generelt er en betingelse for tilbagebetaling af  

 afgiften vedr. varmt vand, at det direkte er medgået i selve produktionen af  

 en  

 vare, som afsættes.
Derfor ydes der generelt ikke tilbagebetaling i  

 forbindelse  

 med forbrug, der er knyttet til leverancer af ydelser.
Dette sikrer blandt  

 andet, at almindelig rengøring ikke berettiger til godtgørelse.
Det har  

 imidlertid vist sig, at visse ydelser, der i et vist omfang er i konkurrence  

 med varefremstilling, belastet relativt hårdt.
Derfor foreslås det, at vask  

 af  

 genbrugsemballage og tekstilvaskeriernes energiforbrug beskattes som  

 procesenergi.
Den foreslåede bestemmelse ændrer ikke på det grundliggende  

 princip om, at der ikke ydes tilbagebetaling af afgiften vedr. varmt vand til  

 rengøring.
Der vil fortsat ikke kunne ydes tilbagebetaling af vask af  

 driftsmidler, der udelukkende bruges internt i virksomheden, og som således  

 ikke har karakter af transport- eller salgsemballage.
På baggrund af ovenstående lovbemærkninger har regionen  

 anført, at det i sagen omhandlede energiforbrug ikke er omfattet af ordlyden  

 i  

 mineralolieafgiftslovens § 10, stk. 5, nr. 3, om "rengøring eller  

 sterilisering af tanke og lukkede produktionsanlæg", idet hovedformålet  

 i  

 den konkrete sag ikke er at rengøre selve koppevaskeren, men derimod at  

 rengøre  

 og desinficere osteformene.
Med lovændringen af mineralolieafgiftslovens §  

 11,  

 stk. 5, nr. 3, i 1995 har lovgiver alene valgt at friholde mejeriernes  

 forbrug  

 af energi anvendt til rengøring eller sterilisering af selve  

 produktionsanlægget.
Herved forstår regionen for eksempel rengøring af rør,  

 hvori mælken løber fra mælketankbilerne samt selve det lukkede  

 produktionsanlæg, hvori mælken undergår en proces.
Koppevaskeren fungerer  

 derimod som en slags vaskemaskine, hvor der ikke foregår nogen proces eller  

 varefremstilling, hvorefter den ikke kan anses som et (lukket)  

 produktionsanlæg.
Regionen har videre anført, at ostekopperne skal betragtes  

 som et driftsmiddel, og at det  

    

  

 næppe har  

 været lovgivers hensigt, at ændringen af § 11, stk. 5, nr. 3, skulle omfatte  

 driftsmidler, jf. herved bemærkningerne til lov nr. 1102 af 20. december  

 1995.  

 Det fremgår heraf, at ved rengøring af tankbiler, er det en betingelse for  

 afgiftsgodtgørelse, at rengøringen sker med samme type rengøringsanlæg som  

 selve produktionsanlægget.
Rengøringen af osteformene foretages i  

 koppevaskeren, som ikke er forbundet med virksom-hedens rengøring af øvrige  

 produktionsanlæg.
Ifølge lovgivers bemærkninger til lovforslag nr. 218 af 9.  

 april 1997 er konklusionen også, at der fortsat ikke kan ydes tilbagebetaling  

 af vask af driftsmidler, der udelukkende anvendes internt i virksomheden.
 Regionen har herudover lagt vægt på, at Skatteministeren i  

 sin besvarelsen den 1. december 2000 har anset forbruget af energi til vask  

 af  

 osteforme som omfattet af rumvarmereglerne og dermed som varmt vand, dog  

 sådan  

 at han er villig til at se på, om der bør ske en lovændring, således at  

 forbruget på et senere tidspunkt kunne blive anset som omfattet af let  

 proces.
Regionen har endelig henvist til Landsskatterettens kendelse  

 af 15/6 2000 refereret i TfS 2000.643 om et slagteris mulighed for  

 tilbagebetaling af afgift af varme og gas anvendt til opvarmning af vand til  

 rengøring og sterilisering af produktionsudstyr mv.
I sagen afgjorde  

 Landsskatteretten, at alene fordi et slagteris forbrug af varmt vand til  

 rengøring og sterilisering af produktionsudstyr positivt var nævnt under  

 gasafgiftslovens § 10, stk. 5, nr. 3, gav Landsskatteretten virksomheden  

 delvis  

 medhold i, at der kunne ske godtgørelse af energiafgifterne.
 Mht. repræsentantens bemærkninger om  

 mælkehygiejne-direktivet har regionen henvist til Skatteministeriets brev af  

 17. november 2000, hvis indhold regionen kan tilslutte sig.
 For så vidt angår klagerens henvisning til 4 afgørelser, som  

 angivet i klagerens brev af 19. februar 2001, har regionen bemærket, at  

 skatteministerens udtalelser om energiforbruget til opvarmning af Parkens  

 boldbane, der blev anset som procesenergi, vedrørte opvarmning af selve banen  

 og ikke af et rum.
Vedr.
Told- og Skattestyrelsens afgørelse om opvarmning af  

 gulve i frysehuse, der blev anset for godtgørelsesberettiget, var der tale  

 om,  

 at opvarmningen udelukkende havde til formål at undgå permafrost i jorden  

 under  

 frysehuset, ligesom der ikke var tale om opvarmning af et rum.
 Vedr. henvisningen til Landsskatterettens kendelse af  

 23/12-1998, refereret i TfS 1999.491 var der her tale om, at varmen til de  

 øvrige lokaler kom fra et procesanlæg, hvor det anvendte brændsel i forvejen  

 var omfattet af reglerne om proces.
 Endelig har regionen for så vidt angår Landsskatterettens  

 kendelse af 16/12-1999, refereret  

    

  

 i TfS  

 2000.431 vedr. varmekanonerne anført, at energiforbruget blev anset som  

 procesenergi, fordi retten var af den opfattelse, at det opvarmede element  

 ikke  

 kunne anses som et rum.
 Klagerens repræsentant har nedlagt påstand om, at klageren  

 er berettiget til godtgørelse af energiafgifterne på den anvendte mængde  

 energi, der er medgået til varmt vand i forbindelse med driften af  

 koppevaskeranlægget.
 Repræsentanten har til støtte for påstanden gjort gældende,  

 at der er tale om anvendelse af varmt vand til proces som omhandlet i  

 mineralolieafgiftslovens § 11, stk. 1, og CO2-afgiftslovens § 9, stk. 1, der  

 således er godtgørelsesberettiget, idet kopperne og koppevaskeren udgør en  

 væsentlig del af produktionsprocessen, hvorfor det anvendte brændsel ikke er  

 omfattet af begreberne rumvarme/varmt vand i mineralolieafgiftsloven § 11,  

 stk.  

 4.
 Repræsentanten har henvist til, at efter artikel 8, nr. 1,  

 litra a), i Rådets direktiv 92/81 af 19. oktober 1992  

 (mineraloliedirektivet),  

 skal medlemsstaterne fritage mineralolier, der anvendes på anden måde end som  

 motorbrændstof eller brændsel, for punktafgifter.
Udgangspunktet er således, at mineralolier, der anvendes til  

 andre formål end motorbrændstof eller brændsel, er fritaget for afgift.
Dette  

 bekræftes bl.a. af EF-Domstolen i præmis 50 i sag C-482/98, Den Italienske  

 Republik mod Kommissionen, om artikel 27 i direktiv 92/83, der  

 opbygningsmæssigt er analog med artikel 8 i direktiv 92/81, hvor EF-Domstolen  

 bemærker:
 "at fritagelse for produkter, der er omfattet af  

 artikel 27, stk. 1, litra a) og b), i direktiv 92/83 er hovedreglen, og  

 nægtelse heraf er undtagelsen".
 EF-Domstolen har endvidere i bl.a. i præmis 24 i sag  

 C-346/97, Braathens Sverige AB fastslået, at:
 "hvis man tillod medlemsstaterne at pålægge varer, der,  

 som i det foreliggende tilfælde, skal fritages for den harmoniserede  

 punktafgift i henhold til artikel 8, stk. 1, litra b), i direktiv 92/81, en  

 anden indirekte beskatning, ville bestemmelsen fuldstændig miste sin  

 effektive  

 virkning".
Betegnelsen "brændsel" (engelsk udgave; heating,  

 tysk udgave; heizzwecken) er ikke defineret i mineraloliedirektivet, men  

 "opvarmning" anvendes som synonym til brændsel i artikel 2, nr. 2,  

 i  

 direktiv 92/81. Dette taler for, at direktivet alene pålægger medlemsstaterne  

 at opkræve afgift på mineralolie, der anvendes til rumopvarmning eller i  

 hvert  

 fald opvarmning i mindre omfang.
I forslaget til mineraloliedirektivet (KOM  

 (90) 434), anvendtes betegnelsen "brændsel til fyringsformål", i  

 stedet for brændsel, hvilket understøtter dette synspunkt.
 Af Kommissionens ændrede forslag til Rådets direktiv om  

 indbyrdes tilnærmelse af punktafgifterne for mineralolier (KOM (89) 526  

 endelig  

 udg.), der går forud for Rådets direktiv 92/82 af 19. oktober 1992  

 (satsdirektivet), fremgår det, at:
"Kommissionen finder det berettiget at behandle de  

 forskellige produkter forskelligt ud fra den betragtning, at der bør sondres  

 mellem produkter, som overvejende er til endeligt privatforbrug, og  

 produkter,  

 der hovedsageligt anvendes erhvervsmæssigt." Dette synspunkt præciserer Det Økonomiske og Sociale Udvalg,  

 idet af deres udtalelse om det ændrede forslag til satsdirektivet fremgår,  

 at:
alle punktafgifter på tunge brændselsolier, som udelukkende  

 anvendes til produktion, bør afskaffes." Endvidere har EU-Kommissionen i et direktivforslag til  

 omstrukturering af EF-bestemmelsen for beskatning af energiprodukter  

 (97/C139/07) i artikel 13, som erstatning for nugældende artikel 8 i direktiv  

 92/81, anført, at medlemsstaterne fritager:
"energiprodukter, der anvendes til andre formål end som  

 motorbrændstof eller som brændsel til opvarmning." Repræsentanten har med baggrund heri anført, at det kan  

 lægges til grund, at medlemsstaterne alene skal pålægge afgift på  

 mineralolier,  

 der anvendes som motorbrændstof eller som brændsel til privatforbrug, og  

 dermed  

 fritage blandt andet mineralolie til produktionsformål for punktafgift.
 I henhold til den danske mineralolieafgiftslov har  

 momsregistrerede virksomheder som hovedregel ret til godtgørelse af afgifter  

 på  

 olie, jf. mineralolieafgiftslovens § 11, stk. 1, dog har der med virkning fra  

 den 1. januar 1996 ikke kunnet opnås godtgørelse af afgifter på olie til  

 frembringelse af rumvarme/varmt vand, jf. mineralolieafgiftslovens § 11, stk.  

 4.
 Lovændringen blev bl.a. motiveret med følgende, jf.  

 lovforslag nr. 210 fremsat den 6. april 1995:
"Udgangspunktet for afgrænsningen og definitionen af  

 rumopvarmning i erhverv har været, at erhvervene skulle betale samme afgift  

 på  

 samme type energiforbrug til opvarmning m.v., som finder sted i  

 husholdningerne.
For rumopvarmning kan man endvidere som udgangspunkt antage,  

 at forbruget er mere jævnt fordelt mellem forskellige brancher end andet  

 energiforbrug og i store træk proportionalt med beskæftigelsen.
Under disse  

 forudsætninger vil en rumopvarmningsafgift, hvor provenuet føres tilbage til  

 erhvervene i forhold til beskæftigelsen, i videre omfang end afgifter på  

 andre  

 energianvendelser i erhvervene, være neutral for erhvervenes samlede  

 konkurrenceevne samtidig med, at omfordelingerne mellem forskellige brancher  

 er  

 mere beskedne.
Der er dog visse erhverv, hvor rumopvarmningen mere direkte  

 er en forudsætning for produktionen end i andre erhverv, hvor rumopvarmningen  

 mere sker af hensyn til de ansattes og kundernes komfort.
Disse typer  

 rumopvarmningen er fritaget for den forhøjede rumopvarmningsafgift.
Det  

 gælder  

 opvarmning af visse væksthuse i gartnerier og opvarmning af  

 staldbygninger." Lovændringen må på den baggrund anses som værende i  

 overensstemmelse med mineraloliedirektivet og satsdirektivet, idet  

 afgiftsbelastningen sigter mod opvarmning i private hjem eller såkaldt  

 komfortopvarmning af hensyn til medarbejdere eller kunder.
 I et svar af 18. marts 1996 til Folketingets Skatteudvalg  

 anfører den daværende skatteminister således også, at:
"De nye regler er udtryk for en afgiftsmæssig  

 ligestilling af rumopvarmning, uanset om den foregår i privat hjem, i  

 erhvervsvirksomhed eller f.eks. på hoteller, i sommerhuse eller  

 feriecentre." I mineralolieafgiftslovens § 11, stk. 5, er nævnt en række  

 former for processer, der ikke anses som opvarmning eller varmt vand omfattet  

 af § 11, stk. 4. Som eksempel herpå kan blandt andet nævnes rengøring og  

 sterilisering af tanke og lukkede produktionsanlæg (§ 11, stk. 5, nr. 3),  

 rengøring og sterilisering af produktionsudstyr og produktionslokaler i  

 slagterier (§ 11, stk. 5, nr. 3), samt rengøring af genbrugsemballage, der  

 også  

 må anvendes til andre formål end transport eller salg af varer (§11, stk. 5,  

 nr. 5).
For så vidt angår disse modifikationsbestemmelser har  

 repræsentanten anført, at henset til mineralolie- og satsdirektivet, samt  

 bemærkningerne til det danske lovforslag, er bestemmelserne unødvendige, og  

 har  

 alene været indført for at regulere grænsetilfælde, hvor der har været tvivl,  

 om energien kan anses for at være anvendt til produktionsformål eller  

 privatlignende formål.
Bestemmelserne er indført efterfølgende via  

 lovændringer, og enkelte af dem er da også indført med henblik på at  

 kodificere  

 allerede gældende praksis.
Som eksempel kan nævnes l0 %'s reglen i  

 mineralolieafgiftsloven § 11, stk. 4, 2. pkt., der fik tilbagevirkende kraft.
Derudover er der tale om undtagelser til hovedreglen, hvor  

 udgangspunktet må være, at fortolkningen af undtagelsernes rækkevidde bør ske  

 under særligt hensyn til mineralolie- og satsdirektivet samt de danske  

 lovgiveres hensigter, hvilket myndighederne har undladt.
I denne forbindelse  

 har repræsentanten anført, at med afgrænsningen og definitionen af rumvarme  

 og  

 varmt vand har de danske lovgivere tydeligvis tilsigtet, at for samme type  

 energiforbrug, som finder sted i husholdningerne m.v., skal erhvervene betale  

 samme afgift som husholdningerne m.v.
Der er herved lagt vægt på, at dette  

 energiforbrug faktisk er mere jævnt fordelt mellem forskellige brancher end  

 andet energiforbrug, således at afgiftsbelastningen i videre udstrækning end  

 afgiftsbelastning af andre formål vil være neutral mellem forskellige  

 brancher.  

 Lovgiver har endvidere tilkendegivet, at visse former for rumopvarmning, som  

 mere direkte er en forudsætning for produktionen end i andre erhverv, ikke  

 omfattes af den afgiftsmæssige definition af rumvarme.
Det vil således være i  

 strid hermed, såfremt energi til et anlæg som koppevaskeren skal  

 afgiftsbelægges.
Det omhandlede energiforbrug minder på ingen måde om  

 energianvendelsen i husholdninger, og opvarmningen af vandet til  

 koppevaskeren  

 er ene og alene en direkte forudsætning for produktionen af osten, således at  

 man opfylder de lovgivningsmæssige krav til fødevaresikkerheden.
En indskrænkende fortolkning af mineralolieafgiftsloven, som  

 regionens afgørelse er udtryk for, vil medføre vilkårligheder og samtidig  

 være  

 i strid med mineralolie- og satsdirektivet.
Denne vilkårlighed vil bl.a.  

 kunne  

 give sig udslag i, at det ville blive lønsomt at bruge el i stedet for  

 brændsler til koppevaskeren, idet et sådant elforbrug vil være berettiget til  

 afgiftsgodtgørelse efter reglerne for let proces, hvilket må stride imod  

 lovgivers intentioner.
Endvidere kan det næppe heller være lovgiveres ønske,  

 at  

 afgiften faktisk indebærer en tilskyndelse til, at koppevaskeren ombygges  

 således, at energiforbruget fremover erstattes med kemikalier, idet det vil  

 have en negativ miljøeffekt.
 Derudover vil den strikse fortolkning indebære, at rengøring  

 af mælke- og tankanlæg (mejeriernes produktionsudstyr), eller  

 transportemballage og slagteriers produktionsudstyr for den sags skyld, er  

 fradragsberettiget,  

 mens energi til rengøring af ostekopper ikke er det, hvilket i princippet  

 ville  

 være i strid med de EU-retlige regler om statsstøtte, jf. herved  

 EF-domstolens  

 dom af 8. november 2001 i sag C-143/99. Repræsentanten har herom tillige  

 henvist  

 til EU-Kommissionens udtalelser og de heri anførte forudsætninger i  

 forbindelse  

 med Kommissionens godkendelse af de danske energiafgiftsregler.
 Endelig har repræsentanten anført, at de 4 afgørelser, der  

 er nævnt i klagerens skrivelse af 19. februar 2001 til regionen, alle er  

 afgørelser, der støtter synspunkterne om, at man må betragte nærværende sag  

 ud  

 fra formålet og lovgivers intentioner med loven.
Told- og Skattestyrelsen har indstillet afgørelsen  

 stadfæstet.
Styrelsen har anført, at forholdet er omfattet af  

 mineralolieafgiftslovens § 11, stk. 4, og derfor kun kan være  

 godtgørelsesberettiget, såfremt undtagelsen i lovens § 11, stk. 5, nr. 3, kan  

 anvendes.  

 Imidlertid må denne bestemmelse fortolkes efter sin ordlyd, således at det  

 alene er energiforbrug, der sker i forbindelse med lukkede produktionsanlæg,  

 der kan være omfattet, hvilket de omhandlede vaskemaskiner ikke er.
Vedrørende forholdet til EU-retten har Styrelsen anført, at  

 man under hele forløbet med energiafgiftslovgivningen har notificeret denne  

 for  

 EU, som har godkendt lovgivningen.
Således kan reglerne hverken anses at være  

 i  

 strid med mineraloliedirektivet eller de EU-retlige statsstøtteregler.
 Landsskatteretten  

 skal udtale:
 I henhold til mineralolieafgiftslovens § 11, stk. 1, nr. 1,  

 samt gasafgiftslovens § 10, stk. 1, nr. 1, kan momsregistrerede virksomheder  

 få  

 tilbagebetalt afgiften af de i virksomheden forbrugte varer.
 Som en undtagelse hertil, kan der efter bestemmelserne i  

 mineralolieafgiftslovens § 11, stk. 4, og gasafgiftslovens § 10, stk. 4,  

    

  

 ikke ydes tilbagebetaling for afgiften af  

 varme og varer, der direkte eller indirekte anvendes til fremstilling af  

 varme,  

 som leveres fra virksomheden, rumvarme, eller varmt vand, jf. dog stk. 5.
 I henhold til mineralolieafgiftslovens § 11, stk. 5, nr. 3,  

 og gasafgiftslovens § 10, stk. 5, nr. 3, kan der ydes tilbagebetaling af  

 afgiften af varme og varer for bl.a. forbrug af varmt vand til rengøring  

 eller  

 sterilisering af tanke og lukkede produktionsanlæg, hvor rengøringsvæskerne  

 cirkuleres med pumper med en kapacitet på mindst 1 kW.
 I henhold til kuldioxidafgiftslovens § 9, stk. 4, nr. 1 og  

 4, kan tilbagebetaling efter stk. 1 ydes for det forbrug, der er fuldt ud  

 tilbagebetalingsberettiget efter § 11 i lov om energiafgift af  

 mineralolieprodukter  

 m.v. samt efter § 10 i lov om afgift af naturgas og bygas.
 Landsskatteretten finder, at anvendelsen af mineralolie og  

 gas til opvarmning af vandet i det omhandlede vaskeanlæg må anses som energi  

 forbrugt i virksomheden, jf. mineralolieafgiftslovens § 11, stk. 1, og  

 gasafgiftslovens § 10, stk. 1, men da det varme vand ikke er medgået til  

 produktionen af en vare, finder retten samtidig, at energiforbruget er  

 omfattet  

 af mineralolieafgiftslovens § 11, stk. 4, og gasafgiftslovens § 10, stk. 4.
Landsskatteretten finder herefter, at klageren alene kan  

 opnå godtgørelse af energiafgifterne til det her omhandlede forbrug, såfremt  

 forbruget er omfattet af en af de i mineralolieafgiftslovens § 11, stk. 5, og  

 gasafgiftslovens § 10, stk. 5, nævnte situationer, der udtømmende regulerer  

 de  

 tilfælde, hvor der på trods af, at energiforbruget er omfattet af stk. 4,  

 alligevel kan ydes godtgørelse af energiafgifterne.
Idet de nævnte  

 bestemmelser  

 må anses som undtagelser til hovedreglen i lovenes § 11, stk. 4, samt § 10,  

 stk. 4, vedrørende varmt vand, må bestemmelserne fortolkes indskrænkende.  

 Landsskatteretten finder i denne forbindelse, at den relevante bestemmelse  

 for  

 vurderingen af det omhandlede energiforbrug er mineralolieafgiftslovens § 11,  

 stk. 5, nr. 3, og gasafgiftslovens § 10, stk. 5, nr. 3, idet ingen af de  

 andre  

 i bestemmelserne nævnte situationer kan finde anvendelse.
Landsskatteretten finder med baggrund i det fremlagte  

 materiale, at anvendelsen af varmt vand i anlægget til rengøring mv. af  

 ostekopperne ikke er omfattet af de nævnte bestemmelser.
Retten har herved  

 henset til, at det omhandlede anlæg ikke kan karakteriseres som en tank eller  

 et lukket produktionsanlæg, hvor rengøringsvæskerne cirkuleres med pumper med  

 en kapacitet på mindst 1 kW, da der for så vidt angår sidstnævnte hverken er  

 tale om et lukket anlæg eller et anlæg, hvori produktionen af ost foregår.
 Da hverken den danske lovgivning på dette område eller dette  

 resultat findes at være i strid med mineraloliedirektivets artikel 8, der  

 friholder brændsel for afgiftsfritagelse, eller de EU-retlige regler om  

 statsstøtte stadfæstes den påklagede afgørelse.
