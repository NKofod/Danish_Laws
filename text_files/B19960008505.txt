(stoldøre m.v.) § 1 I Arbejdsministeriets bekendtgørelse nr. 627 af 18. december 1980 om  

 supplerende regler om indretning af elevatorer m.v., som ændret ved  

 bekendtgørelse nr. 40 af 26. januar 1983 og bekendtgørelse nr. 26 af 28.  

 januar 1985, foretages følgende ændringer:
 1. § 13 affattes således:
» § 13.  Fastlåsningen (forriglingen) ved  

 etagedøres sikkerhedslåse skal være etableret, inden stolen sætter sig i  

 bevægelse.
Forriglingen skal overvåges af et elektrisk sikkerhedsudstyr  

 (rigelkontakt). Dette gælder dog ikke rene godselevatorer, hvor  

 skaktadgangsåbningens højde er under 1 m og åbningens nederste kant er mindst  

 0,75 m over gulvhøjde.
Stk. 2.  I personelevatorer og person-godselevatorer  

 skal elevatorstolens adgangsåbninger være forsynet med  

 beskyttelsesanordninger til effektiv sikring mod klemningsfare mellem  

 adgangsåbningens forkanter og skaktvæggen.
Sikringen kan f.eks. foretages ved  

 indbygning af stoldøre eller fotocellearrangementer i adgangsåbninger  

 afhængigt af de konkrete forhold, jf. dog § 13 a, stk. 1. Når  

 beskyttelsesanordningen har standset elevatorstolen, må denne ikke kunne  

 igangsættes fra etagerne.
Igangsætning må kun kunne finde sted fra stolen og  

 kun ved tilsigtet genindkobling af beskyttelseskredsløbet efterfulgt af  

 etagevalg.
Udførlig instruktion om igangsætning skal fremgå af tydeligt  

 opslag i elevatorstolen.
Stk. 3.  I personelevatorer og person-godselevatorer  

 skal elevatorstolen være forsynet med et kommunikationsmiddel, som muliggør  

 tilkaldelse af hjælp under alle forhold.
Kommunikationsmidlet skal være  

 konstrueret og installeret således, at det også fungerer ved strømafbrydelse.
 Stk. 4.  For elevatorer, der er taget i brug før den 1.  

 februar 1981, skal stk. 1 dog først være opfyldt til nedennævnte datoer:
 Stk. 5.  Elevatorer, der opstilles efter den 1. februar  

 1981, skal straks opfylde stk. 1.
 Stk. 6.  Stk. 2 og 3 skal være opfyldt til nedennævnte  

 datoer:
 2. Efter § 13 indsættes:
 » § 13 a.  Stoldøre skal være konstrueret og  

 installeret på en sådan måde, at elevatorstolen ikke kan bevæges, når dørene  

 er åbne, bortset fra fremføring for åben skaktdør i de i § 12 fastsatte zoner  

 for at bringe elevatorstolen i niveau med etagedørtærskel.
 Stk. 2.  Stoldøre skal i følgende tilfælde være aflåst  

 med tilsvarende låseanordning, som krævet for skaktdøre:
 3. § 35 affattes således:
 » § 35.  Ved følgende ændringer m.v. af  

 eksisterende elevatoranlæg, jf. dog stk. 2, skal de relevante bestemmelser  

 for nyanlæg opfyldes tilsvarende i det omfang, det er muligt:
Stk. 2.  De ændringer, som er nødvendige til opfyldelse  

 af kravene i § 13, omfattes ikke af stk. 1.« § 2 Bekendtgørelsen træder i kraft den 1. april 1996.
Arbejdsministeriet, den 19. februar 1996 Jytte Andersen / Jens Jensen (* 1) Bekendtgørelsen indeholder indretningskrav og er derfor omfattet af Rådets direktiv af 28. marts 1983 om en informationsprocedure  

 med hensyn til tekniske standarder og forskrifter (83/189/EØF), EF-tidende L  

 109 af 26. april 1983, som senest ændret ved Rådets direktiv af 23. marts  

 1994 (94/10/EF), EF-Tidende L 100 af 19. april 1994. Udkast til  

 bekendtgørelsen er derfor notificeret for Europa-Kommissionen.
