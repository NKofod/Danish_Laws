(2.udkast) INDHOLDSFORTEGNELSE:
FORORD Delplaner omhandles i kapitel 3 i lov nr. 258 af 8. juni 1979 om  

 varmeforsyning.
Faserne i og den nærmere tilrettelæggelse af delplanlægningen er fastlagt  

 ved energiministeriets bekendtgørelse nr. 506 af 24. november 1980 om  

 administration af kapitel 3 i lov om varmeforsyning, med tilhørende  

 cirkulære.
Ifølge bekendtgørelsens §§ 1 og 2 er det kommunalbestyrelsens  

 opgave efter anmodning fra energiministeriet at udarbejde oplæg til  

 delplaner.
Disse oplæg indgår i grundlaget for udformning og forhandling af  

 varmeplandirektiver og danner sammen med dette udgangspunkt for  

 kommunalbestyrelsers og amtsråds udarbejdelse af forslag til delplaner.
Vejledning 2 indeholder anvisninger på, hvorledes der kan udarbejdes oplæg  

 til delplaner.
Delplanoplæg omfatter som hovedregel forsyningsalternativer  

 baseret på naturgas og/eller overskudsvarme.
 Endvidere giver vejledningen anvisninger på hvorledes kommunale  

 forsyningsalternativer kan sammenfattes til regionale strukturer, og på  

 hvorledes de energimæssige virkninger kan belyses samt overslag over  

 investeringsomfang opgøres.
1. VARMEFORSYNINGSPLANLÆGNINGEN 1.1 Indledning Vejledning 1 Denne vejledning skal ses i forlængelse af energistyrelsens Vejledning 1,  

 Kortlægning.
I kortlægningsvejledningen gives der anvisninger på, hvorledes  

 kommunalbestyrelserne kan tilrettelægge den kortlægning af  

 varmeforsyningsforholdene, som er forudsat i lov om varmeforsyning.
Vejledning 2 Vejledning 2 giver anvisninger på, hvorledes kommunalbestyrelserne i  

 forlængelse af kortlægningen kan udarbejde oplæg til delplan indeholdende  

 forsyningsalternativer for de områder i kommunen, hvor det kan komme på tale  

 at planlægge kollektiv varmeforsyning baseret på naturgas eller  

 overskudsvarme.
 Der gives endvidere vejledning i, hvorledes forsyningsalternativerne kan  

 sammenfattes til regionale forsyningsstrukturer omfattende en flerhed af  

 kommuner.
 Endelig gives der vejledning i, hvorledes de energimæssige virkninger af  

 alternativerne og strukturerne kan belyses, samt hvorledes der kan udarbejdes  

 overslag over de investeringer i kollektive forsyningsanlæg m.v., som vil  

 være indeholdt i forsyningsalternativerne og -strukturerne.
Vejledning 3 I Vejledning 3: Delplaner, vil der blive givet anvisninger på, hvorledes  

 delplaner kan udformes.
Specielt vil det af denne vejledning fremgå, hvordan  

 delplaners økonomiske forhold kan beskrives.
I den økonomiske beskrivelse af  

 delplanen vil indgå anlægsinvesteringer, brugerinvesteringer samt brændsels-  

 og driftsomkostninger.
Desuden indgår udbygningstakt og tilslutningstakt.
Vejledning 2/ Vejledning 3 Nærværende vejledning forudsætter, at er gennemføres investeringsoverslag  

 for forsyningsalternativer og -strukturer som led i udarbejdelsen af oplæg  

 til delplan.
Ved udarbejdelse af den egentlige delplan vil den økonomiske  

 redegørelse blive udvidet således, at der skabes grundlag for belysninger af  

 såvel samfundsøkonomiske som kommunal- og forbrugerøkonomiske konsekvenser.
Forhandlingsgrundlag Oplæggene til delplan samt eventuelle sammenfatninger heraf til regionale  

 forsyningsstrukturer vil blive lagt til grund ved de forhandlinger, der skal  

 føres omkring udformningen af varmeplandirektiver.
Varmeplandirektiverne  

 indeholder bl.a. de forsyningsmæssige forudsætninger, som kommunalbestyrelser  

 og amtsråd skal lægge til grund ved udarbejdelsen af delplaner.
Procedurer Procedurerne for udarbejdelse af delplaner er nærmere beskrevet i  

 energiministeriets bekendtgørelse om administration af kapitel 3 i lov om  

 varmeforsyning og cirkulære om administration af kapitel 3 i lov om  

 varmeforsyning.
1.2. Lov om varmeforsyning Planlægningssystemet I Vejledning 1, Kortlægning er der nærmere redegjort for indholdet i lov  

 om varmeforsyning, herunder for samspillet mellem myndighederne og for  

 sammenhængen mellem varmeplandirektiver, kortlægning, oplæg og planer samt de  

 projekter, der skal medvirke til realisering af planerne.
Myndigheder Ifølge varmeforsyningsloven sørger energiministeren for, at der i  

 samarbejde mellem kommunalbestyrelser og amtsråd udføres en landsdækkende  

 varmeforsyningsplanlægning.
Plantyper I loven skelnes mellem 3 plantyper.
På længere sigt skal det generelle  

 plangrundlag for udarbejdelse af projekter m.v. udgøres af de regionale og  

 kommunale varmeforsyningsplaner, der omhandles i lovens kapitel 2. Indtil  

 disse planer er udarbejdet, udgøres plangrundlaget af delplaner, der  

 omhandles i lovens kapitel 3.
Delplaner Delplanerne skal bl.a. medvirke til at sikre gennemførelsen af de mest  

 hastende naturgas- og kraftvarmeprojekter.
Delplanerne indeholder de samme  

 hovedelementer som kommunale og regionale varmeforsyningsplaner.
Delplanerne  

 adskiller sig frA disse planer ved kun at omfatte de områder i en region  

 eller kommune, som er af betydning for de ovenfor nævnte forsyningsformer.
 De områder og forsyningsformer, som udelades af delplanlægningen, vil  

 blive inddraget i forbindelse med den generelle regionale og kommunale  

 varmeforsyningsplanlægning.
Varmeplandirektiv om delplan Som led i planlægningen kan energiministeren efter forhandling med de  

 berørte kommunalbestyrelser og amtsråd fastsætte, hvilke forudsætninger ×  

 varmeplandirektiver × de lokale og regionale myndigheder skal lægge til grund  

 ved planlægningen.
Også de berørte forsyningsselskaber vil blive inddraget  

 ved udformningen af varmeplandirektiver.
 Som forudsætning for delplanudarbejdelsen kan varmeplandirektiver f.eks.  

 fastlægge, i hvilke områder, der skal planlægges varmeforsyning baseret på  

 naturgas eller overskudsvarme fra kraftværker, affaldsforbrænding,  

 industrivirksomheder m.v., samt i hvilke områder, der eventuelt skal  

 planlægges med henblik på en nærmere afklaring af, hvilke af de to  

 forsyningsformer, der bør vælges.
Godkendelse Hvorvidt der i et område skal etableres en forsyning med naturgas eller  

 overskudsvarme, samt i givet fald inden for hvilke overordnede tidsrammer,  

 vil der først blive taget endelig stilling til ved den senere  

 delplanudarbejdelse og ved energiministerens godkendelse af delplanen.
Projekt Omstilling af brugernes egen varmeinstallation vil først blive endeligt  

 fastlagt ved kommunalbestyrelsens godkendelse af varmeforsyningsprojekter,  

 der skal realisere planen.
Kortlægning og oplæg Den kommunale kortlægning af varmefordsyningsforholdene udgør sammen med  

 de kommunale oplæg og sammenfatningen heraf udgangspunktet for udarbejdelse  

 af varmeplandirektiver samt for amtsrådenes og kommunalbestyrelsernes  

 efterfølgende udarbejdelse af varmeforsyningsplaner.
1.3. Kortlægningen Vejledning 1 I energistyrelsens vejledning 1 findes en detaljeret beskrivelse af  

 kortlægningen.
Energidistrikter Kortlægningen omfatter hele kommunen.
Som led i kortlægningen opdeles  

 kommunen i såkaldte energidistrikter, der er nærmere afgrænsede geografiske  

 områder, hvortil de indsamlede data henføres.
Et energidistrikt kan f.eks. omfatte × forsyningsområdet for et kollektivt varmeforsyningsanlæg, û× større sammenhængende byområder evt. opdelt efter bebyggelsesart, × større samlede byudviklingsområder eller × landdistrikter med spredt bebyggelse.
Energiatlas Som resultat af kortlægningen fremtræder et såkaldt energiatlas, der for  

 hvert energidistrikt inden for kommunen indeholder oplysninger om antal  

 bygninger, etagearealer, nettovarmebehov og tilslutningsværdier, fordelt på  

 bygningsanvendelsesgrupper og opvarmningsformer.
 Endvidere indeholder energiatlasset på kommuneniveau en oversigt over  

 brændselsforbruget fordelt efter art til individuelle og kollektive  

 forsyningsanlæg.
 Ved kortlægningen indsamles også oplysninger om kollektive forsyningsnets  

 udstrækning, kapacitet, tilstand samt om tilslutningsgraden til nettene.  

 Endvidere indsamles oplysninger om mulighederne for udnyttelse af lokale  

 forekomster af overskudsvarme.
Fremtidige forhold Energiatlasset indeholder også skøn over de fremtidige  

 varmeforsyningsbehov, opvarmningsformer og brændselsforbrug.
Beskrivelsen af  

 de fremtidige forhold baseres på en række beregningsmæssige forudsætninger  

 bl.a. om vedtagne Planer, prognoser for byggeriets udvikling og  

 opvarmningsformer i nybyggeri.
Referenceplan Energiatlasset indeholder således en samlet fremstilling af status over  

 varmeforsyningen og varmebehovet samt prognose for varmebehov i kommunen  

 under forudsætning af de eksisterende forsyningsforhold.
Denne beskrivelse  

 udgør den såkaldte referenceplan for kommunen.
 Referenceplanen beskriver ikke nødvendigvis en forventet udvikling, men  

 bruges som sammenligningsgrundlag til belysning af mulige omlægningers  

 konsekvenser.
Kort Endelig indeholder energiatlasset et kortmateriale, der viser oversigter  

 over forbrugs- og forsyningsforholdene.
1.4 Oplæg til delplan 1.4.1 Vejledning 2 Vejledning 2, Oplæg til delplaner giver vejledning i:
 Afgrænsning:
 × Hvorledes kommunalbestyrelserne i forlængelse af kortlægningen kan  

 afgrænse de områder, som må anses for egnede eller måske egnede for forsyning  

 med naturgas og/eller overskudsvarme og som har beliggenhed, der gør sådanne  

 forsyningsformer mulige.
Forsyningsalternativer × Hvorledes der for disse områder kan skitseres forsyningsalternativer  

 baseret på henholdsvis naturgas og/eller overskudsvarme.
Regionale forsyningsstrukturer × Hvorledes forsyningsalternativerne kan sammenfattes til regionale  

 forsyningsstrukturer for en flerhed af kommuner.
Energimæssige virkninger × Hvorledes de energimæssige virkninger af forsyningsalternativerne og  

 -strukturerne kan belyses med udgangspunkt i den referenceplan, der blev  

 opstillet i forbindelse med kortlægningen.
Investeringsoverslag × Hvorledes der for forsyningsalternativerne kan udarbejdes overslag over  

 de investeringer der inden for de enkelte forsyningsområder i kommunen må  

 skønnes nødvendige til udbygning af anlæg, distributionsnet, stikledninger  

 samt × Hvorledes der kan udarbejdes overslag over investeringer i de regionale  

 forsyningsanlæg, som indgår i de regionale forsyningsstrukturer, og som  

 knytter de enkelte forsyningsområder i kommunerne sammen.
 I Fig. 1 og Fig. 2 er der givet en skematisk oversigt over sammenhængen  

 mellem disse elementer.
1.4.2 Formål Forhandlingsgrundlag De kommunale forsyningsalternativer samt de regionale forsyningsstrukturer  

 udarbejdes til brug for de direktivforhandlinger, der skal gøres med  

 kommunalbestyrelser og amtsråd, en række ministerier samt berørte  

 forsyningsselskaber om forudsætningerne for udarbejdelse af delplaner.
Landsdækkende, regionale og lokale oversigter Sammenfattende skal delplanoplæggene medvirke til at skabe et grundlag for  

 udarbejdelse af regionale og landsdækkende oversigter over mulighederne for  

 naturgasafsætning og overskudsvarme samt oversigt over lokale forhold, som  

 skal inddrages i den efterfølgende planlægning.
 Med henblik på disse forhandlinger skal delplanoplæggene omfatte:
Energimæssige oversigter × Samlede oversigter over, hvilke mængder naturgas og overskudsvarme, der  

 vil kunne afsættes i de forskellige forsyningsstrukturer fordelt på typiske  

 brugerkategorier, som boliger, fjernvarmeværker og industrivirksomheder, samt  

 hvilke oliefortrængninger og energibesparelser, der vil være forbundet  

 hermed.
Investeringsoverslag × Samlede overslag over investeringer i de kollektive forsyningsanlæg, som  

 indgår i forsyningsalternativer~ ne/-strukturerne.
Områder med flere forsyningsmuligheder × Oversigter over i hvilke områder, det vil være muligt at planlægge for  

 såvel naturgasforsyning som forsyning med overskudsvarme.
Lokalisering af større ledninger og anlæg × Oversigtskort over forslag til lokalisering af de regionale  

 naturgasfordelingsledninger, måler- og regulatorstationer,  

 transmissionsledninger samt anlæg vedrørende overskudsvarme.
2. AFGRÆNSNING AF OMRÅDER Formål Oplæg til delplan skal tjene til at afgrænse de energidistrikter i den  

 enkelte kommune, som det kan komme på tale at udarbejde delplaner for.
Da  

 delplaner som hovedregel kun vedrører kollektiv varmeforsyning baseret på  

 naturgas eller overskudsvarme fra kraftværker, affaldsforbrændingsanlæg,  

 industrivirksomheder m.m., skal oplægget i første række afgrænse de områder,  

 som anses for egnet eller måske egnet for en af de nævnte forsyningsformer,  

 og som har en beliggenhed, som gør en forsyning mulig.
2.1.Forsyningsmuligheder Eksisterende forsyningsmuligheder I kortlægningen vil der være tilvejebragt en oversigt over eksisterende  

 lokale forsyningsmuligheder f.eks. fra industrivirksomheder eller  

 affaldsforbrændingsanlæg, som i forbindelse med driften har mulighed for at  

 levere overskudsvarme, der kan anvendes til rumopvarmning.
Fremtidige forsyningsmuligheder Sammen med forsyningsselskaber udarbejder kommunalbestyrelsen dernæst en  

 oversigt over de potentielle, fremtidige forsyningsmuligheder.
Grundlaget  

 herfor kan være en tilkendegivelse fra emergiministeren om udformning af  

 oplæg for bestemte forsyningsformer i overensstemmelse med den landsdækkende  

 varmeforsyningsplanlægning.
Oversigten kan indeholde oplysninger om:
× overskudsvarme fra eksisterende eller planlagte centrale/decentrale  

 kraftvarmeværker × naturgasforsyning fra planlagte fordelingsledninger.
 Derudover kan der ved kontakt til amtsrådet tilvejebringes oversigt over,  

 om der uden for kommunen findes forsyningskilder × som f.eks. planlagte  

 affaldsforbrændingsanlæg × der bør tages i betragtning ved en samlet  

 vurdering af de fremtidige forsyningsmuligheder i kommunen.
Kort På kort over hele kommunen skitseres de fremtidige potentielle  

 forsyningsmuligheder sammen med øvrige væsentlige forsyningskilder, som  

 indgår i kortlægningen.
Kortene kan f.eks. vise:
× producenter af overskudsvarme (kraftvarmeværk, affaldsforbrændingsanlæg,  

 industrivirksomhed m.v.) × regionale forsyningsledninger for naturgas med tilhørende måle- og  

 regulatorstationer (M/R-stationer).
 Evt. kan der skitseres flere placeringsforslag for disse overordnede  

 anlæg.
Signaturer I Vejledning 1, kortlægning, er der anvist forslag til signaturer, som kan  

 benyttes til optegning af kort.
2.2. Klassifikation af energidistrikter Kriterier For at kunne bedømme, hvilke energidistrikter, der skal medtages i  

 oplægsfasen, belyses distrikterne med hensyn til × varmetæthed × udstrækning og tilstand af eksisterende kollektive varmeforsyningsanlæg × samlede varmebehov × beliggenhed i forhold til de forsyningskilder, der er anført i afsnit  

 2.1.
 × procesenergiforbrugets mulige konvertering til kollektiv forsyning.
Vurderingskriterier Nedenfor skitseres nogle typiske kriterier for vurdering af områders  

 egnethed for kollektiv varmeforsyning:
 × Jo større varmetæthed, jo mere egnet er energidistriktet, alt andet  

 lige, for kollektiv forsyning.
 × Jo større dækningsgrad for eksisterende fjernvarmenet henholdsvis  

 gasnet, jo mere egnet er området, alt andet lige, for forsyning med  

 overskudsvarme henholdsvis naturgas.
 × Jo større samlet varmebehov og jo nærmere energidistriktet er beliggende  

 forsyningskilden, jo mere egnet er området, alt andet lige, for den  

 pågældende forsyning.
Varmetæthed I forbindelse med kortlægningen opgøres de enkelte distrikters varmetæthed  

 udtrykt ved forholdet mellem distriktets nettovarmebehov og nettoareal  

 (TJ/År/ha).
Hvis energidistriktsinddelingen ikke er foretaget i overensstemmelse med  

 anvisningerne i kortlægningsvejledningen, kan det blive nødvendigt at  

 foretage korrektioner i distriktsopdelingen.
F.eks. er det væsentligt, at der  

 ved opgørelse af distriktets areal ikke medregnes større ubebyggede områder.  

 På tilsvarende vis er det væsentligt, at der ikke for større delområder af et  

 distrikt er markante forskelle i varmetætheden, f.eks. at et distrikt både  

 omfatter tæt og spredt bebyggelse.
 I figur 3 skitseres, hvorledes varmetæthed kan lægges til grund ved en  

 første bedømmelse af områders egnethed for kollektiv varmeforsyning.
Det skal bemærkes, at grænserne for varmetæthed på linie med de øvrige  

 kriterier kun kan benyttes ved afgrænsning af områder, der skal medtages i  

 den videre planlægning.
Den endelige afgrænsning af forsyningsområder, der  

 finder sted i delplanen, vil inddrage en række andre fysiske og økonomiske  

 forhold.
For at vise samspillet mellem varmeforsyningsplanlægningen og  

 arealanvendelsesplanlægningen er der i figur 4 vist en oversigtlig sammenhæng  

 mellem varmetæthed og udvalgte arealanvendelseskategorier.
Det skal bemærkes,  

 at det er typiske sammenhænge, idet der vil være væsentlige variationer inden  

 for de enkelte kategorier.
AREALANVENDELSE OG VARMETÆTHED Eksisterende kollektive forsyningsanlæg Ved klassifikation af et områdes egnethed for forsyning med naturgas eller  

 overskudsvarme indgår også eksistensen af kollektive forsyningsanlæg.
 Det medfører, at følgende forhold, der indgår i kortlægningen, inddrages  

 ved vurderingen af energidistrikterne:
× udstrækning, tilstand, kapacitet og art af eksisterende kollektive  

 forsyningssystemer × dæknings- og tilslutningsgrad for kollektive forsyningssystemer.
Samlede varmebehov Endelig må energidistrikternes samlede nettovarmebehov og mulig kollektiv  

 forsyning til procesenergiformål, som i kortlægningen blev opgjort i  

 statusåret og i 1991, indgå.
2.3. Fremgangsmåde ved afgrænsning af områder Inddeling På baggrund af energidistrikternes karakteristik, som beskrevet i afsnit  

 2.2., samt deres beliggenhed i forhold til forsyningskilderne, som omtalt i  

 afsnit 2.1., kan kommunalbestyrelsen i samarbejde med de berørte  

 forsyningsselskaber foretage følgende hovedinddeling af distrikterne.
 1. Områder, hvor muligheden for forsyning med  

 overskudsvarme skønnes at være til stede, og hvor naturgasforsyning ikke er  

 mulig.
 2. Områder, hvor mulighederne for forsyning med såvel  

 overskudsvarme som naturgas skønnes at være til stede.
 3. Områder, hvor mulighederne for naturgasforsyning,  

 men ikke overskudsvarme, skønnes at være til stede.
 4. Områder, hvor der ikke skønnes at være muligheder  

 for forsyning med naturgas eller overskudsvarme.
Forsyningsalternativer Med udgangspunkt i ovennævnte typeinddeling kan der nu opstilles et eller  

 flere forsyningsalternativer.
Findes der f.eks. områder af type 2, opstilles  

 der forsyningsalternativer, hvor den geografiske udstrækning for forsyning  

 med henholdsvis naturgas og overskudsvarme varieres.
Dette beskrives nærmere  

 i kapitel 3.
Område IV Områder, der ikke umiddelbart vurderes som egnede til kollektiv forsyning,  

 eller som ikke har mulighed for forsyning med naturgas eller overskudsvarme  

 (d.v.s. type IV), udelades i det fortsatte arbejde med oplæg til delplan.
Som  

 omtalt i afsnit 1.2. vil disse områders forsyningsformer blive inddraget i  

 den generelle varmeforsyningsplanlægning, som er beskrevet i kapitel 2 i lov  

 om varmeforsyning.
3. OPSTILLING AF FORSYNINGSALTERNATIVER Naturgas/overskudsvarme På grundlag af en samlet vurdering af de forhold, der er beskrevet i  

 kapitel 2, kan der skitseres forsyningsalternativer.
Alternativerne kan  

 belyse et bredt spektrum af kollektive forsyningsmuligheder baseret på  

 naturgas og/eller overskudsvarme.
 For en kommune, hvor der både findes mulighed for udnyttelse af  

 overskudsvarme og naturgas, kan forsyningsalternativerne hensigtsmæssigt  

 inddeles i følgende hovedkategorier:
a: Maksimal naturgasforsyning b: Maksimal forsyning med overskudsvarme c: Alternativer med varierende geografisk udstrækning m.v.
Maksimal naturgas ad a Dette forsyningsalternativ omfatter typisk alle de energidistrikter,  

 som anses for egnede eller måske egnede for naturgasforsyning, og hvor en  

 sådan forsyning må skønnes mulig.
Alternativet opbygges trinvis, således at  

 der gives en separat oversigt over markedet for individuel opvarmning (a1),  

 proces (a2) samt gasforsyning af fjernvarme- og større blokcentraler (a3).  

 Herunder kan der yderligere gøres antagelser om øget tilslutning til det  

 eksisterende fjernvarmenet (a4).
Maksimal overskudsvarme ad b Dette forsyningsalternativ omfatter energidistrikter, som regnes for  

 egnede eller måske egnede for fjernvarmeforsyning, og som har en sådan  

 beliggenhed, at overskudsvarme kan komme på tale.
Distrikterne forudsættes  

 her udbygget med fjernvarmenet svarende til de forventede mængder  

 overskudsvarme.
Der kan evt. forudsættes naturgas til procesformål til de  

 virksomheder, som ikke kan forsynes med overskudsvarme.
For de  

 energidistrikter, som ikke påregnes forsynet med overskudsvarme, og som  

 indgik i forsyningsalternativ a, kan der forudsættes naturgas som led i  

 alternativ b.
Kombinerede alternativer ad c Med a og b som yderpunkter kan kommunen opstille et eller flere  

 forsyningsalternativer, hvor de forudsatte forsyninger med hhv. naturgas  

 og/eller overskudsvarme varieres på forsyningsområder.
Alternativet opbygges  

 trinvis, således at de enkelte byer eller grupper af byer tilhørende samme  

 afgrening på den regionale naturgasledning kan vurderes.
Herunder kan  

 mulighederne for at kombinere anvendelse af naturgas og overskudsvarme også  

 belyses, f.eks. i form af indfyring af naturgas på fjernvarmeværker og  

 blokcentraler om sommeren og udnyttelse af overskudsvarme om vinteren.
Fjernvarme Ved opstilling af forsyningsalternativerne kan eksisterende  

 fjernvarmeforsynede områder forudsættes udbygget til maksimal tilslutning  

 under forudsætning af, at det eksisterende forsyningssystem er af en  

 acceptabel standard.
Som forudsætning kan det endvidere overvejes at antage,  

 at mindre, endnu ikke fjernvarmeforsynede områder forsynes med fjernvarme i  

 det omfang, der allerede er foretaget investeringer i hovedledninger med  

 henblik herpå.
Trinvis opbygning I bilag II er den skematiske fremgangsmåde ved den trinvise opstilling af  

 forsyningsalternativer med varierende geografiske forsyningsområder  

 beskrevet.
Kort Forsyningsalternativerne oplistes på skema (se bilag I) og indtegnes på  

 kort over hele kommunen.
Udover angivelse af hvilke distrikter, der omfattes af  

 forsyningssystemerne, kan kortet indeholde lokalisering af de forudsatte  

 forsyningskilder samt hovedledninger til forsyning af de enkelte  

 energidistrikter.
Endvidere angives eventuelle overordnede  

 forbindelsesledninger mellem de enkelte forsyningskilder.
Desuden lokaliseres  

 virksomheder med væsentligt energiforbrug til procesformål (jvf. kapitel 4).
4. OPSTILLING AF REGIONALE FORSYNINGSSTRUKTURER Sammenfatning Ved naturgasplanlægningen samt ved planlægning omkring udnyttelse af  

 overskudsvarme, der berører flere kommuner, er der behov for, med  

 udgangspunkt i de kommunale forsyningsalternativer, at opstille regionale  

 forsyningsstrukturer omfattende forsyningsområder i flere kommuner.
 For naturgasplanlægningen bør forsyningsstrukturerne omfatte de  

 forsyningsoplande, der knytter sig til de mulige regionale  

 fordelingsledninger og anlæg.
Forsyningsstrukturerne Forsyningsstrukturerne må med udgangspunkt i de kommunale oplæg som  

 yderpunkter indeholde en sammenfatning af de maksimale kommunale  

 naturgasforsyningsalternativer samt af de alternativer, hvor der tages  

 udgangspunkt i maksimal udnyttelse af overskudsvarme.
Herigennem dannes een  

 forsyningsstruktur med maksimal naturgas og een forsyningsstruktur med  

 maksimal overskudsvarme.
 Endvidere kan der - med udgangspunkt i de blandede forsyningsalternativer  

 (c) for de berørte kommuner - opstilles regionale forsyningsstrukturer, der  

 belyser varierende forudsætninger om forsyning med hhv. naturgas- og  

 overskudsvarme i de pågældende kommuner.
Regionale fordelings ledninger m.v.
 Forsyningsstrukturerne skal indeholde lokalisering af de regionale  

 naturgasfordelingsledninger m.v., som knytter sig til de omhandlede  

 forsyningsområder.
Overskudsvarme Omfatter planlægningen omkring overskudsvarme flere kommuner, gælder  

 tilsvarende forhold som ovenfor nævnt for transmissionsledninger/anlæg for  

 fjernvarme.
Kort Placering af disse anlæg vises på kort (jvf. kapitel 3).
Bilag III I bilag III er skematisk vist, hvorledes forsyningsstrukturen kan  

 opbygges.
5. ENERGIMÆSSIGE VIRKNINGER Forsyningsalternativerne De energimæssige virkninger, der er knyttet til de kommunale  

 forsyningsalternativer, beregnes og sammenlignes med de tilsvarende  

 opgørelser i referenceplanen, som blev opstillet i forbindelse med  

 kommunernes kortlægning.
Således vurderes for året 1991 de kommunale  

 forsyningsalternativer og -strukturer i forhold til referenceplanen m.h.t.:
- brændselsforbrug - brændselsomlægninger, herunder oliefortrængning - energibesparelser.
Referenceplanen I referenceplanen tages der ved beregning af det fremtidige  

 brændselsforbrug udgangspunkt i bygningsprognosen frem til 1991.  

 Beregningsmæssigt antages brændselsforbruget derfor at ændre sig frem til  

 dette år, men ikke i perioden derefter.
Der regnes ikke med virkninger af  

 efterisolering i denne fase.
Dette forhold inddrages først ved delplanen.
Forsyningsstrukturerne Ved sammenfatning af de kommunale forsyningsalternativer til regionale  

 forsyningsstrukturer summeres de ovennævnte energimæssige virkninger, og de  

 vurderes tilsvarende for året 1991 i forhold til strukturernes referenceplan,  

 der er dannet ud fra referenceplanen i de tilgrundliggende kommunale  

 forsyningsalternativer.
Skemaer I bilag I er der vist skemaer, som kan benyttes ved belysning af de  

 energimæssige virkninger.
I bilaget gives også en vejledning i, hvorledes  

 skemaerne udfyldes, herunder hvorledes de skemaer, der findes i  

 kortlægningsvejledningen, benyttes i forbindelse med opstilling af  

 konsekvensvurderingerne.
6. INVESTERINGSOVERSLAG 6.1. Opgørelsesmetoder Fuld udbygning Ved opgørelse af investeringsoverslag medtages de samlede investeringer i  

 forsyningssystemer, som må forventes afholdt for at realisere de pågældende  

 alternativer eller strukturer, herunder udbygning af de relevante  

 forsyningsnet til slutdækning.
Brugerinvesteringer medtages ikke Der medtages ikke investeringer til omstilling af brugernes egen  

 varmeinstallation, blandt andet fordi der ikke i denne fase af planlægningen  

 gøres antagelser om den tidsmæssige udbygning af forsyningssystemet og om  

 brugernes tilslutningstakt hertil.
Dette forhold vil blive inddraget ved  

 udarbejdelse af delplanen.
Opdeling af investeringer Investeringerne opdeles i komponentr, der knyttes til distriktsinddelingen  

 og opgøres for forsyningsområderne i kommunen samt for sammenhængende  

 forsyningsstrukturer, der kan omfatte forsyningsområder i flere kommuner.
 Investeringsoverslagene, der knytter sig til forskellige dele i det  

 kollektive forsyningssystem, skal opgøres for de kommunale  

 forsyningsalternativer og for de overordnede forsyningsstrukturer omfattende  

 en flerhed af kommuner.
I denne forbindelse kan det være hensigtsmæssigt at fordele  

 investeringerne på forskellige geografiske niveauer.
Denne opsplitning  

 skyldes praktiske hensyn og angiver ikke nødvendigvis, hvem der skal forestå  

 selve beregningsarbejdet.
Inddelingen fastlægger ligeledes ikke nødvendigvis  

 en kommende grænsedragning mellem f.eks. kommunale og regionale delplaner.
Princippet ved opsplitningen er, at investeringerne skal knytte sig til et  

 så detaljeret niveau som muligt, uden at der skal introduceres  

 fordelingsnøgler m.v.
Investeringerne i f.eks. gadeledningsnet henføres  

 således til de enkelte distrikter, hvorimod omkostninger for eksempelvis et  

 forsyningsanlæg, der forsyner hele kommunen, opgøees på kommuneniveau.
For  

 naturgasfordelingsnet, der forsyner en flerhed af kommuner, må omkostningerne  

 på helt tilsvarende måde opgøres på regionsniveau.
Investeringsoverslagene kan således hensigtsmæssigt opgøres for - distrikter/forsyningsområder - hele kommunen - flerhed af kommuner.
Hvor det er muligt, henføres investeringsomkostningerne til de enkelte  

 distrikter/forsyningsområder.
Komponenter i forsyningssystemet, der forsyner  

 flere distrikter, opgøres derimod på kommuneniveau.
På tilsvarende måde  

 opgøres investeringer forbundet med komponenter, der ikke entydigt kan  

 henføres til en enkelt kommune - f.eks. naturgasfordelingsnettet - på  

 regionsniveau.
Distriktsniveau Investeringsopgørelsen for det enkelte distrikt/forsyningsområde omfatter  

 de dele af forsyningssystemet, der direkte knytter sig til forsyningen inden  

 for distriktet eller forsyningsområdet: Gadenet og stikledninger.  

 Investeringer til omstilling af brugernes egen varmeinstallation medtages  

 ikke (jvf. ovenfor).
Kommuneniveau Investeringer i den enkelte kommune omfatter de dele af  

 forsyningssystemet, der knytter de enkelte energidistrikter sammen til  

 forsyningsområder.
Til eksempel kan nævnes hovedledninger,  

 fjernvarmecentraler, varmevekslerstationer m.v.
Regionsniveau Investeringer relateret til forsyningsstrukturer omfattende en flerhed af  

 kommuner omfatter yderligere de dele af forsyningssystemet, som knytter  

 forsyningsområder i forskellige kommuner sammen.
F.eks. kan nævnes  

 naturgasfordelingsledninger med tilhørende måler- og regulatorstationer, og  

 transmissionsledninger til fjernvarme.
Skemaer I bilag I er vist skemaer til brug ved opgørelse af disse  

 investeringsmæssige overslag.
6.2. Prisgrundlag Investeringsopgørelse I bilag IV er der angivet nogle metoder til, hvorledes investeringer i de  

 forskellige anlægskomponenter kan opgøres.
Planlægningspriser Investeringerne kan opgøres med baggrund i planlægningspriser opbygget af  

 enhedspriser for forsyningssystemets enkelte komponenter.
Enhedspriserne kan opstilles ud fra erfaringstal fra allerede udførte  

 projekter i det pågældende område.
Hvis disse priser ikke foreligger, kan  

 generelle enhedspriser i stedet benyttes.
Disse kan i et vist omfang  

 indhentes hos forsyningsselskaberne.
Der kan være behov for korrektioner, hvis der lokalt er specielle  

 lægningsforhold.
F.eks. kan der være behov for at indregne et tillæg til  

 anlægsudgifterne, hvis de planlagte ledningsanlæg skal krydse motorveje,  

 jernbaner, åer el.lign., eller hvis jordbundsforholdene vanskeliggør  

 nedlægning af rør.
Distributionsnet og stikledninger Anlægsinvesteringer i distributionsnet og stikledninger for et givet  

 område er en funktion af områdets varmetæthed, antal bygninger,  

 bebyggelsesarter samt eksisterende kollektive forsyningsnet i området.
Derfor  

 kan overslaget opgøres med udgangspunkt i oplysninger om disse forhold.
 Findes der i forvejen kollektive forsyningsanlæg, må overslaget over  

 udgifterne til distributionsnet nedsættes med et beløb, der afspejler det  

 eksisterende anlægs andel af det samlede fremtidige forsyningsnet, idet der  

 dog må tages højde for eventuelle udgifter til renovering af eksisterende  

 net.
Overordnede forsyningsanlæg Overslaget over investeringer til produktionsanlæg og overordnede  

 forsyningsledninger må derimod som hovedregel tage udgangspunkt i en  

 opgørelse og kapacitetsvurdering af disse komponenter.
BILAG I SKEMAER VEDRØRENDE ENERGIMÆSSIGE VIRKNINGER OG INVESTERINGSOVERSLAG I afsnit 5 og 6 er de energimæssige og investeringsmæssige virkninger af  

 henholdsvis de kommunale forsyningsalternativer og de regionale  

 forsyningsstrukturer berørt.
I dette bilag skal selve fremgangsmåden ved sammenstillingen af de  

 ovennævnte konsekvenser beskrives.
Til dette formål er der udformet et sæt  

 skemaer, på hvilke forsyningsalternativernes og -strukturernes forudsætninger  

 og virkninger kan opgøes.
 Grundlaget for beregning af de energimæssige og investeringsmæssige  

 konsekvenser udgøres dels af de i kortlægningsfasen indsamlede oplysninger og  

 dels af beregningsregler og priser for de i forsyningsalternativerne og  

 -strukturernes indgåede komponenter.
 I bilag IV er metoder til beregning af investeringer i de kollektive  

 forsyningssystemer beskrevet.
I nedenstående figur vises en oversigt over de i oplægsfasen forekommende  

 samleskemaer.
Disse er opbygget i kortlægningsvejledningen (skema I-V).
 Fremgangsmåden ved anvendelse af samleskemaer er, at de energimæssige og  

 investeringsmæssige virkninger af forsyningsalternativerne på distrikts- og  

 kommuneniveau opgøres.
 Dernæst summeres disse oplysninger på regionalt niveau til belysning af  

 forsyningsstrukturer.
Konsekvenser af enkelte virkninger søges belyst på et så detaljeret niveau  

 som muligt.
Investeringer og energikonsekvenser af forsyningsalternativerne  

 opgøres derfor hovedsagelig på distrikts- og kommuneskemaer.
I de tilfælde,  

 hvor disse ikke helt entydigt kan knyttes til den enkelte kommune, må  

 virkningerne beskrives på regionsniveau.
 Således må f.eks. oliefortrængning og energibesparelse som følge af et  

 forsyningsalternativ med kraftvarmelevering over kommunegrænser opgøres på  

 regionsskema (XIV), idet brændselsomlægningen vedrører flere kommuner og ikke  

 kan belyses for kommunerne enkeltvis.
 Tilsvarende forhold gør sig gældende ved investeringsopgørelserne, idet  

 anlæg og net, der forsyner/kan forsyne flere kommuner, ikke entydigt kan  

 fordeles på de enkelte kommuner.
 I det følgende kommenteres de enkelte skemaer.
Skema VI og XII I skema VI fastlægges de kommunale forsyningsstrukturer med hensyn til  

 geografisk udstrækning og forsyningsformål (opvarmning og/eller proces). I  

 skema XII sættes de enkelte kommunale forsyningsalternativer sammen til  

 forsyningsstrukturer.
 Skemaernes formål er at give en oversigt over de forsyningsalternativer og  

 -strukturer, der skal analyseres.
Skema VII og XIII Energilevering til de kollektive net i forsyningsalternativerne opgøres på  

 skema VII.
Naturgasforsyningen fordeles på anvendelsesformål (individuel  

 naturgasforsyning til opvarmning og proces samt til  

 fjernvarme/blokcentraler). Den samlede levering af fjernvarme til net  

 fordeles ud fra produktionstype (kraftvarme, øvrig fjernvarme,  

 naturgasbaseret fjernvarme m.v.). Opgørelserne af de kollektive  

 energileveringer til net baseres på kortlægningens energiatlas samt  

 antagelser om markedssammensætning, tilslutnings- og dækningsgrader i de  

 enkelte alternativer/strukturer.
 De forudsætninger, som lægges til grund for de opstillede alternativer må  

 dokumenteres i forbindelse med udfyldelse af skemaerne.
 Oplysningerne fra de enkelte kommuner summeres op på regionalt niveau for  

 at give en beskrivelse af de samlede energileveringer i de opstillede  

 forsyningsstrukturer.
Skema VIII Det samlede brændselsforbrug i kommunen samt evt. kollektiv energilevering  

 over kommunegrænser for de enkelte forsyningsalternativer opgøres på skema  

 VIII.
Brændselsopgørelsen omfatter samtlige distrikters brændselsforbrug,  

 således også de distrikter, der ikke berøres af det aktuelle alternativ.
For  

 disse opgøres det samme brændselsforbrug som i referenceplanen.
Denne  

 fremgangsmåde er nødvendig, idet forskellige alternativer omfattende  

 forskellige distrikter skal kunne sammenlignes med een referenceplan.
 I sin udformning svarer skema VIII til kortlægningens  

 brændselsoversigtsskema (V).
Skema IX og XIV På skemaerne IX og XIV opgøres det samlede energiforbrug, oliefortrængning  

 og energibesparelse.
De sidstnævnte poster beregnes i forhold til  

 referenceplanen.
Referenceplanens brændselsforbrug og -fordeling er opgjort i  

 forbindelse med opstilling af energiatlasset (skema V). Skema XIV udfyldes på  

 basis af de i de regionale forsyningsstrukturer indgåede  

 forsyningsalternativers energimæssige virkninger (skema IX).
Skema X, XI og XV Skemaerne X, XI og XV benyttes til en sammenstilling af  

 investeringsoverslag for de kommunale forsyningsalternativer og regionale  

 forsyningsstrukturer.
På skema X opgøres investeringer i distributionsnet og  

 stik i de enkelte distrikter/forsyningsområder.
Disse oplysninger overføres  

 til skema XI, hvor investeringerne på kommuneniveau og distriktsniveau  

 samles.
 På skema XI medtages foruden investeringer på distriktsniveau også  

 investeringer i hovedledninger og forsyningsanlæg, der udelukkende knyttes  

 til forsyning i kommunen.
 I skema XV samles omkostninger fra de kommunale skemaer og suppleres med  

 investeringer, der vedrører anlæg, der forsyner flere kommuner.
Skema XVI Det sidste af oplægsskemaerne giver en sammenstilling af karakteristika  

 vedrørende - kollektiv levering til kollektive net - energimæssige virkninger og - investeringsoverslag på regionalt niveau.
BILAG II OPBYGNING AF KOMMUNALE FORSYNINGSALTERNATIVER I dette bilag skal fremgangsmåden ved en trinvis geografisk opbygning af  

 forsyningsalternativer eksemplificeres.
Formålet med denne opbygning af  

 alternativer er - som beskrevet i hovedteksten - at belyse virkninger af de  

 kollektive nets udstrækning.
 I nedenstående figur vises en kommune samt en planlagt regional  

 forsyningsledning.
 Med dette som udgangspunkt opstiller kommunen et antal  

 forsyningsalternativer omfattende forskellige byområder i kommunen.
 Forsyningsalternativ (c1) udgør en forsyning af det største byområde, der  

 ligger nærmest på den regionale forsyningsledning (figur 2).
 Dernæst opstiller kommunen et alternativ (c2), hvor forsyningen udstrækkes  

 til at omfatte endnu et byområde.
Alternativet belyses i lighed med c1 med hensyn til investeringsoverslag  

 og energimæssige virkninger.
Derudover kan der foretages en vurdering af  

 konsekvenserne af en udvidet kollektiv forsyning i forhold til det foregående  

 alternativ.
Ved at sammenholde virkninger for c2 og c1 kan meromkostningerne  

 ved at inddrage et byområde i den kollektive forsyning således sammenholdes  

 med de energimæssige virkninger, denne forøgelse af forsyningsområdet vil  

 medføre.
Udover de ovennævnte alternativer kan der på tilsvarende vis skitseres  

 forsyning til de resterende byområder i kommunen.
I figur 4 og 5 er det vist,  

 hvordan forsyningen udvides til at omfatte henholdsvis 3 og 4 områder  

 (forsyningsalternativerne c3 og c4).
BILAG III OPBYGNING AF REGIONALE FORSYNINGSSTRUKTURER 1. Indledning I dette bilag illustreres en opdeling af en given forsyningsstruktur for  

 en region (et amt) på komponenter med henblik på opgørelse af investeringer  

 på distriktsniveau, på kommuneniveau og på regionalt niveau.
Denne  

 niveauinddeling er illustreret ved et eksempel, hvor der er valgt et udsnit  

 af en region, fire kommuner K1, K2, K3 og K4), for hvilke der - grundet deres  

 mulige forsyning med naturgas og/eller overskudsvarme - skal udarbejdes oplæg  

 til delplan.
 Det skal bemærkes, at lokale forhold som f.eks. tilrettelæggelsen af selve  

 arbejdet og samarbejdet på fælleskommunalt niveau kan medføre, at andre og  

 evt. flere niveauinddelinger er at foretrække.
 De benyttede signaturer svarer til de i Vejledning 1, Kortlægning,  

 anviste, dog i en anden målestok af hensyn til overskueligheden af nærværende  

 illustration.
2. Principskitser Kort 1 Kort 1 viser et eksempel på regionale forsyningsstrukturer omfattende  

 flere kommuner.
Kort 2 Kort 2 viser forsyningsstrukturen omfattende de fire kommuner K1, K2, K3  

 og K4.
Kort 3-5 Kort 3-5 indeholder en illustration af, hvordan komponenterne og dermed  

 investeringerne i disse kan opdeles på distriktsniveau, kommuneniveau og på  

 regionalt niveau.
Distriktsniveau På distriktsniveau medtages alene investeringer i distributionsnet  

 (gadenet) og stikledninger.
Investeringer i vedtagne netudvidelser medtages  

 såvel i referenceplanen som i de enkelte forsyningsalternativer.
I allerede  

 eksisterende net skal investeringerne derimod omfatte investeringer til nye  

 stik og til nødvendige renoveringer som følge af forsyningsalternativet.
Kommuneniveau På kommuneniveau medtages investeringer i de ledninger og øvrige anlæg,  

 der forsyner distributionsnettet i kommunen eller store enkeltforbrugere  

 (fjernvarmeværk, procesforbrugere el.a.). Investeringen i hele ledningen  

 medtages, uanset om den går gennem andre kommuner, så længe den kun forsyner  

 een kommune.
Såfremt en ledning derimod tjener til eller kan forsyne  

 forbrugere i mere end een kommune, medtages investeringen på regionalt  

 niveau.
 Herudover medtages på kommuneniveau investeringer til dækning af f.eks.  

 fjernvarmeværker som følge af det pågældende forsyningsalternativ, stadig kun  

 såfremt een kommune forsynes.
Regionsniveau På regionalt niveau medtages principielt investeringer i anlæg, som  

 forsyner eller kan forsyne flere kommuner.
F.eks.
M/R-stationer,  

 kraftvarmecentraler, varmevekslerstationer og lignende overordnede  

 forsyningsanlæg.
 Herudover medtages alle overordnede ledninger (excl.  

 transmissionsledninger til naturgas) samt ændringer og renoveringer i  

 forsyningsanlæg, der er tilknyttet kollektive net i mere end een kommune.
Kort 1 - Eksempel på regional forsyningsstruktur Kort 2 - Udsnit af regional forsyningsstruktur Kort 3 - Investeringer på distriktsniveau (distributionsnet og stik) KORT 4 - Investeringer på kommuneniveau (excl. investeringer på  

 distriktsniveau) KORT 5 - Investeringer på regionalt niveau (excl. lokale og kommunale  

 investeringer) BILAG IV METODER TIL OPGØRELSE AF INVESTERINGER FORBUNDET MED DELPLANOPLÆG INDHOLD 1. Indledning 2. Beregningsprincip 3. Prishåndbog 4. Komponentopsplitning i lokale og overordnede  

 forsyningssystemer 5. Investeringr i lokale distributionssystemer 6. Investeringer i overordnede forsyningssystemer Bilag 4.1: Metode A - Opgørelse af investeringer på grundlag af  

 varmetæthed Bilag 4.2: Metode B - opgørelse af investeringer på grundlag af stikantal Bilag 4.3: Metode C - Opgørelse af investeringer på grundlag af  

 ledningslængder og stikantal Bilag 4.4: Samleskema vedrørende investeringer i lokale  

 distributionssystemer Bilag 4.5: Investeringsoverslag for overordnede forsyningssystemer 1. Indledning I nærværende bilag redegøres for en trinvis procedure til opgørelse af  

 investeringsomfang som led i beskrivelse af forsyningsalternativer i oplæg  

 til delplan og sammenstillinger heraf til regionale forsyningsstrukturer.  

 Bilaget er baseret på, at kortlægning og delplanoplæg udarbejdes i henhold  

 til energistyrelsens Vejledning 1, Kortlægning samt nærværende vejledning 2.  

 Endvidere forudsættes, at der til brug for investeringsoverslag udarbejdes en  

 prishåndbog for de i forsyningssystemerne indgående hovedkomponenter, jfr.  

 pkt. 3 nedenfor.
2. Beregningsprincip I diagrammet på foregående side er skematisk vist den fremgangsmåde, som  

 forudsættes anvendt ved opgørelse af de til et forsyningsalternativ hørende  

 investeringer i lokale og overordnede forsyningssystemer.
 Af diagrammet fremgår, at der ved beregning af investeringer dels tages  

 udgangspunkt i kortlægningen i delplanoplæggets beskrivelse af  

 forsyningsalternativer, og dels anvendes en »prishåndbog«, der -  

 for forskellige indgangsparametre - beskriver enhedsinvesteringer for  

 forsyningssystemernes hovedkomponenter.
 Investeringerne opgøres særskilt for lokale distributionssystemer og for  

 overordnede forsyningssystemer, jf. pkt. 4 nedenfor.
 De overordnede investeringer beregnes ved opmåling, grovdimensionering og  

 efterfølgende prissætning, hvorimod der for de lokale investeringers  

 vedkommende i nærværende bilag er skitseret alternative beregningsmetoder,  

 baseret på varmetæthed og på stikantal (lig med bygningstal).
3. Etablering af prishåndbog Til brug ved vurdering af investeringsomfang udarbejdes ved samarbejde  

 mellem lokale og regionale myndigheder og forsyningsselskaber en prishåndbog  

 med opbygning som vist i diagrammet på side 2 i dette bilag.
I forbindelse  

 med prishåndbogens udarbejdelse skal følgende forhold nærmere vurderes:
 - I priskatalogets enhedspriser skal alle direkte og indirekte  

 omkostninger være indeholdt - herunder også tillæg for terrænforhold,  

 krydsninger m. fremmede ledninger, projektering, tilsyn, uforudseelige  

 udgifter etc.
- priskatalog med enhedspriser: kr./m afhængig af dimension, terræn etc.  

 for ledninger kr./stk. afhængig af kapacitet m.v. for måler - kategoriopdeling: lav bolig øvrig bebyggelse - terrænklassificering: bymæssig byggemodning andet (blød bund etc.) - bearbejdning af et antal »pilotprojekter« for at kunne  

 fastsætte:
- for distr. ledn.: antal m, ventiler, krydsninger og dim. pr. ha afhængig  

 af varmetæthed og forbrugskategori - for stik: antal m stik og antal målere m.v. pr. ha afhængig af  

 varmetæthed og kategori 4. Komponentopsplitning i lokale og overordnede  

 forsyningssystemer Den procedure for tilvejebringelse af investeringsoverslag, der omtales i  

 nærværende bilag forudsætter, at der foretages en opsplitning af  

 forsyningssystemerne i henholdsvis lokale og overordnede systemer.
Denne opsplitning, der skematisk er illustreret på bilag III, er dels en  

 forudsætning for anvendelse af de metoder, der i nærværende bilag er anført  

 til beregning af investeringsoverslag for de aktuelle forsyningssystemer, og  

 dels begrundet i, at overslag for lokalsystemer og en del af den overordnede  

 forsyningsstruktur udarbejdes af kommunerne, medens den øvrige del af det  

 overordnede system prissættes på regionalt niveau.
Det skal understreges, at  

 princippet med opsplitning af forsyningssystemerne i delkomponenter på  

 forskellige niveauer alene er valgt af beregningstekniske grunde for at  

 sikre, at alle komponenter medregnes een og kun een gang i overslaget.  

 Opsplitningen har således ingen sammenhæng med eventuelle efterfølgende  

 organisatoriske opdelinger af varme- og energiforsyningen.
 En komponentopsplitning på forskellige niveauer kan eksempelvis se sådan  

 ud:
 Ved udarbejdelse af konkrete delplanoplæg må den mest hensigtsmæssige  

 komponentopsplitning foretages ved samarbejde mellem de involverede parter,  

 såvel på kommunalt som på regionalt niveau.
5. Investeringer i lokale distributionssystemer I dette afsnit beskrives de forudsætninger, som - sammen med oplysningerne  

 i »prishåndbogen« - danner grundlaget for beregning af  

 investeringsomfang ved etablering af kollektive forsyningsnet i et distrikt.  

 Der redegøres for 3 forskellige beregningsmetoder - benævnt metode A, B og C  

 - til udarbejdelse af investeringsoverslag for lokale distributionssystemer.
5.1 Forudsætninger Til beskrivelse af et givet område med henblik på opgørelse af  

 investeringsomfang kan anvendes følgende parametre:
- bebyggelseskategorier - bygningsantal - varmebehov - varmetæthed - terrænforhold - distributionsledningers udstrækning - oplysninger om eksist. forsyningssystemer med hensyn til - dækningsgrad - tilslutningsgrad - nødvendige renoveringer.
 Anlægsprisen for et nyt fjernvarme- eller gasnet i et energidistrikt kan  

 deles i udgiften til distributionsledninger og udgiften til stik.
 Udgiften til distributionsledninger vil være afhængig af energidistriktets  

 bebyggelsesart, varmetæthed og terrænforhold.
 Udgiften til stik er stort set kun afhængig af bebyggelsesarten.
Ved anvendelse af de nedenfor beskrevne beregningsmetoder opgøres  

 investeringerne særskilt for distributionsledninger og for stik.
For  

 distributionsledningernes vedkommende beregnes først de samlede investeringer  

 (ID) ved nyanlæg af gasledninger i hele distriktet.
Herfra trækkes værdien af  

 eksisterende distributionsledninger, vurderet på basis af nettets  

 dækningsgrad og den andel del af nettet, det skønnes nødvendigt at renovere.
 På fig. 1 vises skematisk energidistriktets samlede nettovarmebehov, NVB,  

 nettovarmebehovet, D, i det område, som dækkes af nettet, og  

 nettovarmebehovet, F, i de bygninger, som forsynes med nettet.
Dækningsgrad Ved dækningsgraden,d, for et net for kollektiv varmeforsyning forstås,  

 inden for et energidistrikt, forholdet mellem nettovarmebehovet, D, i det  

 område, som dækkes fysisk af nettet, d.v.s. således at alle resterende  

 potentielle kunder kan nås med stik, og energidistriktets samlede  

 nettovarmebehov, NVB.
Der tages altså ikke hensyn til, om nettet faktisk  

 forsyner alle bygninger i området.
 Det forudsættes, at nettet indenfor område D har kapacitet til forsyning  

 af hele området.
Tilslutningsgrad Ved tilslutningsgraden,t, for et net forstås, inden for et energidistrikt,  

 forholdet mellem nettovarmebehovet, F, for de bygninger, som forsynes fra  

 nettet, og nettovarmebehovet, D, i det område, som dækkes fysisk af nettet.
Renoveringsandel I visse eksisterende fjernvarme- eller gasnet forudses, at dele af nettet  

 må fornyes i løbet af en kortere årrække, hvis nettet skal kunne indgå i den  

 kollektive varmeforsyning som forudsat i oplæg til delplan.
I tilfælde, hvor  

 renovering af nettet også indgår i referenceplanen, vil udgiften til  

 renovering ganske vist udgå ved sammenligning mellem delplan og  

 referenceplan, men udgiften bør alligevel beregnes skønsmæssigt. andelen af  

 ledninger og stik, der må regnes fornyet i løbet af de første år af  

 delplanens tidshorisont, hvorefter nettet regnes at være i orden, betegnes  

 henholdsvis rd og rs.
 Herefter fås:
Faktisk nyinvestering, D, i distributionsledninger D lig med ID minus ID gange d gange (1-rd), hvor ID beregnes på basis af  

 enten varmetæthed og nettovarmebehov (metode A), bygningsantal (metode B)  

 eller ledningslængder (metode C).
 Tilsvarende beregnes stikinvesteringer, S, som den samlede investering,  

 IS, ved nyanlæg af stik i området, med fradrag af værdien af eksisterende  

 stik, d.v.s.
 S lig med IS minus IS gange d gange t gange (l minus rs).
 IS beregnes tilsvarende enten på grundlag af varmetæthed og  

 nettovarmebehov (metode A) eller på grundlag af bygningsantal (metode B og  

 C). Til brug ved opgørelse af investeringer i lokale distributionssystemer  

 ved hjælp af nedennævnte beregningsmetoder kan anvendes samleskemaet vist i  

 bilag 4.4.
5.2 Lokale investeringer - baseret på varmetætheder På bilag 4.1 er vist, hvorledes investeringer i lokale  

 distributionssystemer (distributionsnet og stik) kan opgøres med et områdes  

 varmetæthed som væsentligste indgangsparameter - benævnt metode A.
 Ved opgørelse af investeringer på grundlag af varmetætheder skal særlige  

 forbrugere f.eks. procesvirksomheder, blokcentraler og fjernvarmecentraler  

 vurderes særskilt og investeringer i sådanne tilfælde beregnes på baggrund af  

 grovdimensionering eller lignende, jfr. eksempelvis bilag 4.5.
 Beregning af absolutte investeringer på basis af specifikke  

 enhedsinvesteringer stiller krav til distriktsinddeling om homogenitet med  

 hensyn til bebyggelse og varmeforsyning.
5.3 Lokale investeringer - baseret på stikantal Overslagssystemet - benævnt metode B - er vist på bilag 4.2. Antal stik  

 lig med antal bygninger.
Planlægningspriser etableres ud fra sammenhæng  

 mellem ledningslængder og forbrugskategorier.
5.4 Lokale investeringer - baseret på ledningslængder og stikantal Systemet - metode C - der er vist på bilag 4.3, er en variant af metode B,  

 idet investeringer i distributionsnet i metode C opgøres på grundlag af  

 opmålte ledningsmængder.
Som dimensionsgivende parameter ved fastlæggelse af  

 enhedspris er valgt varmetætheden.
6. Investeringer i overordnede forsyningssystemer Overslagssystemet, der forudsætter grovdimensionering af de indgåede  

 hovedkomponenter, er vist på bilag 4.5.
 Særlig note:
Der henvises til »forsyningskatalog 85« samt notater, som supplerer/uddyber vejledningen.
