 Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet, har direktoratet  

 godkendt 2. dels uddannelsen som industrirørsmed med virkning fra 1. august  

 1987.
 Uddannelsesvarighed: 3 år.
 Lovgrundlag: Lov om erhvervsfaglige grunduddannelser nr. 289 af 8.  

 juni 1977.
 Undervisningsgrundlag:
 Undervisningen gennemføres på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede industrirørsmed kan fremstille og montere industrielle  

 røranlæg i legerede og ulegerede rør efter isometriske tegninger og  

 diagrammer.
 Industrirørsmeden, der udfører installationer på f.eks. kraftværker,  

 skibsværfter, raffinaderier, kemiske industrier og industrielle  

 rørvirksomheder, kan udføre alle normalt forekommende arbejdsdiscipliner  

 indenfor flammeskæring, plasmaskæring, lysbue-, gas-, TIG-svejsning, montage  

 og reparationsarbejde.
 Industrirørsmeden har opnået praktisk rettet kendskab til almene  

 samfundsforhold samt indsigt i virksomhedsorganisation og samarbejdsformer.
 P.d.v.
 e.b.
