Fremsat den 27. februar 2002 af  

 kulturministeren (Brian Mikkelsen) Forslag til lov om ændring af lov om radio- og  

 fjernsynsvirksomhed (Nedlæggelse af Public Service Rådet og DR s og  

 TV 2 s programråd samt ophævelse af visse lokal-tv-stationers  

 forpligtelse til at betale afgift) § 1 I lov om radio- og fjernsynsvirksomhed, jf. lovbekendtgørelse nr.  

 701 af 15. juli 2001, foretages følgende ændringer:
 1. § 12 ophæves.
 2. § 13 ophæves.
 3. § 26 ophæves.
 4. § 27 ophæves.
 5. § 33 b, stk. 1, nr. 6 affattes  

 således:
»6)	opkræve afgifter, jf. § 42 c, og« 6. § 60 a ophæves.
 7. § 73 b ophæves.
 8. § 73 c ophæves.
§ 2 Loven træder i kraft den 15. april 2002.
Bemærkninger til lovforslaget Almindelige bemærkninger 1. Indledning Lov om radio- og fjernsynsvirksomhed er senest  

 ændret ved lov nr. 474 af 7. juni 2001 om ændring af lov om  

 radio- og fjernsynsvirksomhed (Programfordeling i  

 fællesantenneanlæg). (Folketingstidende 2000-2001,  

 Forhandlingerne sp. 7893, 8921, 9232; Tillæg A sp. 7229, 7239;  

 Tillæg B sp. 1454, 1734; Tillæg C sp. 1099). Den gældende  

 lov om radio- og fjernsynsvirksomhed findes herefter i  

 lovbekendtgørelse nr. 701 af 15. juli 2001.
2. Formålet med lovforslaget Baggrunden for forslaget er regeringens beslutning om at  

 foretage en gennemgribende gennemgang af offentlige råd, nævn,  

 udvalg og lignende.
Formålet med gennemgangen er at opnå en bedre  

 prioritering af de offentlige midler ved at nedlægge eller  

 sammenlægge råd, nævn, udvalg og lignende, som enten er  

 overflødige eller har overlappende opgaver.
På denne baggrund  

 foreslås Public Service Rådet og DR s og TV 2 s programråd  

 nedlagt.
Samtidig hermed foreslås visse lokal-tv-stationers  

 forpligtelse til at betale networking-afgift ophævet.
2.1 Public Service Rådet I henhold til lovens § 73 b og c har kulturministeren  

 nedsat et Public Service Råd.
Rådet har primært til opgave  

 at gennemgå public service-regnskaberne for bl.a.
DR og TV 2.  

 Rådet skal offentliggøre udtalelser om public  

 service-regnskaberne.
 Herudover har rådet til formål at skabe  

 grundlag for en bred offentlig debat om public service-regnskaberne.  

 Rådet kan i den forbindelse holde offentlige høringer,  

 således at det får mulighed for at indhente  

 meningstilkendegivelser udefra.
 Rådet er rådgivende i forhold til  

 kulturministeren og har således ikke myndighed til at træffe  

 bindende beslutninger om programvirksomheden hos radio- og tv-stationer.
 Rådet består af 7 medlemmer, der  

 repræsenterer bred kulturel indsigt og medieforskningsmæssig  

 sagkundskab. 5 af medlemmerne, herunder formanden, er udpeget af  

 kulturministeren og 2 af medlemmerne er udpeget af Samarbejdsforum for Danske  

 Lytter- og Seerorganisationer.
 Regeringen ønsker at gennemføre en  

 regelforenkling på radio- og tv-området, og idet der efter  

 regeringens opfattelse ikke er behov for et særskilt organ med henblik  

 på afgivelse af udtalelser om public service-regnskaberne  

 foreslås det, at rådet nedlægges.
I forbindelse med de kommende forhandlinger om en ny,  

 flerårig medieaftale vil der blive taget stilling til om og i hvilket  

 omfang, de opgaver, som rådet har varetaget, skal overføres til  

 andre råd, nævn og myndigheder, f.eks.
Radio- og  

 tv-nævnet.
2.2 De centrale og de regionale programråd for DR og TV 2 I henhold til lovens § 12 og § 26 er der nedsat  

 centrale programråd for såvel DR som TV 2. Programrådene er  

 rådgivende organer, som skal drøfte henholdsvis DR s og TV 2 s  

 programvirksomhed, og som kan afgive udtalelse herom til stationernes  

 bestyrelse og direktion.
Herudover fremgår det af loven, at  

 rådene kan afgive udtalelse om public service-regnskaberne til Public  

 Service Rådet.
DR s programråd består af 30 medlemmer, der  

 repræsenterer den danske befolknings interesser med hensyn til erhverv,  

 arbejdsmarked, undervisning, kirkelige forhold, kunst, fritid, idræt og  

 forbrugerforhold. 11 af medlemmerne udpeges af lytter- og seerorganisationer.  

 Programrådet afholder efter drøftelse med DR indtil 4  

 årlige møder.
Programrådet skal drøfte generelle  

 spørgsmål vedrørende DR s programvirksomhed i form af  

 efterfølgende generel vurdering af udsendelsesvirksomheden, herunder  

 drøftelser af bredere programkredse eller programtyper  

 (temadebatter).
Endvidere er der for hver af DR s regionale  

 programvirksomheder nedsat et programråd efter regler, der  

 fastsættes af det eller de amtsråd, som regionalradioens  

 programvirksomhed vedrører.
Programrådet er et rådgivende  

 organ, som har til opgave at følge DR s regionale programvirksomhed,  

 og som kan fremkomme med synspunkter herom og om programvirksomheden i  

 øvrigt overfor det centrale programråd.
De regionale  

 programråd udpeges af amtsrådene og består af  

 repræsentanter for folkelige og kulturelle organisationer i amtet, samt  

 personer   der uden at repræsentere nogen organisation eller  

 institution   alene er valgt i kraft af rent personlige kvalifikationer.
Udgifterne til det centrale programråd afholdes af  

 DR.
DR har oplyst, at DR s samlede udgifter i forbindelse med det centrale  

 programråd og de regionale programråd udgør ca. 1,6 mio.  

 kr.
Dertil kommer amtskommunernes driftsudgifter i forbindelse med  

 sekretariatsbetjeningen af de regionale programråd.
Disse anslås  

 at udgøre ca. 1 mio. kr. årligt.
TV 2 s centrale programråd afholder, efter  

 drøftelse med den centrale bestyrelse, 2-3 møder årligt,  

 hvor repræsentanter for såvel den centrale bestyrelse som  

 direktionen for den landsdækkende virksomhed deltager.
De regionale TV  

 2-virksomheder kan lade sig repræsentere ved møderne.
For TV 2 s regionale programråd fremgår det af  

 lovens § 27, at disse udgøres af de regionale  

 repræsentantskaber.
Disse programråd er ligeledes  

 rådgivende, og har til opgave at drøfte virksomheden og kan  

 afgive udtalelse herom til bestyrelse og direktion.
TV 2/DANMARK har oplyst, at de samlede driftsudgifter i  

 forbindelse med det centrale programråd udgør 0,4 mio. kr.  

 Repræsentantskaberne for de regionale TV 2-virksomheder fungerer som  

 nævnt tillige som programråd for de regionale virksomheder.  

 Sekretariatsbetjeningen af repræsentantskaberne varetages af de  

 regionale TV 2-virksomheder.
Regeringen er ikke i besiddelse af oplysninger  

 om størrelsen af disse udgifter, men det skønnes, at der er  

 tale om beskedne beløb, idet repræsentantskabernes funktion som  

 programråd alene er en af repræsentantskabernes flere forskellige  

 funktioner.
Som et led i regeringens gennemgang af råd og  

 nævn m.v., et ønske om regelforenkling på radio- og  

 tv-området og idet programrådenes opgaver findes at kunne  

 varetages på anden måde, såsom direkte dialog mellem  

 borgerne på den ene side og DR og TV 2 på den anden side,  

 foreslår regeringen, at programrådene nedlægges.
Regeringen  

 finder således, at det bør være op til DR og TV 2 selv at  

 tage stilling til, på hvilken måde dialogen med befolkningen  

 bør tilrettelægges.
 Det er imidlertid målet i den kommende  

 mediepolitiske aftale at præcisere DR s og TV 2 s public  

 service-forpligtelser med henblik på at sikre den nødvendige  

 dialog omkring DR s og TV 2 s programvirksomhed.
2.3 Opkrævning af networking-afgift Ifølge radio- og fjernsynslovens § 60 a skal  

 kommercielle lokal-tv-stationer, der har tilladelse til spredning af  

 billedprogrammer efter reglerne i lovens § 44 om networking, indbetale  

 en årlig afgift til staten.
Afgiftens størrelse fastsættes  

 årligt på finansloven.
Muligheden for, at de lokale tv-stationer kan networke,  

 blev indført med gennemførelsen af medieaftale 1997-2000. I den  

 forbindelse blev networking-afgiften introduceret.
Baggrunden for  

 indførelsen af afgiften var, at de kommercielle lokal-tv-stationer via  

 en networking-tilladelse får stillet en begrænset  

 samfundsmæssig ressource til rådighed og eneret på lokal  

 tv-reklame i tilladelsesområdet.
 Provenuet af networking-afgiften går til  

 medfinansiering af finanslovspuljen til tilskud til ikke-kommerciel lokal  

 radio- og tv-produktion.
 Betaling af den statslige networking-afgift har imidlertid  

 medført betydelige økonomiske problemer for en del af de  

 kommercielle lokal-tv-stationer, som er omfattet af  

 networking-samarbejdet.
 Med henblik på at forbedre det økonomiske  

 grundlag for kommerciel lokalradio og  tv virksomhed omfattet af networking,  

 og idet regeringen har til hensigt i foråret 2002 at indgå en ny  

 mediepolitisk aftale for perioden 2002   2005, hvori der vil blive taget  

 stilling til tilskudsordningens fremtidige omfang og finansiering,  

 foreslås det, at bestemmelsen om, at networking-stationer skal  

 indbetale en årlig afgift til staten, ophæves.
Regeringen har tidligere besluttet at afskaffe  

 networking-afgiften.
I finanslovsforslaget for 2002 foreslås afgiften  

 derfor fastsat til nul kroner.
Efter regeringens opfattelse er det dog mest  

 korrekt at afskaffe afgiften ved at ophæve bestemmelsen i radio- og  

 fjernsynsloven.
 3. Lovforslagets økonomiske og administrative konsekvenser  

 m.v.
Lovforslaget medfører en mindreindtægt for  

 staten på 30 mio. kr. i 2002 og frem som følge af  

 ophævelsen af forpligtelsen til at betale networking-afgift.
Der vil i  

 forbindelse med en ny mediepolitisk aftale blive taget stilling til, hvordan  

 mindreindtægten kan kompenseres med henblik på opretholdelse af  

 tilskudsordningen til ikke-kommercielle lokal-tv-stationer, jf. ovenfor.
Det forventes, at lovforslaget indebærer, at der i  

 2003 og de følgende finansår kan spares 0,1 mio. kr. på  

 finansloven i særskilt vederlag til medlemmerne af Public Service  

 Rådet.
Rådet sekretariatsbetjenes af Medie- og  

 Tilskudssekretariatet, og udgifterne til sekretariatsbetjeningen indgår  

 således i Medie- og Tilskudssekretariatets almindelige  

 driftsudgifter.
Med hensyn til økonomiske konsekvenser for  

 amtskommuner forventes det, at lovforslaget vil medføre en besparelse  

 for amtskommuner på omkring 1 mio. kr. årligt, ved at disse ikke  

 længere skal dække udgifter forbundet med de regionale  

 programråds virke.
Der er optaget DUT-forhandlinger med amtskommunerne  

 om de forventede besparelser.
 Lovforslaget har ingen større økonomiske  

 konsekvenser for kommuner.
 Lovforslaget har ingen større administrative  

 konsekvenser for stat, amter eller kommuner.
 Lovforslaget betyder en økonomisk besparelse for de  

 kommercielle lokal-tv-stationer på 30 mio. kr. årligt.
 Lovforslaget har ingen større administrative  

 konsekvenser for erhvervslivet.
 Lovforslaget har ingen større økonomiske  

 eller administrative konsekvenser for borgerne og indeholder ikke  

 miljømæssige konsekvenser eller EU-retlige aspekter.
Vurdering af konsekvenser af  

 lovforslag Positive konsekvenser Negative konsekvenser Økonomiske konsekvenser for stat, amter og  

 kommuner Fra 2003 en årlig besparelse på 1,1 mio. kr.
 Bortfald af afgift på 30 mio. kr.
Administrative konsekvenser for stat, amter og  

 kommuner Ingen Ingen Økonomiske og administrative konsekvenser for  

 erhvervslivet Bortfald af forpligtelse til at betale 30 mio. kr. i  

 afgift.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter 4. Høring Udkastet til dette lovforslag har været sendt til  

 høring hos: DR, TV 2/DANMARK, TV 3, TV 2/Bornholm, TV 2/Lorry, TV  

 2/Øst, TV 2/Fyn, TV Syd, TV Midt-Vest, TV 2/Østjylland, TV 2  

 Nord, TvDanmark Kanal 60 A/S, Beskæftigelsesministeriet,  

 Finansministeriet, Indenrigsministeriet, Justitsministeriet,  

 Miljøministeriet, Ministeriet for Videnskab, Teknologi og Udvikling,  

 Socialministeriet, Statsministeriet, Udenrigsministeriet,  

 Undervisningsministeriet, Økonomi- og Erhvervsministeriet,  

 Forbrugerombudsmanden, Forbrugerstyrelsen, Forbrugerrådet,  

 Samarbejdsforum for Danske Lytter- og Seerorganisationer, Forenede Danske  

 Antenneanlæg, Sammenslutningen af lokale radio- og tv-stationer i  

 Danmark, FAEM-Sekretariatet, Foreningen af kommercielle lokalradio og  

 tv-stationer, Den Kristne Producentkomité for Lokalradio og TV, IASTAR  

 Danmark, Demokratiske Lokalstationer, Danmarks Lokal-TV Forening,  

 Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune, Dansk Arbejdsgiverforening,  

 Landsorganisationen i Danmark LO, Dansk Industri, Arbejderbevægelsens  

 Erhvervsråd, Radio- og tv-nævnet, Rigsrevisionen, Public Service  

 Rådet, CIAC Holding A/S, The Voice of Scandinavia, SBS Broadcast  

 Danmark A/S, Viasat A/S, Canal Digital Danmark A/S.
Bemærkninger til lovforslagets enkelte  

 bestemmelser Til § 1 Til nr. 1   4.
 Der henvises til afsnit 2.2 i lovforslagets almindelige  

 bemærkninger.
 Til nr. 5.
 Der er tale om en konsekvensændring som følge  

 af lovforslagets nr. 6. Der henvises til bemærkningerne til  

 lovforslagets nr. 6.
 Til nr. 6.
 Der henvises til afsnit 2.3 i lovforslagets almindelige  

 bemærkninger.
 Til nr. 7 og 8.
 Der henvises til afsnit 2.1 i lovforslagets almindelige  

 bemærkninger.
Til § 2 Det foreslås, at loven træder i kraft den 15.  

 april 2002.
Bilag 1 Lovforslaget sammenholdt med gældende lov Gældende formulering Lovforslaget »§ 12. Kulturministeren nedsætter et programråd.  

 Medlemmerne beskikkes for en periode på 4 år.
 1. § 12 ophæves.
Stk. 2. Programrådet er et rådgivende organ, der  

 skal drøfte DR s programvirksomhed, og som kan afgive udtalelser herom  

 til bestyrelse, og direktion.
Endvidere kan programrådet afgive  

 udtalelse om public service-regnskabet til Public Service Rådet.
 Stk. 3. Nærmere reger om rådets  

 sammensætning og virksomhed fastsættes i vedtægten for  

 DR.
»§ 13. For hver af DR s regionale programvirksomheder  

 nedsættes et programråd efterregler der fastsættes af det  

 eller de amtsråd, som regionalradioens programvirksomhed  

 vedrører.
Programrådet er et rådgivende organ, som har til  

 opgave at følge DR s regionale programvirksomhed, og som kan fremkomme  

 med synspunkter herom over for det programråd, der er nævnt i  

 § 12. Medlemmerne beskikkes for en periode på 4 år.
 2. § 13 ophæves.
Stk. 2. Nærmere regler for de regionale programråd  

 fastsættes is vedtægten for DR.« »§ 26. Kulturministeren nedsætter et programråd.  

 Medlemmerne beskikkes for en periode på 4 år.
 3. § 26 ophæves.
Stk. 2. Programrådet er et rådgivende organ, som  

 skal drøfte TV 2 s programvirksomhed, og som kan afgive udtalelse  

 herom tilden centrale bestyrelse og direktion.
Endvidere kan  

 programrådet afgive udtalelse om public service-regnskaberne til Public  

 Service Rådet.
Stk. 3. Ministeren fastsætter nærmere regler om  

 rådets sammensætning.« »§ 27. Det regionale repræsentantskab er  

 programråd for den regionale virksomhed.
Programrådet er et  

 rådgivende organ, der skal drøfte virksomheden, og som kan  

 afgive udtalelse herom til bestyrelse og direktør.« 4. § 27 ophæves.
»§ 33 b.
Radio- og tv-nævnet har følgende  

 overordnede opgaver:
 5. § 33 b, stk. 1, nr. 6 affattes  

 således:
1)	Behandle ansøgninger om tilladelse til programvirksomhed ved  

 hjælp af satellit eller ved hjælp af kabelanlæg til  

 områder, der går ud over ét lokalt område, at  

 udstede sådanne tilladelser og at føre tilsyn med  

 programvirksomheden, jf. lovens kapitel 5, 2)	behandle ansøgninger om tilladelse til landsdækkende og  

 regional programvirksomhed ved hjælp af jordbaserede sendemuligheder,  

 at udstede sådanne tilladelser og at føre tilsyn med  

 programvirksomheden, jf. lovens kapitel 5 a, 3)	træffe afgørelse m.v. i en række sager på  

 lokalradio- og tv-området, jf. § 33 d, 4)	træffe afgørelse m.v. i en række sager på  

 reklame- og sponsorområdet, jf. § 33 e, 5)	i tilfælde af uenighed mellem programforetagender, der  

 får rådighed over digital sendekapacitet, om forvaltningen af den  

 pågældende multipleks at træffe afgørelse i sagen,  

 medmindre parterne har aftalt opmandsløsning, 6)	opkræve afgifter, jf. §§ 42 c og 60 a, og 7)	rådgive kulturministeren om radio- og  

 tv-spørgsmål.
»6)	opkræve afgifter, jf. § 42 c, og« Stk. 2. Nævnets afgørelser efter stk. 1 kan  

 ikke indbringes for anden administrativ myndighed.« »§ 60 a.
Tv-stationer, der har tilladelse til spredning af  

 billedprogrammer efter § 44, stk. 4, skal til statskassen indbetale  

 en årlig afgift.
Afgiftens størrelse fastsættes  

 årligt på finansloven.
 6. § 60 a ophæves.
 Stk. 2. Manglende indbetaling af afgiften medfører  

 bortfald af tilladelsen.
Stk. 3. Kulturministeren fastsætter regler om afgiftens  

 indbetaling.« »§ 73 b.
Kulturministeren nedsætter et råd, Public  

 Service Rådet.
 7. § 73 b ophæves.
Stk. 2. Rådet består af 7 medlemmer, der  

 repræsenterer bred kulturel indsigt og medieforskningsmæssig  

 sagkundskab. 5 medlemmer (herunder formanden), udpeges af kulturministeren,  

 og 2 medlemmer udpeges af Samarbejdsforum for Danske Lytter- og Seer  

 organisationer.
Beskikkelserne gælder for 4 år.
Stk. 3. Kulturministeren fastsætter efter indhentet  

 udtalelse fra Rådet en forretningsorden for dette.« »§ 73 c.
Public Service Rådet har til opgave at  

 gennemgå public service-regnskaberne for DR, TV 2, den fjerde  

 radiokanal samt nyhedsdækningen på den femte radiokanal.  

 Rådet skal offentliggøre udtalelser herom.
 8. § 73 c ophæves.
