Nr BTL 165 Betænkning over Forslag til lov om ændring af lov om radio- og  

 fjernsynsvirksomhed (TV 2's bestyrelse og reklameregler for TV 2)   

 Nr L 165 1991-92, 1. samling Afgivet af Kulturudvalget Afgivet: 19920123 Udvalget har behandlet lovforslaget i nogle møder og har herunder stillet spørgsmål til kommunikationsministeren, som denne har besvaret skriftligt.
 Der er af kommunikationsministeren og af et mindretal stillet  

 ændringsforslag, hvorom henvises til de ledsagende bemærkninger.
Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 kommunikationsministeren stillede ændringsforslag.
Flertallet vil stemme imod  

 det under nr. 2 stillede ændringsforslag.
 Et mindretal inden for flertallet (Socialistisk Folkepartis og Kristeligt  

 Folkepartis medlemmer af udvalget) vedkender sig TV 2-forliget, men finder  

 det yderst uheldigt, at TV 2 har bragt sig i en økonomisk situation, der gør  

 det nødvendigt for staten at fritage TV 2 for betaling af renter og at give  

 henstand med hensyn til betaling af afdrag af de optagne lån for årene 1991,  

 1992 og 1993. Mindretallet forventer, at der snarest indledes seriøse  

 forhandlinger om TV 2's fremtidige økonomi og struktur - herunder om en  

 sammensætning af bestyrelsen efter de samme principper, som gælder for  

 Danmarks Radio.
Mindretallet stiller sig tvivlende over for, om de lempede reklameregler  

 overhovedet vil kunne give TV 2 de nødvendige indtægter.
Hvis det ikke lykkes  

 TV 2's ledelse at få styr på økonomien inden licensperiodens udløb, må  

 mindretallet konstatere, at modellen ikke er bæredygtig.
Mindretallet kan  

 ikke anbefale mere end 10 pct. reklamer og kan ikke støtte yderligere  

 lempelser i reklamereglerne.
 Mindretallet vil ikke kunne acceptere, hvis TV 2 i forsøget på at løse de  

 økonomiske problemer forringer regionernes muligheder for at eksistere.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag og udtaler  

 følgende:
Fremskridtspartiet ønsker størst mulig reklamefrihed for TV 2, således at  

 flest mulige af TV 2's udgifter kan dækkes af reklameindtægter.
Denne lille  

 liberalisering af reklamereglerne støttes derfor af Fremskridtspartiet.
Netop  

 fordi Fremskridtspartiet traditionelt er tilhænger af flere reklamer,  

 forekommer det uforklarligt, at regeringen ikke har rettet henvendelse til os  

 i denne sag.
Folketinget må hurtigst muligt sikre, at TV 2 får den totale  

 reklamefrihed og ret til at sende reklamer efter samme regler som i det  

 øvrige EF.
Det betyder, at nuværende forbud mod reklamer for f.eks. alkohol,  

 tobak, medicin osv. skal ophæves.
Det er skørt, at annoncørerne skal gå til  

 de udenlandske konkurrenter med de pågældende reklamer, hvorefter danske  

 tv-seere i øvrigt via kabel-tv eller parabolanlæg kan se de  

 »forbudte« reklamer.
Fremskridtspartiet ønsker desuden langt større frihed for lokalradio og  

 -tv til at sende mere reklame.
Der henvises i den forbindelse til lovforslag  

 nr.
L 71 om ændring af lov om radio- og fjernsynsvirksomhed. (Større  

 reklamefrihed for lokalradio og -tv) fra indeværende folketingsår.
De i L 71  

 fremførte synspunkter vil Fremskridtspartiet søge indarbejdet i regeringens  

 lovforslag nr.
L 164 om radio- og fjernsynsvirksomhed i form af  

 fornuftsbetonede og realitetsbevidste ændringsforslag.
Den anden halvdel af nærværende lovforslag, spørgsmålet om TV 2's  

 bestyrelse, har Fremskridtspartiet ingen andel i.
Vi mener, at TV 2's  

 bestyrelse er alt rigelig stor, og ser ingen grund til at oprette endnu et  

 ben for en politisk udpeget person på aftægt.
Derfor stiller  

 Fremskridtspartiet ændringsforslag om, at denne bestemmelse udgår.
Ændringsforslag Af kommunikationsministeren, tiltrådt af udvalget:
Til titlen 1) I undertitlen ændres »for TV 2« til: »for  

 tv«.
Til § 1 Af et mindretal (FP):
 2) Nr. 1 udgår.
 Af kommunikationsministeren, tiltrådt af udvalget:
 3) Nr. 2 affattes således:
 »2. § 19 b, stk. 4, nr. 1 og 2, affattes  

 således:
 »1) I TV 2 10 pct. af den daglige sendetid.
2) Inden for lokal fjernsynsvirksomhed 10 pct. af hver tilladelseshavers  

 daglige sendetid.«» Til § 2 4) Paragraffen affattes således:
»§ 2 Loven træder i kraft ved bekendtgørelsen i Lovtidende.« Bemærkninger Til nr. 1 Da lovforslaget som en konsekvens af ændringsforslag nr. 3 omhandler  

 reklameregler for såvel TV 2 som lokaltv, er det fundet mest hensigtsmæssigt  

 at ændre undertitlen.
Til nr. 2 Det er Fremskridtspartiets opfattelse, at der i forvejen er alt for mange  

 politiske poster og ben i det danske samfund.
Derfor er der ingen grund til  

 at oprette endnu et ben.
Det er nok muligt, at det var en politisk  

 nødvendighed for regeringen at »betale« med dette ben.
I den  

 forbindelse burde regeringen søge at få en anden flertalsmulighed for resten  

 af lovforslaget, før man afgav usaglige indrømmelser, som den ekstra  

 bestyrelsespost er udtryk for.
Til nr. 3 Det er fundet mest hensigtsmæssigt at ændre reklamereglerne for lokaltv,  

 således at de kommer til at svare til reglerne for TV 2, og således at de  

 træder i kraft samtidig med TV 2's.
Til nr. 4 Det i lovforslaget anførte ikrafttrædelsestidspunkt, den 1. februar 1992,  

 viser sig ikke at kunne holde, og ikrafttrædelsestidspunktet er derfor  

 foreslået ændret til, at loven træder i kraft ved bekendtgørelsen i  

 Lovtidende.
