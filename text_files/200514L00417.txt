Betænkning afgivet af Socialudvalget den 30. marts 2006 Betænkning over Forslag til lov om ændring af lov om social  

 service og lov om retssikkerhed og administration på det sociale område (Omkostningsbestemte takster for kommunale tilbud) [af socialministeren (Eva Kjer Hansen)] 1. Udvalgsarbejdet Lovforslaget blev fremsat den 25. januar 2006 og var til 1.  

 behandling den 10. februar 2006. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 3. februar 2006 sendte socialministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget tre skriftlige  

 henvendelser fra:
Familieplejen Danmark, Landsforeningen af  

 Opholdssteder, Botilbud og Skolebehandlingstilbud og ni sociale institutioner Socialministeren har over for udvalget kommenteret de skriftlige  

 henvendelser.
Spørgsmål Udvalget har stillet 12 spørgsmål til socialministeren til  

 skriftlig besvarelse, som denne har besvaret med undtagelse af spm. 12, som  

 forventes besvaret inden 2. behandling.
Nogle af udvalgets spørgsmål og  

 socialministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
 Socialdemokratiets  

 medlemmer af udvalget kan stemme for forslaget med følgende  

 bemærkninger:  

 Lovforslaget er begrundet med, at der skal skabes større  

 gennemskuelighed  

 i den offentlige takstfastsættelse og indbyrdes  

 mellem de forskellige  

 udbydere af tilbud efter serviceloven, at  

 de private udbydere  

 ikke skal stilles urimeligt ringe i konkurrencesituationen, og  

 at målsætningen om adskillelse af myndighed og leverandør skal  

 understøttes.
 S er enig i disse  

 begrundelser, og tager det derfor for givet, at lovforslaget  

 implementeres  

 således, at der reelt kan ske en sammenligning af selve  

 takstfastsættelsen, og at brugerne tydeligt kan se, i hvilket omfang en  

 udbyder nedsætter sin takst med baggrund i andre indtægter, herunder  

 f.eks. reklameindtægter.
 S har noteret sig, at  

 socialministeren vil undersøge mulighederne for på et senere tidspunkt at  

 udvide  

 de forhold, der  

 skal fremgå af Tilbudsportalen, og S vil derfor  

 tæt følge udviklingen omkring Tilbudsportalen og ser frem til, at  

 flest mulige tilbud og ydelser kommer med fra starten, da fraværet af  

 flere ydelser er med til at modvirke den gennemsigtighed, der ellers  

 lægges vægt på i lovfor-slaget.
 S er bekymret  

 for, at økonomisiden i takstfastsættelsen kan flytte fokus væk fra  

 kvalitetssiden i indholdet, hvorfor S også vil følge denne  

 udvikling,  

 herunder især om kommunernes pligt til at give borgere det rigtige  

 tilbud efterleves.
Dansk Folkepartis  

 medlemmer af udvalget støtter lovforslaget, som er et led i  

 udmøntningen af kommunalreformen på det sociale område.
Det er  

 hensigtsmæssigt, at kommunalbestyrelserne skal beregne taksten for  

 kommunale  

 sociale tilbud på grundlag af et omkostningsbestemt beregningsprincip.
Det  

 vil  

 give anledning til, at der skabes større gennemsigtighed med hensyn til  

 prisen  

 på tilbuddene, og det vil være gavnligt for konkurrencen mellem  

 kommunale,  

 regionale og private leverandører.
DF har gennemgået  

 høringssvarene og har især bemærket, at DSI og Det Centrale Handicapråd er  

 positive over for lovforslaget, men at de også har nogle kritikpunkter.
For  

 det  

 første mener de, at en takst bør beregnes med udgangspunkt i  

 både langsigtede basisomkostninger og en tillægstakst, der tager  

 udgangspunkt i den enkeltes behov for særlig hjælp.
For det andet mener  

 de, at udgifter, der er relaterede til handicap, skal medtages i  

 takstfastsættelsen.
DF har med tilfredshed  

 noteret, at socialministeren har taget højde for disse kritikpunkter.
Som det  

 fremgår af bemærkningerne til høringssvarene, vil det fremgå af den kommende  

 bekendtgørelse, at individuelle tilbud særskilt skal takstfastsættes, og  

 af den kommende vejledning vil det fremgå, at det er vigtigt at huske  

 driftsudgifter til hjælpemidler.
Kritikken er hermed imødekommet.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 142 Bilagsnr.
Titel 1 Høringssvar og høringsnotat, fra socialministeren 2 Henvendelse af 8/2 fra Landsforeningen af Opholdssteder,  

 Botilbud og Skolebehandlingstilbud 3 Tidsplan over udvalgets behandling af lovforslaget 4 Henvendelse af 27/2-06 fra Familieplejen Danmark 5 Henvendelse af 17/3-06 fra ni sociale institutioner 6 1. udkast til betænkning Oversigt over spørgsmål og svar vedrørende L 142 Spm.nr.
Titel 1 Spm. om kommentar til henvendelse af 8/2-06 fra  

 Landsforeningen af Opholdssteder, Botilbud og Skolebehandlingstilbud, til  

 socialministeren, og ministerens svar herpå 2 Spm. om særskilt takstfastsættelse af individuelle tilskud,  

 til socialministeren, og ministerens svar herpå 3 Spm. om en uddybende redegørelse for KLs kritikpunkter i  

 høringssvaret, til socialministeren, og ministerens svar herpå 4 Spm. om refusion og om afholdelse af udgifter til tilsyn med  

 offentlige og private institutioner, til socialministeren, og ministerens  

 svar herpå 5 Spm. om kommuners mulighed for at købe en plads til »overtakst«,  

 hvis der er behov for det, til socialministeren, og ministerens svar herpå 6 Spm. om nedbringelse af takster i privat regi ved at  

 indgå aftaler om reklameindtægter, til socialministeren, og ministerens svar  

 herpå 7 Spm. om påvirkning af takstfastsættelsen ved betaling for  

 personlig service i tilbud, til socialministeren, og ministerens svar herpå 8 Spm. om sikring af, at handelen med pladser gennemføres  

 med udgangspunkt i borgernes behov, til socialministeren, og ministerens svar  

 herpå 9 Spm., om ministeren løbende vil overvåge prisudviklingen  

 i takster for henholdsvis private og offentlige tilbud, til socialministeren,  

 og ministerens svar herpå 10 Spm. om kommentar til henvendelse af 27/2-06 fra  

 Familieplejen Danmark, til socialministeren, og ministerens svar herpå 11 Spm., om indtægter i form af betaling fra VISO skal  

 medtages i takstfastsættelsen, til socialministeren, og ministerens svar  

 herpå 12 Spm. om kommentar til henvendelse af 17/3-06 fra ni  

 sociale organisationer, til socialministeren Bilag 2 4 af udvalgets spørgsmål til socialministeren  

 og dennes svar herpå Spørgsmålene og svarene er optrykt efter ønske fra S.
 Spørgsmål 6:
 Ministeren bedes oplyse baggrunden for, at oplysningerne om, »at  

 individuelle tilskud særskilt skal takstfastsættes«, jf. høringsnotatet, kun  

 kommer til at fremgå af bekendtgørelsen og ikke af selve loven? Ministeren  

 bedes i den forbindelse give sin vurdering af de retssikkerhedsmæssige  

 konsekvenser  

 heraf.
 Svar:
Ved valget mellem at regulere ved lov og ved bekendtgørelse  

 indgår flere hensyn.
Det gælder først og fremmest, hvilket detaljeringsniveau  

 der ønskes for reglerne.
Sædvanligvis vil mere detaljerede og tekniske regler  

 findes i bekendtgørelsen.
Det har ingen betydning for rettigheder og forpligtelser for  

 borgeren, om bestemmelsen fremgår af lov eller bekendtgørelse.
Kun hvor en  

 bestemmelse er i strid med anden lovgivning, har det betydning, om  

 bestemmelsen  

 fremgår af lov eller bekendtgørelse.
Bekendtgørelser kan som bekendt ikke  

 ændre  

 lovtekst.
 Spørgsmål 8:
Hvordan vil ministeren sikre, at handelen med pladser alene  

 bliver gennemført med udgangspunkt i borgerens behov og ikke med udgangspunkt  

 i  

 en kommunal kassetænkning? Svar:
 Lovforslaget har til hensigt at skabe ensartethed og  

 sammenlignelighed i prisfastsættelsen af alle sociale tilbud, uanset om der  

 er  

 tale om private, kommunale eller regionale tilbud.
Ensartetheden i prisfastsættelsen kombineret med  

 offentliggørelsen af prisen på tilbuddene (Tilbudsportalen) giver kommunerne  

 et  

 langt bedre grundlag for at vælge mellem flere tilbud og borgeren en større  

 sikkerhed for at få det rigtige tilbud.
Spørgsmålet om kommunens forpligtelse  

 over for borgeren fremgår af servicelovens materielle bestemmelser.  

 Forpligtelsen er uændret.
 Spørgsmål 10:
Ministeren bedes kommentere henvendelsen af 27. februar 2006 fra  

 Familieplejen Danmark, jf.
L 142  bilag 4.
 Svar:
 Familieplejen Danmark gør med henvendelsen opmærksom på, at  

 begrebet »tilbud« kan blive opfattet for snævert.
Som jeg forstår henvendelsen, ønsker Familieplejen Danmark, at  

 de opgaver, som Familieplejen Danmark løser for kommunerne, omfattes af  

 takstlovforslaget.
Dermed ville der blive pligt for kommunerne til at  

 beregne,  

 hvor meget kommunens egen opgaveløsning koster.
 Takstlovforslaget  og Tilbudsportalen  understøtter den  

 opdeling af kommunens opgaver i myndighedsudøvelse og leverandørvirksomhed,  

 der  

 er en forudsætning for, at private og offentlige tilbud kan sammenlignes.  

 Takstlovforslaget omfatter derfor ikke tilbud, som er en del af  

 myndighedsudøvelsen.
Familieplejen Danmark leverer en ydelse til kommunerne, som i  

 hovedsagen må henregnes til sagsbehandling, sagsoplysning og andre  

 sagsforberedende skridt forud for en myndighedsafgørelse.
Familieplejen  

 Danmarks ydelser er således væsensforskellige fra de tilbud, som er omfattet  

 af  

 takstlovforslaget.
Desuden vil en beregning af prisen for kommunens egen  

 løsning af de opgaver, som Familieplejen Danmark varetager, vanskeligt kunne  

 lade sig gøre.
