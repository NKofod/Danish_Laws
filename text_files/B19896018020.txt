 I medfør af § 2, stk. 5, § 4, § 6 og § 28 i lov om skibes sikkerhed m.v.,  

 jf. lovbekendtgørelse nr. 584 af 29. september 1988, fastsættes:
 Definitioner.
 1.1 Gasapparatur:
 Ethvert apparatur bestående af et eller flere gasblus der ved forbrænding  

 eller katalyse anvender F-gas (flaskegas).
 1.2 Spritapparat:
 Apparat der forbrænder sprit, og som er beregnet til tilberedning af mad.
 1.3 Petroleumsbrænder:
 Apparat der forbrænder petroleum, og som er beregnet til tilberedning af  

 mad.
 1.4 Gaskomfur:
 Apparat der forbrænder gas, og som er beregnet til kogning, stegning og  

 bagning.
 1.5 Gasblus:
 Apparat der forbrænder gas, og som er beregnet til kogning, stegning og  

 bagning.
 1.6 Gasovn:
 Apparat der forbrænder gas, og som er beregnet til bagning.
 1.7 Gasapparat:
 Gaskomfur, gasblus eller gasovn.
 1.8 Gasanlæg:
Et anlæg bestående af følgende i rækkefølge sammensatte komponenter:  

 Gasflaske med påsat lavtryksregulator, gasslange, tæthedstester, gasrør,  

 stophane/-ventil, gasslange og 1 gasapparat med påmonteret  

 tændblussikingsventiler.
Se vejledning i bilag 1.
 1.9 Større gasanlæg:
 Et anlæg der består af andet end det i pkt. 1.8 nævnte, eller som ikke kan  

 opfylde forskrifterne i afsnittene 4 til 12.
 1.10 Gaskomponent:
 Gasflaske, lavtryksregulator, gasslange, tæthedstester, gasrør, stophane  

 og gasapparat med tændblussikringsventil.
 1.11 DGP:
 Danmarks Gasmateriel Prøvning.
 1.12 Godkendt:
 Godkendt af Søfartsstyrelsen.
 Anvendelsesområde.
 2. Forskriften gælder for anvendelse af enhver form  

 for gasapparatur, spritapparater og petroleumsbrændere om bord i  

 fritidsfartøjer med en bruttotonnage under 20.
 Gasapparatur, generelt.
 3. Enhver anden form for anvendelse af gasapparatur  

 end gaskomfurer, gasblus og gasovne er forbudt, jfr. dog afsnit 14.
 Bestemmelser vedrørende gasflasker.
 4.1 Gasflasker skal være af standard type (der kan fyldes i Danmark) og må  

 ikke indeholde mære end 6 kg gas samlet om bord.
 Der må højst være 2 flasker om bord.
 Gasflasker med tilhørende ventiler m.v. skal være beskyttet mod mekanisk  

 overlast.
 4.2 Flasker skal opbevares opbevares opretstående i et dertil egnet rum,  

 hvori der ikke kan forelomme gnistdannelser, eller i en kasse forsynet med  

 låg.
 Bunden af rummet eller kassen skal være over vandlinien.
 Rummet eller kassen skal altid være gastæt mod bådens øvrige rum.
 Gastæt fra bunden skal der være et afløbsrør med en lysning på mindst 12,7  

 mm (1/2'»).
 Røret skal have retlinet fald mod borde og udmunde over vandlinien.
 4.3 Den flaske, der ikke er i anvendelse, skal være påmonteret hætte.
 4.4 Gaskasser og gasflasker skal være forsvarligt fastgjorte, men  

 gasflasker skal let kunne fjernes i tilfælde af uheld.
 Bestemmelser for lavtryksregulator.
 5. Lavtryksregulatoren til montering på  

 forbrugsflasken skal reducere trykket til 3 k Pa (30 mbar, 300 mV5).
 Bestemmelser for gasslanger.
 6.1 Fra stophane/-ventil til gasapparat og fra lavtryksregulator til  

 tæthedstester/gaskasse må føres en gasslange på højst 0,8 m.
 Det skal være muligt at inspicere slangerne.
 6.2 Spændebånd til gasslanger skal være af god kvalitet og passe i  

 diameter til slangen.
 Nipler til gasslanger skal have mindst en vulst og passe stramt til  

 slangens diameter.
6.3 Tæthedstester og stophane/-ventil skal forbindes med et gasrør.
Er  

 afstanden fra gaskasse/rum till gasapparater mindre end 1,2 m, kan  

 forbindelsen mellem tæthedstester og stophane/-ventil føres som slange, hvis  

 slangen kan føres synligt og uden at blive udsat for slid eller mekanisk  

 overlast.
 Kun en skod/skabsgennemføring må anvendes, forudsat denne er forsynet med  

 en glat bøsning af plast eller lignende, som slangen ubesværet kan føres  

 igennem.
 Gennemføringen skal være mindst 5 cm over lavtryksregulatoren.
 Bestemmelser for tæthedstester.
7.1 Tæthedstesteren skal være monteret mellem lavtryksregulatoren og  

 gasrør/gasslange.
Testeren skal være manuelt betjent.
 7.2 Mindst en gang månedlig samt ved hvert flaskeskift skal gasanlæggets  

 tæthed kontrolleres med tæthedstesteren.
 Bestemmelser for gasrør.
 8.1 Gasrøret skal være udført af udglødede (bløde) trukne kobberrør efter  

 DS 2109 eller tilsvarende standard.
 Godstykkelsen skal være mindst 1 mm.
 Rørlængden må ikke overstige 9 m og skal have mindst 6 mm lysning.
 8.2 Gasrøret skal være i et stykke uden samlinger fra gaskasse/gasrum til  

 stophane ved gasapparat.
 8.3 Hvis tæthedstesteren ikke kan sidde i gaskasse/gasrum, kan røret  

 tillades delt, således at testeren kan monteres i røret uden for  

 gaskassen/gasrummet.
 8.4 Tilslutning af rørets ender til stophane, tæthedstester og  

 slangenippel skal ske ved brug af specielle gaskompressionsfittings, og der  

 skal anvendes indvendige støttebøsninger, medens almindelige olierørsfittings  

 ikke må anvendes.
 8.5 Gasrør skal være fastmonterede, med gummebelagte bøjler eller  

 lignende.
 Alle gennemføringer skal udføres med plast/gummibøsninger eller silicone.
 På gasrør over 1 m's længde skal laves en opretstående ekspansionssløjfe.
 Røret må ikke kunne udsættes for bøjninger, slitage eller anden overlast.
 Bestemmelser for stophane.
 9.1 Stophanen/ventilen skal være forsvarligt fastmonteret og  

 lettilgængelig.
 9.2 Består gasanlægget af adskilt gasblus og gasovn, skal stophanen være  

 dobbelt.
 Bestemmelser for gasapparater.
 10.1 Ethvert gasapparat skal være forsynet med en tændblussikringsventil,  

 der automatisk og hurtigt afspærrer for gassen, hvis flammen slukker.
 10.2 Sikkerhedsafstandene, som vist i bilag 2, skal overholdes.
10.3 Gasapparater skal placeres, så der er tilstrækkelig naturlig  

 ventilation og aftræk.
I mindre fartøjer, f.eks. ved nedgange, skydekapper, i  

 cockpit e.l.
 Installationsforskrifter for gasanlæg.
 11.1 Gasflasker, gasrør, stophane/-ventil og gasapparater skal være  

 forvarligt fastgjort, så de ikke rives løs ved fartøjets bevægelser i søen.
 Bestemmelser om, hvilke gaskomponenter der må anvendes.
 12.1 Alle gasapparater inklusive tændblussikringsventil, tæthedstestere,  

 lavtryksregulatorer, stophaner/-ventil og gasslanger skal være beregnet til  

 F-gas og være DG-mærket eller CE-mærket i henhold til direktiv om  

 gasforbrugende apparater, udstedt af De Europæiske Fællesskaber eller  

 godkendt af Søfarsstyrelsen, og forsynet med mærkning, der publiceret i  

 Meddelelser fra Søfartsstyrelsen.
 Komponenterne skal på holdbar og synlig måde være mærket med fabrikat,  

 typebetegnelse, DG-mærkning og/eller anden godkendt mærkning.
 12.2 Søfartsstyrelsen kan, med henblik på kontrol af kvalitet og  

 materiellets egnethed, lade dele af en produktion eller dele af et varelager  

 udtage til kontrol og eventuel afprøvning, såfremt dette skønnes nødvendigt.
 Omkostninger ved afholdelse af prøvninger skal afholdes af fabrikanten  

 eller dennes agent.
 12.3 Såfremt fabrikanten eller dennes agent ikke vil lade det opgældende  

 materiel prøve og/eller afholde omkostninger i forbindelse med en omprøvning,  

 kan Søfartsstyrelsen udstede forbud mod, at det anvendes.
 Bestemmelser om eftersyn og vedligeholdelse.
 13. Alle gasslanger, spændebånd, lavtryksregulatorer,  

 apparater, tæthedstestere og haner m.v. skal efterses jævnligt og  

 udskiftes/repareres ved mindste tegn på deformitet, tæring, revner eller  

 andre fejl.
 Større gasanlæg.
 14.1 Større gasanlæg (jfr. pkt. 1.9) skal opfylde reglerne i  

 Skibsstilsynets Meddelelser F og skal være kontrolleret af en DGP-autoriseret  

 gasmester.
 14.2 Dokumentation for, at anlægget er kontrolleret, skal forefindes om  

 bord, og kopi skal opbevares af vedkommende gasmester i mindst 5 år.
 Spritapparater.
 15.1 Spritapparater med sprit under tryk må ikke anvendes.
 15.2 Sikkerhedsafstandene vist i bilag 2 skal overholdes.
 15.3 Apparater med fyldende brændstof skal placeres på et ikke brændbart  

 materiale med kant, så der danne en spildbakke, hvor brændstofspild ved  

 opfyldning/forvarmning/utætheder kan samles og eventuelt brænde væk uden  

 risiko.
 15.4 Spritapparater skal være forsvarligt anbragt, så de ikke rives løs  

 ved fartøjets bevægelser i søen.
15.5 Der må højst opbevares 6 liter flydende sprit om bord.
Emballagen  

 skal være originalemballagen og skal være sikret mod et vælte eller blive  

 mekanisk beskadiget.
 15.6 Opfyldning af sprit skal foretages på frit dæk.
 15.7 Der skal til anvendelse ved apparatets brugssted forefindes en  

 DS-mærket pulverildslukker på mindst 2 kg eller en CEN-mærket  

 pulverildslukker med tilsvarende slukkekapacitet.
 Petroleumsbrændere.
 16.1 Sikkerhedsafstandene vist i bilag 2 skal overholdes.
 16.2 Petroleumsbrændere skal placeres på et ikke brændbart materiale med  

 kant, som danner en spildbakke, hvor brændstofspild ved  

 påfyldning/forvarmning/utætheder kan samles og eventuelt brænde væk uden  

 risiko.
 16.3 Petroleumsbrændere skal være forsvarligt anbragt, så de ikke rives  

 løs ved fartøjets bevægelser i søen.
 16.4 Petroleum om bord skal opbevares i standard emballage eller i faste  

 tanke.
 16.5 Der skal til anvendelse ved apparatets brugssted forefindes en  

 DS-mærket pulverildslukker på mindst 2 kg eller en CEN-mærket  

 pulverildslukker med tilsvarende slukkekapacitet.
 Almindelige bestemmelser.
 17.1 Fartøjets ejer såvel som fører er ansvarlig for, at denne forskrift  

 overholdes.
 17.2 Søfartsstyrelsen kan tillade afvigelser fra denne forskrift, såfremt  

 man finder, at sikkerheden ikke forringes derved.
 Straffebestemmelser.
 18. Overtrædelse af denne forskrift kan straffes med  

 bøde eller hæfte.
Ikrafttrædelsesbestemmelser 19.1 Friskriften træder i kraft den 1. maj 1989.
 19.2 For større gasanlæg (jfr. pkt. 1.9), der er installeret før den 1.  

 maj 1989, finder forskriften dog ikke anvendelse før 1. august 1989.
 19.3 For gasapparater (kfr. pkt. 1.7), der er installeret før 1. maj 1989,  

 finder forskriften først anvendelse den 1. maj 1990.
 Søfartsstyrelsen, den 13. marts 1989.
N.
J.
Bagge /K.
Skaareberg Eriksen Bilag 1 GASANLÆG GASANLÆG  (Bestemmelsernes punkt 1.8) Stykliste til skitse ------------------------------------------------------------~ Bilag 2.
Sikkerhedsafstande fra flamme Ad A.
Der må ikke forefindes let antændelige materialer inden for den  

 angivne begrænsning.
Let antændelige materialer er tekstiler, papir o.l.
Ad B.
I dette område må der forefindes brændbare materialer som træ,  

 fiberplader o.l.
Ad.
C.
I dette område må der forefindes brændbare materialer, som er  

 termisk isolerende med ubrændbart materiale.
Den termiske isolering er udført  

 af isoleringsmateriale.
Ad.
D.
Der må kun forefindes ubrændbare materialer inden for den angivne  

 begrænsning.
Ubrændbart materiale er stål, aluminium o.l.
Det forudsættes, at brændbare materialer, hvor disse må forefindes, ikke  

 udsættes for en overfladetemperatur over 80 grader C.
Såfremt denne  

 temperatur ikke overholdes, skal afstand til flamme øges, eller der skal  

 afskærmes ved ubrændbart materiale.
 Som alternativ til fig. 1 kan afstandene i fig. 2 anvendes.
Fig. 2, jfr.
Nordisk Båt Standard, 1983.
 Alle tal i fig. er cm.
Ad A.
Der må ikke forefindes let antændelige materialer inden for den  

 angivne begrænsning.
Let antændelige materialer er tekstiler, papir o.l.
Ad B.
I dette område må kun forefindes ubrændbart materiale eller  

 materiale med en efter Nordisk Båt Standard, 1983, godkendt  

 overfladebelægning.
Ad.
C.
Der må kun forefindes ubrændbart materiale inden for den angivne  

 begrænsning.
Ubrændbart materiale er stål, aluminium o.l.
