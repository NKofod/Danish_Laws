Fremsat den 19. maj 1999 af udenrigsministeren (Niels  

 Helveg Petersen) Forslag til folketingsbeslutning om Danmarks tilslutning til overenskomst mellem Kongeriget  

 Danmarks regering sammen med Færøernes landsstyre på den  

 ene side og Det Forenede Kongerige Storbritannien og Nordirlands regering  

 på den anden side om den maritime afgrænsning i området  

 mellem Færøerne og Det Forenede Kongerige, undertegnet i  

 Tórshavn den 18. maj 1999 Folketinget meddeler sit samtykke til, at Danmark  

 tilslutter sig den i Tórshavn den 18. maj 1999 undertegnede  

 overenskomst mellem Kongeriget Danmarks regering sammen med  

 Færøernes landsstyre på den ene side og Det Forenede  

 Kongerige Storbritannien og Nordirlands regering på den anden side om  

 den maritime afgrænsning i området mellem Færøerne  

 og Det Forenede Kongerige.
Indholdsfortegnelse Side Overenskomst mellem Kongeriget Danmarks regering sammen med   

 Færøernes landsstyre på den ene side og Det Forenede  

 Kongerige Storbritannien   

 og Nordirlands regering på den anden side om den maritime  

 afgrænsning  

 i området mellem Færøerne og Det Forenede Kongerige med  

 bilag   

 (tabeller og kortskitser)	3 Bemærkninger med bilag (kortskitse):
I.
Almindelige bemærkninger	16 II.
Bemærkninger til overenskomstens enkelte  

 bestemmelser	17 Overenskomst  

 mellem Kongeriget Danmarks regering sammen med Færøernes  

 landsstyre på den ene side og Det Forenede Kongerige Storbritannien og  

 Nordirlands regering på den anden side om den maritime  

 afgrænsning i området mellem Færøerne og Det  

 Forenede Kongerige Kongeriget Danmarks regering sammen med  

 Færøernes landsstyre på den ene side og Det Forenede  

 Kongerige Storbritannien og Nordirlands regering på den anden side  

 (»Parterne«), som er blevet enige om at afgrænse kontinentalsoklen  

 i området mellem Færøerne og Det Forenede Kongerige
inden for 200 sømil fra de basislinier, fra hvilke hver parts  

 søterritorium måles (»Området«), som endvidere er blevet enige om at afgrænse de  

 vandmasser, som ligger over kontinentalsoklen i en del af Området og om  

 at etablere en særlig ordning for den resterende del (»Det  

 særlige Område«), er blevet enige om følgende:
Artikel 1 1. Kontinentalsokkelgrænsen i Området er en  

 serie af geodætiske linier, som forbinder de punkter, der er  

 opført i tabel A til denne overenskomst, i den der angivne  

 rækkefølge.
 2. Grænselinien og de i tabel A opførte  

 punkter er til illustration indtegnet på kortskitse A, som er vedlagt  

 denne overenskomst.
3. Mod nordøst er grænseliniens endepunkt  

 ligeafstandstripunktet mellem Færøerne, Norge og Det Forenede  

 Kongerige.
Mod sydvest er grænseliniens endepunkt et punkt beliggende  

 200 sømil regnet fra basispunktet for søterritoriet på  

 henholdsvis Mykineshólmur og St.
Kilda.
Artikel 2 1. Dersom der konstateres en kulbrinteforekomst eller  

 nogen anden mineralforekomst i eller på den ene Parts  

 kontinentalsokkel, og den anden Part er af den opfattelse, at forekomsten  

 strækker sig ind på dennes kontinentalsokkel, kan den  

 sidstnævnte Part ved fremlæggelse af det materiale, hvorpå  

 opfattelsen støttes, gøre dette gældende over for den  

 førstnævnte Part.
2. Dersom en sådan opfattelse gøres  

 gældende, skal Parterne indlede drøftelser om forekomstens  

 udstrækning og muligheden for udnyttelse.
Under disse drøftelser  

 skal den Part, som har taget initiativ til dem, underbygge sin opfattelse med  

 bevisligheder hidrørende fra geofysiske data og geologiske data,  

 herunder boredata når tiden er inde herfor, og begge Parter skal  

 gøre sig størst mulige bestræbelser for at sikre, at alle  

 relevante informationer stilles til rådighed for disse  

 drøftelser.
Dersom det ved drøftelserne konstateres, at  

 forekomsten strækker sig over begge Parters kontinentalsokkel, samt at  

 forekomsten på den ene Parts kontinentalsokkel helt eller delvist vil  

 kunne udnyttes fra den anden Parts kontinentalsokkel, eller at udnyttelsen af  

 forekomsten på den ene Parts kontinentalsokkel ville påvirke  

 mulighederne for udnyttelse af forekomsten på den anden Parts  

 kontinentalsokkel, skal der på begæring af en af Parterne  

 træffes aftale, navnlig om den måde, hvorpå en sådan  

 forekomst kan udnyttes mest effektivt, og om hvordan udbyttet  

 hidrørende derfra skal fordeles.
3. Parterne skal gøre deres yderste for at  

 løse enhver uenighed så hurtigt som muligt.
Såfremt  

 Parterne ikke når til enighed, skal de i fællesskab overveje alle  

 foreliggende muligheder for at bringe den fastlåste situation til  

 ophør, herunder ved at indhente udtalelser fra uafhængige  

 eksperter.
Artikel 3 1. Grænselinien, som adskiller Parternes respektive  

 fiskerizoner i Området, og inden for hvilken Parterne udøver  

 eller vil udøve enhver suveræn rettighed eller jurisdiktion, som  

 ved international ret tildeles kyststater, udover sådanne som  

 vedrører kontinentalsoklen, består af geodætiske linier,  

 som forbinder de punkter, der er opført som punkterne A til L og som  

 punkterne R til T i tabel B til denne overenskomst, i den der angivne  

 rækkefølge.
 2. Grænselinien og de i tabel B opførte  

 punkter er til illustration indtegnet på kortskitse B, som er vedlagt  

 denne overenskomst.
Artikel 4 1. I området mellem punkterne L og R, som er  

 opført i tabel B, Det særlige Område, har hver af Parterne  

 ret til at udøve sin jurisdiktion og sine rettigheder i  

 overensstemmelse med bestemmelserne i artiklerne 5, 6 og 7.
 2. Det særlige Område er beskrevet ved  

 koordinaterne i tabel C til denne overenskomst og er til illustration  

 indtegnet på kortskitse C, som er vedlagt denne overenskomst.
Artikel 5 Med hensyn til fiskerijurisdiktion og fiskerirettigheder i  

 Det særlige Område skal hver af Parterne fortsætte som  

 hidtil med:
a)	at anvende de relevante regler og bestemmelser, som finder  

 anvendelse inden for hver deres fiskerijurisdiktionszone vedrørende  

 forvaltning, herunder udstedelse af fiskerilicenser, og udøvelse af  

 fiskeri, b)	at afstå fra inspektion og kontrol af fiskerfartøjer,  

 som opererer i Det særlige Område alene på grundlag af en  

 licens udstedt af den anden Part, c)	at afholde sig fra enhver handling, som ville tilsidesætte  

 eller krænke den anden Parts fiskerijurisdiktionsudøvelse eller  

 fiskeriaktiviteter i henhold til licens udstedt af den anden Part.
Artikel 6 Med hensyn til udøvelsen af sin  

 kontinentalsokkeljurisdiktion og sine kontinentalsokkelrettigheder i Det  

 særlige Område skal hver Part:
a)	træffe enhver mulig foranstaltning for at forebygge og  

 eliminere forurening fra dens offshore aktiviteter i overensstemmelse med  

 Konventionen om beskyttelse af havmiljøet i det nordøstlige  

 Atlanterhav, udfærdiget i Paris den 22. september 1992, specielt dens  

 bilag III, som ændret fra tid til anden, b)	tage tilbørlig hensyn til den anden Parts interesse i at  

 opretholde sine fiskerimuligheder, c)	træffe foranstaltninger for at undgå unødvendig  

 forstyrrelse af fiskeri i henhold til licens udstedt af den anden Part, d)	sikre at den anden Part underrettes i god tid om enhver aktivitet,  

 som kan have negativ indvirkning på havmiljøet eller på  

 fiskeri i henhold til licens udstedt af den anden Part, hvis Parten enten har  

 givet tilladelse til aktiviteten eller er blevet underrettet om den, e)	tilskynde egne nationale organer eller fonde, som yder  

 fiskerfartøjer kompensation for skader, der opstår som  

 følge af sådanne aktiviteter, til at udstrække  

 sådanne kompensationsordninger til fiskerfartøjer, som er  

 registreret hos den anden Part, f)	tilskynde til og, så snart det kan lade sig  

 gøre, sikre, at indehavere af forundersøgelses- eller  

 efterforsknings- og produktionstilladelser har en passende koordinering  

 mellem ejerne af de seismiske undersøgelses- og forsyningsskibe, som  

 de hyrer, og disses skibsførere, på den ene side, og de  

 myndigheder eller organisationer, som repræsenterer den anden Parts  

 fiskeindustri, på den anden side, for at fremme gode  

 samarbejdsrelationer mellem de forskellige parter.
Artikel 7 Med hensyn til udøvelsen i Det særlige  

 Område af jurisdiktion og rettigheder, som ved international ret  

 tildeles kyststater, bortset fra sådan jurisdiktion eller sådanne  

 rettigheder, som følger direkte af kontinentalsokkel- eller  

 fiskerijurisdiktion, skal hver Part afstå fra at udøve  

 sådan jurisdiktion eller rettigheder uden den anden Parts  

 indforståelse og skal samarbejde med den anden Part, især om  

 foranstaltninger til beskyttelse af havmiljøet.
Artikel 8 Hver Part kan ad diplomatisk vej kræve  

 konsultationer med den anden Part med henblik på at nå til  

 enighed om et hvilket som helst spørgsmål vedrørende  

 artiklerne 5, 6 og 7 i denne overenskomst.
Sådanne konsultationer skal  

 afholdes senest 60 dage efter modtagelse af anmodningen herom.
Artikel 9 Når der i nærværende overenskomst  

 henvises til »licens udstedt af den anden Part«, skal denne formulering for  

 så vidt angår Det forenede Kongerige forstås således,  

 at den omfatter licenser, som er udstedt af Det Forenede Kongerige, en anden  

 af Det Europæiske Fællesskabs medlemsstater eller  

 Europakommissionen på vegne af Det Europæiske  

 Fællesskab.
Artikel 10 Denne overenskomst er uden præjudice for ethvert  

 krav, som hver af Parterne måtte have uden for Området.
Artikel 11 1. Hver Part skal give den anden meddelelse om  

 afslutningen af de interne procedurer, som er nødvendige, for at denne  

 overenskomst kan træde i kraft.
 2. Denne overenskomst træder i kraft på den  

 dato, hvor den sidste af disse meddelelser modtages.
 Til bekræftelse heraf har undertegnede, der er  

 behørigt bemyndigede hertil af deres respektive regeringer,  

 underskrevet denne overenskomst.
 Udfærdiget i to eksemplarer i Tórshavn den  

 18. maj 1999 på dansk, færøsk og engelsk, således at  

 de tre tekster har samme gyldighed.
For Kongeriget Danmarks regering Niels Helveg Petersen For Færøernes landsstyre Anfinn Kallsberg For Det Forenede Kongerige Storbritannien   

 og Nordirlands regering Anthony Lloyd Tabel A (jfr.
Artikel 1) A	63º 53'.224 N	00º 29'.444 W	(ETRS89) (A	 63º 53' 14.93" N	00º 29' 19.55" W	(ED50)) B	63º 40'.649 N	00º 47'.736 W C	61º 59'.233 N	03º 03'.325 W D	61º 52'.114 N	03º 11'.729 W E	61º 21'.611 N	03º 47'.898 W F	61º 07'.651 N	03º 59'.619 W G	61º 04'.449 N	04º 02'.425 W H	61º 02'.757 N	04º 03'.859 W I	60º 54'.979 N	04º 10'.497 W J	60º 51'.809 N	04º 14'.008 W K	60º 47'.717 N	04º 18'.541 W L	60º 24'.077 N	04º 44'.272 W M	60º 21'.101 N	04º 56'.672 W N	60º 18'.754 N	05º 24'.195 W O	59º 56'.450 N	09º 00'.660 W P	60º 00'.951 N	10º 20'.853 W Q	60º 02'.137 N	10º 50'.778 W R	60º 02'.833 N	11º 16'.458 W S	60º 07'.306 N	12º 17'.622 W T	60º 09'.031 N	13º 16'.199 W Punkterne er defineret i geografisk længde og bredde  

 i henhold til European Terrestrial Reference System 1989 (ETRS89) Ovennævnte punkt A er identisk med punkt A i Tabel  

 B, omregnet fra det der benyttede ED50 til ETRS89.
Tabel B (jfr.
Artikel 3) A	63º 53' 14.93" N	00º 29' 19.55" W B	63º 40' 40" N	00º 47' 37" W C	61º 59' 16" N	03º 03' 13" W D	61º 52' 09" N	03º 11' 37" W E	61º 21' 39" N	03º 47' 47" W F	61º 07' 41" N	03º 59' 30" W G	61º 04' 29" N	04º 02' 19" W H	61º 02' 48" N	04º 03' 45" W I	60º 55' 01" N	04º 10' 23" W J	60º 51' 51" N	04º 13' 54" W K	60º 47' 45" N	04º 18' 26" W L	60º 24' 07" N	04º 44' 10" W R	60º 02' 53" N	11º 16' 20" W S	60º 07' 21" N	12º 17' 30" W T	60º 09' 05" N	13º 16' 05" W Punkterne er defineret i geografisk længde og bredde  

 i henhold til European Datum (First Adjustment 1950) (ED50).
 Punkt A er identisk med Position 26 i  

 Tillægsprotokol af 22. december 1978 til overenskomst af 10. marts 1965  

 mellem Det Forenede Kongerige Storbritannien og Nordirlands regering og  

 Kongeriget Norges regering vedrørende afgrænsningen af  

 kontinentalsoklen mellem de to lande samt med Punkt nr. 1 i Overenskomst af  

 15. juni 1979 mellem Kongeriget Danmarks regering og Kongeriget Norges  

 regering om afgrænsningen af den kontinentale sokkel i området  

 mellem Færøerne og Norge og om grænsen mellem  

 fiskeriterritoriet ved Færøerne og den norske økonomiske  

 zone.
Tabel C (jfr.
Artikel 4) L	60º 24' 07" N	04º 44' 10" W S1	60º 21' 08" N	04º 56' 34" W S2	60º 18' 47" N	05º 24' 05" W S3	60º 13' 10" N	06º 24' 56" W S4	59º 59' 35" N	09º 43' 30" W S5	60º 02' 28" N	10º 33' 29" W S6	60º 03' 08" N	10º 52' 50" W R	60º 02' 53" N	11º 16' 20" W L	60º 24' 07" N	04º 44' 10" W F1	60º 21' 55" N	04º 46' 31" W F2	60º 09' 56" N	05º 13' 36" W F3	60º 01' 35" N	05º 32' 03" W F4	59º 56' 32" N	06º 04' 48" W F5	59º 49' 50" N	08º 38' 29" W F6	59º 50' 32" N	09º 33' 55" W F7	59º 57' 28" N	10º 29' 47" W R	60º 02' 53" N	11º 16' 20" W Punkterne er defineret i geografisk længde og bredde  

 i henhold til European Datum (First Adjustment 1950) (ED50).
Bilag 1 Bilag 2 Bilag 3 Bemærkninger til foranstående forslag til  

 folketingsbeslutning I.
Almindelige bemærkninger Siden 1977, hvor både Færøerne/Danmark  

 og UK udvidede fiskeriterritoriet til 200 sømil, har der været  

 uenighed om afgrænsningen i farvandet mellem Færøerne og  

 Skotland, hvor havområdet er mindre end 400 sømil bredt.  

 Parterne har været enige om, at fiskerigrænsen skulle  

 fastlægges i overensstemmelse med midtlinieprincippet.
I tre  

 områder viste det sig imidlertid, at der ikke var samme opfattelse af,  

 hvordan denne midtlinie skulle beregnes, fordi parterne ikke var enige om  

 visse af de basispunkter og basislinier på kysten, hvorfra  

 afgrænsningen skulle beregnes.
I et område mod øst  

 nægtede UK at anerkende de rette færøske basislinier.
Mod  

 syd var der uenighed om, hvorvidt visse britiske holme og småøer  

 burde anvendes som basispunkter.
Mod sydvest bestred  

 Færøerne/Danmark, at UK kunne benytte klippeskæret Rockall  

 i beregningen af sit fiskeriterritorium, ligesom UK også her  

 nægtede at anerkende de rette færøske basislinier.
Herved  

 fremkom tre overlappende områder, »gråzoner«, som begge parter  

 gjorde krav på.
Efter at UK i 1997 opgav kravet om et  

 fiskeriterritorium beregnet ud fra Rockall-klippen, er den sydvestlige  

 gråzone blevet reduceret fra ca. 5.000 km2 til ca. 80  

 km2. Den østlige gråzone omfatter ca. 200  

 km2, mens den sydlige gråzone dækker et areal på  

 ca. 8.000 km2. I de forløbne år har begge parter  

 hævdet deres egne fiskeriregler i disse gråzoner, uden at der er  

 opstået alvorlige episoder.
Hvad angår afgrænsningen af den  

kontinentale sokkel i området mellem Færøerne og  

 Skotland, hvor havområdet er mindre end 400 sømil bredt, har den  

 grundlæggende uenighed været, hvorvidt grundlaget skulle  

 være de af parterne hævdede fiskerimidtlinier, eller om andre  

 forhold   herunder længden af de modstående kystlinier   skulle  

 lægges til grund ved afgrænsningen.
Ved parternes designeringer  

 (den foreløbige arealafgrænsning) af deres respektive  

 sokkelområder har begge parter holdt sig et stykke fra både den  

 færøske og den britiske version af fiskerimidtlinien.
Mellem de  

 to designeringer, der angiver det område, inden for hvilket  

 efterforskning og udnyttelse af havbundsressourcerne kræver tilladelse  

 af vedkommende stats myndigheder, er efterladt en såkaldt »hvid zone«  

 på ca. 41.000 km2 , hvor ingen af parterne udøver  

 deres myndighed (jurisdiktion), f.eks. udsteder tilladelse til  

 havbundsundersøgelser.
De ressourcer, der er af interesse i forbindelse med en  

 sokkelafgrænsning, er først og fremmest kulbrinter.
I det  

 britisk designerede område er man længst fremme med  

 forundersøgelser og boringer.
I det færøsk designerede  

 område påbegyndte man først i 1994 systematiske seismiske  

 undersøgelser, mens der hidtil ikke er foretaget  

 efterforskningsboringer.
Der er gjort betydelige oliefund få  

 sømil sydøst for den færøske fiskerimidtlinie  

 inden for det britisk designerede område.
 Der har været ført forhandlinger med UK om  

 afgrænsningen i tre omgange: Først i 1978, derefter i 1984-85,  

 mens de nuværende forhandlinger indledtes i 1990. Forhandlingerne har  

 væsentligst drejet sig om sokkelafgrænsningen, men da  

 forhandlingerne blev bragt til en positiv afslutning, skete det med en  

 kompromisløsning, som omfatter både den kontinentale sokkel og  

 fiskerizonerne.
Kompromisløsningen fastlægger  

forløbet af sokkelgrænselinien i området mellem  

 Færøerne og Skotland.
Mod nordøst er endepunktet for  

 grænselinien det tidligere med Norge aftalte fælles  

 grænsepunkt.
Mod sydvest er endepunktet et punkt som ligger 200  

 sømil fra såvel Færøerne som Skotland.  

 Kompromisløsningen indebærer, at sokkelgrænsen i de  

 områder, hvor de af parterne hævdede fiskerimidtlinier er  

 sammenfaldende, følger denne, at den østlige  

 gråzone tilfalder Færøerne, at den sydvestlige  

 gråzone deles lige over, samt  at den sydlige gråzone  

 deles med 15% til Færøerne og 85% til UK.
For så vidt angår afgrænsningen af  

 parternes fiskerizoner indebærer kompromisløsningen, at  

 fiskerigrænsen og sokkelgrænsen er sammenfaldende uden for det  

 område, der udgør den store sydlige gråzone.
I de  

 hidtidige gråzoner har begge parter fisket og anvendt deres egne  

 fiskeriregler.
EU-fiskere har haft adgang til disse zoner i kraft af den  

 fælles EU-fiskeripolitik.
Endvidere har også tredielande haft  

 adgang til zonerne i kraft af fiskeriaftaler med Færøerne eller  

 med EU.
Som led i kompromisløsningen fortsætter denne ordning  

 uændret i den sydlige gråzone, som i overenskomsten  

 benævnes »Det særlige Område«.
I fiskeri- og  

 fiskerijurisdiktionsmæssig henseende opretholder begge parter  

 således her deres hidtidige rettigheder.
Aftalen sikrer således,  

 at færøsk fiskeriadgang til denne gråzone bevares.
For at  

 undgå konflikter indeholder aftalen en række bestemmelser, som  

 regulerer forholdet mellem parterne i dette særlige område.
Afgrænsningsoverenskomsten indebærer, at der i  

 området mellem Færøerne og Skotland, hvor havområdet  

 er mindre end 400 sømil bredt, fastlægges en veldefineret  

 sokkelgrænse.
Området mellem parternes hidtidige  

 sokkeldesigneringer, den hvide zone, vil således fremover kunne  

 udnyttes helt frem til den nu aftalte grænse.
De geologiske forhold  

 indikerer ifølge de sagkyndige, at den aftalte sokkelgrænse  

 løber igennem områder, hvor der sandsynligvis er  

 udvindingsmuligheder på begge sider af grænsen.
Begge parter  

 må således forudse, at der kan gøres fund af kulbrinter  

 på den anden parts side af sokkelgrænsen, men også på  

 deres egen side.
Det sydvestlige havområde, hvor afstanden fra  

 henholdsvis Færøerne og UK er mere end 200 sømil, er  

ikke omfattet af forhandlingsresultatet.
Her udestår  

 således fortsat afgrænsningen på den sydlige del af  

Færø-Rockall plateauet, som begge parter (samt Irland og  

 Island) gør krav på.
Her har både UK og  

 Danmark/Færøerne foretaget designeringer, som overlapper  

 hinanden, men der er endnu ikke indledt egentlig efterforskning.
Forhandlingsresultatet er nedfældet i en  

 overenskomst, som undertegnedes af parterne den 18. maj 1999 i  

 Tórshavn.
Undertegnelsen skete med forbehold om godkendelse i henhold  

 til hver parts interne forfatningsretlige procedurer.
I overensstemmelse  

 hermed søges Folketingets samtykke nu indhentet.
 Sokkelgrænsen, fiskerigrænsen og Det  

 særlige Område er vist på vedlagte kortskitse.
Lagtinget har meddelt sit samtykke til indgåelse af  

 overenskomsten.
Det er det færøske ønske, at  

 overenskomsten træder i kraft så betids, at det første  

 udbud af efterforskningslicenser på det færøske  

 sokkelområde kan foretages i efteråret 1999.
II.
Bemærkninger til overenskomstens enkelte  

 bestemmelser Artikel 1 Heri fastlægges kontinentalsokkelgrænsen som  

 en serie geodætiske linier, der forbinder de punkter, hvis koordinater  

 er opført i tabel A til overenskomsten.
Grænselinien er til  

 illustration gengivet på kortskitse A, som er vedlagt overenskomsten.  

 Endepunktet mod nordøst, punkt A, er det punkt, tripunktet, som ligger  

 lige langt fra Færøerne, Norge og Storbritannien, og som er  

 fastlagt i afgrænsningsaftaler mellem Norge og Storbritannien og mellem  

 Danmark og Norge, jf.
Bkg. nr. 78 af 15. september 1980 ( Lovtidende C).  

 Endepunktet mod sydvest, punkt T, er et punkt, som ligger 200 sømil  

 fra basispunktet for territorialfarvandet på den færøske  

 ø, Mykineshólmur, og på den britiske øgruppe, St.  

 Kilda.
Artikel 2 I overensstemmelse med sædvanlig international  

 praksis i afgrænsningsaftaler fastlægges regler for, hvorledes  

 parterne skal forholde sig, hvis der findes grænseoverskridende  

 forekomster, dvs. sammenhængende forekomster af f.eks. olie eller gas,  

 der ligger på begge sider af den aftalte grænselinie.
Gør  

 en af parterne gældende, at der er tale om en sådan forekomst,  

 skal parterne indlede drøftelser om dens udstrækning og  

 muligheden for udnyttelse.
Den part, der har ønsket drøftelsen,  

 skal fremkomme med bevisligheder.
Begge parter skal tilstræbe, at alle  

 relevante informationer stilles til rådighed for drøftelserne.  

 Hvis en af parterne begærer det, skal der træffes aftale om  

 udnyttelsen af en forekomst, som kan udnyttes fra begge sider af  

 grænsen, eller hvor udnyttelsen på den ene side af grænsen  

 ville påvirke udnyttelsesmulighederne på den anden side.
Det  

 understreges, at parterne skal gøre deres yderste for at løse  

 enhver uenighed så hurtigt som muligt, og at der kan blive tale om  

 indhentning af udtalelser fra uafhængige eksperter til brug herfor.
Artikel 3 Heri fastlægges fiskerigrænsen uden for »Det  

 særlige Område«, som defineret i art. 4, som geodætiske  

 linier mellem de punkter, der med koordinater er opregnet i overenskomstens  

 tabel B (punkterne A-L og R-T). Grænselinien, som er sammenfaldende med  

 sokkelgrænsen, er til illustration gengivet på kortskitse B, som  

 er vedlagt overenskomsten.
Det fastslås, at hver af parterne på sin side  

 af denne grænse vil kunne udøve enhver suveræn rettighed  

 eller jurisdiktion, som ved international ret tildeles kyststater, ud over  

 sokkel- og fiskerirettigheder.
Der tænkes her især på  

 jurisdiktion og rettigheder, som følger af etableringen af eksklusive  

 økonomiske zoner, f.eks. med hensyn til beskyttelse af  

 havmiljøet.
For Færøernes vedkommende findes lovhjemmel  

 til at etablere en sådan zone i Lov nr. 411 af 22. maj 1996 om  

 eksklusive økonomiske zoner (Lovtidende A), men denne hjemmel er endnu  

 ikke udnyttet.
 I »Det særlige Område« mellem punkterne L og R  

 fastlægges ingen fiskerigrænselinie, se bemærkningerne til  

 art. 4.
Artikel 4 Heri defineres et område mellem punkterne L og R som  

 »Det særlige Område«.
Dette område er delt i  

 sokkelmæssig henseende, men i andre henseender har begge parter ret til  

 i hele området at udøve deres egen jurisdiktion og rettigheder,  

 i overensstemmelse med de følgende artikler, 5, 6 og 7.  

 Afgrænsningen af området fremgår af tabel C, og  

 området er til illustration gengivet på kortskitse C til  

 overenskomsten.
Området, der er afgrænset af de af parterne  

 hidtil hævdede fiskerigrænser, svarer således til den  

 hidtidige, omstridte sydlige gråzone.
Havområdet nord for Det  

 særlige Område er færøsk fiskerizone, og  

 området syd for dette område er britisk fiskerizone, jfr.  

 bemærkningerne til Artikel 3.
Artikel 5 Bestemmelsen fastslår, at den fiskerimæssige  

 situation, der hidtil har eksisteret i den omstridte gråzone, skal  

 fortsætte uændret.
Begge parter skal således i Det  

 særlige Område anvende den fiskerilovgivning og de  

 fiskeribestemmelser, som de fastsætter for egen fiskerizone.  

 Færøerne bevarer herigennem ved en traktatfæstet ordning  

 sine fiskerimuligheder i hele Det særlige Område.
Parterne  

 forpligter sig endvidere til som hidtil at afstå fra at udøve  

 inspektion og kontrol over for den anden parts fiskerfartøjer og over  

 for fartøjer fra andre lande, som af den anden part har fået  

 licens til at fiske i Det særlige Område.
Hvis fartøjer  

 har licens fra begge parter, kan begge parter dog også udøve  

 inspektion og kontrol.
Parterne skal endelig afholde sig fra handlinger, der  

 ville tilsidesætte eller krænke den anden parts fiskeri.
Artikel 6 I Det særlige Område vil begge parter  

 udøve fiskerijurisdiktion i områder, hvor kun den anden part har  

 sokkeljurisdiktion.
Denne ordning indebærer risiko for konflikt mellem  

 den ene parts olieinteresser og den anden parts fiskeriinteresser.
Der er  

 især risiko for, at den ene parts olieudnyttelses- og  

 efterforskningsaktiviteter skader havmiljøet eller forstyrrer den  

 anden parts fiskeri, og bestemmelsen pålægger derfor parterne en  

 række foranstaltninger og adfærdsbegrænsninger til sikring  

 herimod.
Artikel 7 Heri fastslås, at ingen af parterne uden den anden  

 parts indforståelse kan udøve anden jurisdiktion eller  

 rettigheder i Det særlige Område end dem, som følger af  

 kontinentalsokkel- eller fiskerijurisdiktion.
Dette indebærer, at  

 parterne ikke uden den andens indforståelse må etablere  

 eksklusive økonomiske zoner, som omfatter Det særlige  

 Område.
Dette har bl.a. betydning for parternes adgang til at  

 fastsætte regler med hensyn til beskyttelse af havmiljøet i Det  

 særlige Område, og parterne forpligter sig til at samarbejde  

 på sådanne områder, især vedrørende  

 beskyttelse af havmiljøet.
Artikel 8 Hvis der opstår uenighed eller problemer i  

 forbindelse med ordningen i Det særlige Område, som beskrevet i  

 artiklerne 5, 6 og 7, kan hver af parterne kræve konsultationer herom,  

 som i så fald skal afholdes senest 60 dage efter modtagelse af  

 anmodningen.
Artikel 9 Bestemmelsen, der er indsat på grund af  

 Storbritanniens medlemskab af EU, præciserer, at henvisningen i  

 overenskomsten til »licens udstedt af den anden Part« for Storbritanniens  

 vedkommende ikke alene omfatter licenser udstedt af Storbritannien, men  

 også licenser udstedt af en anden EU-medlemsstat eller af  

 Europakommissionen.
Artikel 10 For god ordens skyld præciseres her, at denne  

 overenskomst ikke præjudicerer krav, som parterne måtte have uden  

 for Området, dvs. uden for 200 sømil fra parternes respektive  

 kyster.
Såvel Færøerne/Danmark som Storbritannien  

 opretholder krav på Færø/Rockall-plateauet uden for 200  

 sømil.
Artikel 11 Heri bestemmes, at overenskomsten træder i kraft,  

 når parterne har meddelt hinanden, at deres interne procedurer er  

 afsluttede.
