 For så  

 vidt angik spørgsmålet om klagens rettidighed, bemærkedes det, at en klage,  

 der  

 indleveres efter sædvanlig kontortids ophør eller på en dag, hvor  

 Pressenævnets  

 kontor er og må forventes at være lukket, først anses iværksat den nærmest  

 følgende dag, hvor kontoret er åbent.
 Da  

 klagernes e-mail blev sendt lørdag den 9. juli 2005, ansås den først for  

 modtaget i Pressenævnet mandag den 11. juli 2005. Da klagefristen efter  

 sædvanlig beregning udløb søndag den 10. juli 2005, ansås den i  

 overensstemmelse  

 med almindelige forvaltningsretlige principper for forlænget til den følgende  

 hverdag, mandag den 11. juli 2005.
 Klagen  

 var herefter sket rettidigt den 11. juli 2005.
 Med  

 hensyn til sagens realitet  

 bemærkede Pressenævnet, at  

 nævnet ikke havde kompetence til at behandle spørgsmålet om, hvorvidt  

 Jyllands-Posten havde overtrådt ophavsretlige regler i forhold til klagerne.  

 Dette spørgsmål henhører under domstolene.
 Massemediernes  

 manglende eller utilstrækkelige kildekreditering vil imidlertid i helt  

 særlige  

 tilfælde kunne indebære en tilsidesættelse af god presseskik over for kilden.
 Pressenævnet  

 havde ikke mulighed for ud fra parternes til dels modstridende udsagn at  

 vurdere, i hvilken udstrækning artiklens indhold ud over det ovenfor citerede  

 uddrag i artiklens spalte 6, linje 29-43, måtte henføre til klagernes  

 hovedopgave.
 Efter  

 nævnets opfattelse tilførte oplysningerne i det ovenfor citerede uddrag i  

 artiklens spalte 6, linje 29-43, ikke artiklens øvrige indhold en sådan  

 afgørende journalistisk værdi, at krediteringen af klagernes hovedopgave i  

 artiklens afsluttende tekst på denne baggrund måtte anses for utilstrækkelig,  

 uanset at det ikke udtrykkeligt fremgik, hvilke af artiklens oplysninger, der  

 stammede fra hovedopgaven.
 På  

 baggrund af det, parterne i øvrigt havde anført vedrørende den tid, som måtte  

 være hengået til research af artiklen, havde Pressenævnet endvidere ikke  

 mulighed for at vurdere, i hvilket omfang denne research måtte antages at  

 være  

 blevet påbegyndt inden Jyllands-Postens modtagelse af klagernes hovedopgave.
 Som  

 sagen forelå oplyst for nævnet, havde nævnet derfor ikke grundlag for at  

 udtale, at Jyllands-Posten havde tilsidesat god presseskik ved sin omtale af  

 klagernes hovedopgave i forbindelse med artiklen den 12. juni 2005.
Kendelse  

 fra Pressenævnet i sag 2005-6-229 [K1] og [K2] har klaget til  

 Pressenævnet over en artikel i Jyllands-Posten søndag den 12. juni 2005, idet  

 de mener, at god presseskik er tilsidesat.
 Klagen blev indgivet ved  

 e-mail lørdag den 9. juli 2005 og modtaget i Pressenævnet mandag den 11. juli  

 2005. Klagen blev afvist ved kendelse af 16. august 2005 (sag nr.  

 2005-6-211),  

 men genoptaget ved kendelse af 15. september 2005 (sag nr. 2005-6-221).
 Artiklen, der blev bragt den  

 12. juni 2005 i Jyllands-Posten har overskriften   

  

 De unge bombekastere  

  

 , og lyder som følger:
Det er sket før.  

 Brandanslaget mod integrationsminister Rikke Hvilshøj har slående fællestræk  

 til en fem år gammel sag, da en gruppe venstreradikale greb til  

 ildspåsættelser  

 for at protestere mod udvisningen af en iransk homoseksuel.
Jesper Stein  

 Larsen  

 ser tilbage på sagen, som giver et sjældent indblik i en subkultur, hvor vold  

 er legitim.
 Der er 18 mand fra Politiets  

 Efterretningstjeneste på arbejde den augustnat år 2000 i villakvarteret i  

 Hillerød, hvor man regner med, at en gruppe ved navn Homo/Aktion  

 vil slå til  

 med det tredje brandattentat på under en måned.
Klædt i civil dækker de hele  

 området af villaveje og småstier omkring Udlændingestyrelsens underdirektør  

 Poul Mose Hansens privatbolig.
Nogle går tur på stierne to og to, andre  

 spadserer enkeltvis rundt og giver den som søvnløse parcellister i  

 måneskinnet.
 Det er en klar og vindstille  

 nat, hvor lyden af en knækket kvist kan høres  

 50 meter  

 væk, så de politifolk, der  

 har fået stationære poster på knæ bag hække og liggende på lur i haver, må  

 anstrenge  

 sig for at være stille.
Klokken lidt i to parkerer en  

 ramponeret bordeauxrød Ford Sierra på parkeringspladsen ved skolen et par  

 hundrede meter fra Poul Mose Hansens parcelhus.
Ud stiger to unge mænd i  

 mørkt  

 tøj, mens en tredje bliver siddende i bilen.
De er ikke bare ventet.
De er  

 total overvåget.
Efterretningstjenesten har igennem længere tid aflyttet den  

 enes mobiltelefon, der er placeret en mikrofon i bilen, og de er blevet  

 skygget  

 på deres køretur fra Nørrebro til Hillerød af flere civile politibiler.
 Der er optræk til gennembrud  

 i en af nyere tids groveste sager om politisk motiveret kriminalitet   

 en sag  

 som på en lang række punkter ligner brandstiftelsen mod integrationsminister  

 Rikke Hvilshøjs garage onsdag nat.
De to mænd, som vi kalder A  

 og B, går i hast mod Poul Mose Hansens hjem, den ene har to nødblus i  

 lommerne  

 i sin jakke, mens den anden er på udkig efter en stor sten, der kan smadre en  

 bilrude.
Planen er at kaste stenen ind igennem bagruden til Poul Mose Hansens  

 bil og bagefter smide de tændte nødblus derind.
På vej hen til boligen bliver  

 de observeret af adskillige betjente.
To passeret dem i den bil, og to andre  

 kommer gående på fortovet på den anden side af vejen.
B synes ikke, de to mænd ser  

 ud, som om de bor i kvarteret.
Området er meget åbent, og han synes, han kan  

 se  

 personer alle vegne  også i krattet.
Opgiver forehavendet Da de når frem til Poul Mose  

 Hansens hus, er de nervøse.
Det bliver ikke mindre, da de konstaterer, at  

 underdirektørens grå Renault Laguna holder i en garage, som er bygget sammen  

 med huset.
Risikoen for at ilden spreder sig til huset fra bilen er stor, og  

 A  

 og B beslutter sig skuffede til at opgive deres forehavende.
Det rusker i en hæk, og de  

 får travlt med at vende tilbage til bilen.
På vejen tilbage passerer de endnu  

 en civil betjent.
Efter en kort rådslagning i bilen beslutter de at forsøge  

 at  

 gøre et eller andet.
 Lad os rykke, siger B til  

 A.
De når atter frem til huset,  

 og vil denne gang plante nødblussene i forhaven, tænde dem og smide en sten  

 på  

 døren, så Poul Mose Hansen kan få sig en forskrækkelse, men B synes, den er  

 helt gal.
Det pusler igen i en hæk bag dem, som om nogen er snublet over et  

 eller andet.
De beslutter at droppe aktionen og går tilbage mod bilen.
På  

 tilbagevejen passeret de endnu en PET-mand, der er ude at gå aftentur.
 Huset må have været under  

 overvågning, siger A til de andre.
 Var der for mange  

 kratluskere? spørger chaufføren C.
 Ja, svarer A.
Det lykkedes ikke betjentene  

 at gå helt i et med haver og hække i det sovende villakvarter i Hillerød, men  

 otte dage senere vurderer politiet, at man har nok på de tre unge mænd og  

 deres  

 venner til at skride til anholdelse.
Otte personer bliver sigtet for et  

 forsøg  

 og to fuldbyrdede tilfælde af brandstiftelse.
Brandattentat Det drejer sig om et  

 brandattentat mod Udlændingestyrelsen og et mod styrelsens direktør tidligere  

 på måneden.
Den 5. august blev der klokken halv fire om morgenen kastet to  

 molotovcocktails gennem en rude i Udlændingestyrelsens ekspeditions i  

 Ryesgade  

 på Nørrebro.
Benzinen forårsager mindre  

 brandskade.
Senere på natten tikker en pressemeddelelse ind på danske  

 nyhedsredaktioner fra gruppen Homo/Aktion, som tager ansvaret for attentatet.  

 Baggrunden er den forestående udvisning af en 29-årig iransk homoseksuel, der  

 har fået afslag på asyl.
På venstrefløjen vækker sagen stærke følelser.
Det  

 er  

 en udbredt opfattelse, at manden bliver sendt tilbage til den visse død,  

 fordi  

 homoseksualitet er strafbart i Iran.
Fire dage senere leverer  

 Homo/Aktion sin mest spektakulære og alvorlige aktion.
Klokken kvart i to på  

 en  

 villavej i Vallensbæk bliver bagruden i en Saab 9000 smadret med en sten af  

 to  

 mænd, som efterfølgende smider en molotovcocktail ind gennem hullet.
Bilen,  

 som  

 udbrænder totalt, tilhører udlændingestyrelsen direktør, Grethe Løgstrup.
 Dagen efter tager Homo/Aktion  

 ansvaret og truer med flere aktioner, hvis afslaget til iraneren ikke  

 omstødes.
A er på dette tidspunkt 22 år  

 gammel.
Han kommer som både B, der er 25 år, og C, der er 23 år, fra  

 Brønderslev i Nordjylland.
Han har været venstreorienteret i mange år og har  

 i  

 sin tid i Nordjylland prøvet at blive anholdt, og han er ikke ligefrem fan af  

 politiet på den baggrund.
I gymnasiet var forbillederne blandt andre  

 Blekingegadebanden, som han skrev en opgave om.
Han har boet i København i to  

 år  først i kollektivet RK3 på Frederiksborggade  en forkortelse  

 for  

 Rebelkollektiv 3, men senere flytter han ind i et kendt kollektiv for  

 autonome  

 på Nørrebrogade og så et på Sct.
Hans Torv på Nørrebro, som er blevet  

 rutinemæssigt ransaget af politiet for eksempel i forbindelse med det danske  

 EU-formandskab.
 Han tilhører det  

 venstreorienterede autonome miljø på Nørrebro og har været medlem af  

 ungdomsgruppen  

 Rebel, som blev dannet af VS Ungdom, BZere og unge fra DKP og SAP  

 (Socialistisk  

 Arbejderparti) i 1992 og på et tidspunkt havde mere end 600 medlemmer.
I slutningen af 1990erne gik  

 det tilbage for Rebel, der fik frataget sit tilskud fra Dansk Ungdoms  

 Fællesråd  

 og mistede medlemmer.
En stor del af Rebels medlemmer gled over i gruppen  

 AFA,  

 Antifascistisk Aktion, som går ind for at bekæmpe samfundet via blokader,  

 demonstrationer og sabotage.
På tidspunktet for attentatforsøget mod Poul  

 Mose  

 Hansen er A tilknyttet AFA.
Han er layouter af AFAs blad Megafon, som  

 han  

 arbejder gratis for.
Han deltager i stormøder, bladgrupper og har et stort  

 netværk blandt de autonome på Nørrebro.
Han er aktiv i demonstrationer  

 og aktioner og færdes i et miljø, hvor man lever med en vis forventning om,  

 at  

 spionerne fra PET holder øje med én.
Så når han holder møder med B og C eller  

 andre før aktionen, foregår det altid i fri luft, så de ikke bliver offer for  

 den aflytning, som kan forventes i lukkede rum.
Og de slukker rutinemæssigt  

 deres mobiltelefoner, piller batterierne ud af dem og lægger dem et stykke  

 fra  

 sig, hvis de skal diskutere virkelig alvorlige sager.
B bor i egen lejlighed, mens  

 C bor i kollektiv på Fælledvej og har tidligere  i lighed med A   

 boet i R3.  

 De tre venner og de andre anholdte i sagen bor, har boet eller kommer og går  

 i  

 tre-fire kollektiver på Nørrebro, som alle har rod i det yderligtgående  

 venstreorienterede miljø omkring AFA og de autonome.
Her hjælper beboere og  

 venner hinanden i vid udstrækning med alt fra banale praktiske daglige ting  

 til  

 politisk arbejde og aktioner.
Der er fri adgang til hinandens rum, og  

 beboerne  

 og deres gæster deles i vid udstrækning om alt.
Computere er ikke forsynet  

 med  

 passwords og betragtes sammen med mobiltelefoner som fælleseje og lånes  

 flittigt ud.
Og miljøet har endda en kollektiv bil, den bordeauxrøde Ford  

 Sierra, som er til fri afbenyttelse, så længe man fylder den mængde benzin på  

 tanken, som man har brugt.
Kamp mod racisme AFA er en løs struktur, der  

 består af flere forskellige uafhængige grupper.
Fælles for dem er kampen mod  

 racisme, men gruppen fik i slutningen af 1990erne en stærkere  

 kønspolitisk  

 profil, så sexisme og homofobi også blev fjendebilleder.
Sagen om den  

 homoseksuelle iranske asylsøger smelter alle disse mål sammen til et.
Og  

 aktionerne har  trods deres efter danske forhold ekstreme udtryk   

 bred  

 opbakning i miljøet, hvor de bliver diskuteret heftigt.
A har ingen tiltro til det  

 samfund, han lever i.
Den unge mand ser politiet og myndighederne som  

 fjender,  

 der er legitimt at bekæmpe.
Han har været i direkte konfrontation med  

 politiet  

 mange gange og har ingen problemer med at bruge vold i de situationer.
Men  

 der  

 er grænser.
Man går ikke løs på politifolk, bare fordi de er politifolk  

  men  

 kun når de er i aktion.
Og på samme måde med aktionerne mod  

 Udlændingestyrelsens embedsmænd.
De må ikke resultere i personskade.
Derfor  

 røg  

 molotovcocktailen ikke ind gennem ruden til Grethe Løgstrups hjem, men i  

 hendes  

 bil, og derfor blev aktionen mod Poul Mose Hansens bil afblæst, fordi hans  

 garage var for tæt på huset.
Sagen om den udvisningstruede  

 iraner har fået A på barrikaderne, fordi der skal handles nu, hvis manden  

 ikke  

 skal sendes ud.
Det er ifølge A et spørgsmål om liv eller død for iraneren.
Flygtningesagen har altid  

 stået A nær.
Som B og C har han været med til at skjule flygtninge i de  

 kollektiver, de har boet i, og de ser alle op til Lyngby-præsten Leif Bork  

 Hansen, som i slutningen af 1990erne skjulte serbiske flygtninge fra  

 Østslavonien og blev dømt to gange for at gøre det. Af spalte 6, linje 29-43, i  

 artiklen fremgår følgende:
For A er flygtninge ikke tal  

 i statistikker, men lidende mennesker af kød og blod.
Og folk som Poul Mose  

 Hansen og Grethe Løgstrup har et ansvar.
De kan ikke gemme sig bag deres  

 rolle  

 som embedsmænd, mener de tre venner.
De er selv bødler, når de viser en  

 dødsdømt ud af Danmark.
Og det skal de gøres opmærksom på.
At det sker med  

 molotovcocktails og brændende nødblus er ikke det store problem for A.
Hvad  

 samfundet anskuer som ulovligt, er ikke det væsentlige.
Og skulle det koste  

 ham  

 fængsel, så må han tage det med. Artiklen fortsætter:
 Og det kommer han til  i  

 langt større omfang end han og hans venner havde ventet.
Sammen med D bliver han to år  

 senere dømt for brandattentatet mod Grethe Løgstrups bil.
Straffen lyder på  

 tre  

 års fængsel til A, som er den eneste, der dømmes for begge attentater.
De  

 dømmes blandt andet på baggrund af oplysninger fra deres mobiltelefoner, og  

 fordi  

 en PET-ansat, som overvåger området, genkender den ene af dem.
B og C får halvandet års  

 fængsel for det mislykkede forsøg på brandstiftelse mod Poul Mose Hansens  

 bil,  

 og D får samme straf for attentatet mod Grethe Løgstrup.
Anklageren forsøgte  

 at  

 få både A og B dømt for attentatet mod Udlændingestyrelsen, men beviserne var  

 ikke tilstrækkelige.
Desuden forsøgte man at få dømt tre andre for medvirken  

 til attentaterne ved at have sendt pressemeddelelser fra Homo/Aktion, men den  

 kollektive indstilling i miljøet til brug af mobiltelefoner og computere  

 gjorde  

 det mere end vanskeligt at bevise, hvem der havde skrevet meddelelserne, og  

 hvem der havde sendt dem.
A og B blev to år efter  

 attentaterne taget af svensk politi i forbindelse med topmødet i Gøteborg,  

 hvor  

 de blev anklaget for besiddelse af brandbomber.
De blev ikke dømt og er i dag  

 begge på fri fod.
Jyllands-Posten har gennemgået retsbøger og domme fra retssagerne,  

 været i kontakt med en af de dømte i sagen, talt med politiet og haft adgang  

 til en journalistisk hovedopgave om sagen af [K1] og [K2].  

  

  Det fremgår af sagen, at [K1]  

 og [K2] havde sendt den nævnte hovedopgave til Jyllands-Posten ved e-mail af  

 8.  

 juni 2005 med tilbud om, at avisen kunne købe hovedopgaven.
Avisen havde  

 imidlertid  

 afslået tilbuddet den følgende dag.
Det fremgår endvidere, at [K1]  

 og [K2] efter offentliggørelsen af artiklen den 12. juni 2005 fremsatte  

 erstatningskrav over for Jyllands-Posten i anledning af avisens brug af deres  

 hovedopgave i forbindelse med artiklens tilblivelse.
Jyllands-Posten afviste  

 at  

 være erstatningsansvarlig i henhold til lov om ophavsret, men valgte per  

 kulance at tilbyde [K1] og [K2] et honorar på 2.000 kr.
 I forbindelse hermed har  

 Jyllands-Posten i et brev til [K1] og [K2], bl.a. skrevet følgende som  

 begrundelse  

 for at afvise disses erstatningskrav og i stedet tilbyde det ovenfor nævnte  

 honorar på 2.000 kr.:
Bortset fra linje 29 til og  

 med linje 43 i spalte 6 har jeres hovedopgave ikke tilført oplysninger,  

 journalisten ikke allerede havde ad anden vej.
På den baggrund valgte  

 redaktionen som slutbemærkning at henvise til, at avisen havde haft  

 adgang  

 til jeres hovedopgavebesvarelse ( ) Redaktionen kunne (og burde  

 måske i lyset af sagens senere udvikling) have valgt at henvise til jeres  

 hovedopgavebesvarelse inden i artiklen.
Så havde der været tale om et helt  

 uproblematisk citat.
Ved at henvise til hovedopgavebesvarelse i  

 slutbemærkningen  

 kan avisen have medvirket til at give indtryk af større vægt af jeres  

 arbejde,  

 end der er dækning for i virkeligheden. [K1] og [K2] har anført, at  

 Jyllands-Posten har handlet i strid med god presseskik, idet artiklens  

 gengivelse af A, B og Cs politiske holdninger er skrevet af fra [K1] og  

[K2]s  

 journalistiske hovedopgave.
Klagen vedrører ikke  

 Jyllands-Postens brug af de oplysninger om selve attentatforsøget og den  

 efterfølgende  

 straffesag, som fremgår af retsbøger eller andet offentligt tilgængeligt  

 materiale.
Det betvivles dog, at den nødvendige research i forbindelse med  

 artiklens yderst detaljerede gengivelse af handlingsforløbet vedrørende  

 aktionen mod Poul Mose Hansen skulle kunne nås inden for det korte tidsrum,  

 som  

 var til rådighed efter brandattentatet mod integrationsminister Rikke  

 Hvilshøjs  

 bil natten til den 8. juni 2005.
[K1] og [K2] har videre  

 anført, at ingen af de tre personer har udtalt sig til Jyllands-Posten om  

 deres  

 holdninger.
A har ganske vist udtalt sig til Jyllands-Posten om sin holdning  

 til brandattentatet mod Rikke Hvilshøj, men har ikke udtalt sig om noget af  

 det, som Jyllands-Posten indirekte citerer ham for.
[K1] og [K2] har endelig  

 anført, at artiklen har som præmis at give et indblik i, hvorfor folk fra det  

 venstreradikale miljø handler, som de gør.
Jyllands-Posten har ikke selv  

 kunnet  

 tilvejebringe de interviews, der var nødvendige for at opfylde denne præmis,  

 men har som nævnt været nødsaget til at skrive opgaven af.
 Jyllands-Posten har anført,  

 at Pressenævnet ikke har kompetence til at tage stilling til sagens  

 eventuelle  

 ophavsretlige spørgsmål.
Der er i øvrigt ikke tale om,  

 at Jyllands-Posten har skrevet af efter [K1] og [K2]s journalistiske  

 hovedopgave.
Da både klagerne og avisens medarbejdere har benyttet den samme  

 primære kilde, nemlig retsbogen, kan det imidlertid ikke overraske, at  

 oplysningerne  men ikke formuleringerne  er sammenfaldende.
 Jyllands-Posten har endvidere  

 anført, at avisens research til brug for artiklen har stået på længe inden  

[K1]  

 og [K2] tilbød at sælge avisen deres hovedopgave.
 I sagens behandling har  

 følgende nævnsmedlemmer deltaget:  

 Niels  

 Grubbe, Finn Rowold, Lene Sarup og Ole Askvig.
 Pressenævnet udtaler:
 For så vidt angår spørgsmålet  

 om klagens rettidighed, bemærkes det, at en klage, der indleveres efter  

 sædvanlig kontortids ophør eller på en dag, hvor Pressenævnets kontor er og  

 må  

 forventes at være lukket, først anses iværksat den nærmest følgende dag, hvor  

 kontoret er åbent.
 Da [K1] og [K2]s e-mail blev  

 sendt lørdag den 9. juli 2005, anses den først for modtaget i Pressenævnet  

 mandag den 11. juli 2005. Da klagefristen efter sædvanlig beregning udløb  

 søndag den 10. juli 2005, anses den i overensstemmelse med almindelige  

 forvaltningsretlige principper for forlænget til den følgende hverdag, mandag  

 den 11. juli 2005.
 Klagen er herefter sket  

 rettidigt den 11. juli 2005.
Med hensyn til sagens  

 realitet  

 bemærker Pressenævnet, at  

 nævnet ikke har kompetence til at behandle spørgsmålet om, hvorvidt  

 Jyllands-Posten  

 har overtrådt ophavsretlige regler i forhold til [K1] og [K2].
Dette  

 spørgsmål  

 henhører under domstolene.
 Massemediernes manglende  

 eller utilstrækkelige kildekreditering vil imidlertid i helt særlige tilfælde  

 kunne indebære en tilsidesættelse af god presseskik over for kilden.
 Pressenævnet har ikke  

 mulighed for ud fra parternes til dels modstridende udsagn at vurdere, i  

 hvilken udstrækning artiklens indhold ud over det ovenfor citerede uddrag i  

 artiklens spalte 6, linje 29-43, må henføres til klagernes hovedopgave.
 Efter nævnets opfattelse  

 tilfører oplysningerne i det ovenfor citerede uddrag i artiklens spalte 6,  

 linje 29-43, ikke artiklens øvrige indhold en sådan afgørende journalistisk  

 værdi, at krediteringen af klagernes hovedopgave i artiklens afsluttende  

 tekst  

 på denne baggrund må anses for utilstrækkelig, uanset at det ikke  

 udtrykkeligt  

 fremgår, hvilke af artiklens oplysninger, der stammer fra hovedopgaven.
 På baggrund af det, parterne  

 i øvrigt har anført vedrørende den tid, som måtte være hengået til research  

 af  

 artiklen, har Pressenævnet endvidere ikke mulighed for at vurdere, i hvilket  

 omfang denne research må antages at være blevet påbegyndt inden  

 Jyllands-Postens  

 modtagelse af klagernes hovedopgave.
 Som sagen foreligger oplyst  

 for nævnet, har nævnet derfor ikke grundlag for at udtale, at Jyllands-Posten  

 har tilsidesat god presseskik ved sin omtale af klagernes hovedopgave i  

 forbindelse med artiklen den 12. juni 2005.
 Afgjort den 22. november  

 2005.
