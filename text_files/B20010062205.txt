Bekendtgørelse om opgørelse og  

 afregning af tilskud og tilsvar  

 i henhold til lov om kommunal udligning og generelle tilskud  

 til kommuner og amtskommuner I medfør af § 25, stk. 3, §§ 27-28, § 29,  

 stk. 1, § 30, stk. 2, §§ 31-32, § 33, stk. 6 og  

 stk. 14, og § 35 i lov om kommunal udligning og generelle tilskud  

 til kommuner og amtskommuner, jf. lovbekendtgørelse nr. 488 af 18.  

 juni 1999, som ændret ved lov nr. 381 af 25. maj 2000,  

 fastsættes:
 Beskatningsgrundlag m.m.
 § 1. Udskrivningsgrundlag for kommuner beregnes  

 som den beregnede skat af de selvangivne indkomster for kommunen i  

 tilskudsåret divideret med udskrivningsprocenten i  

 tilskudsåret.
Stk. 2. Ved beregning af beskatningsgrundlaget for en kommune  

 indgår provenuet af kommunens andel af ejendomsværdiskat  

 divideret med udskrivningsprocenten i beregningsåret.
For  

 Københavns og Frederiksberg Kommuner foretages beregningen ved at  

 dividere det kommunale ejendomsværdiskatteprovenu med 60 pct. af  

 kommunens udskrivningsprocent for beregningsåret.
Stk. 3. Ved beregning af beskatningsgrundlaget for en kommune  

 indgår endvidere de af Danmarks Statistik opgjorte afgiftspligtige  

 grundværdier, af hvilke der efter lov om beskatning til kommunerne af  

 faste ejendomme er udskrevet grundskyld til kommunen i tilskudsåret.
De  

 afgiftspligtige grundværdier indgår for kommunerne i beregningen  

 med 7,0 pct.
 Stk. 4. Ved Indenrigsministeriets opgørelse af det  

 skønnede beskatningsgrundlag i henhold til § 33, stk. 4 og  

 8, i lov om kommunal udligning og generelle tilskud til kommuner og  

 amtskommuner, anvendes de af indenrigsministeren udmeldte  

 udskrivningsgrundlag og skøn over ejendomsværdiskat efter  

 § 7 i lov om kommunal indkomstskat, samt et skøn over de  

 afgiftspligtige grundværdier for tilskudsåret, pr. 1. januar i  

 beregningsåret, i henhold til vurderingsloven.
 § 2. Det faktiske beskatningsniveau for en  

 kommune, jf. § 11, stk. 4, i lov om kommunal udligning og generelle  

 tilskud til kommuner og amtskommuner, beregnes som summen af den beregnede  

 kommunale skat af de selvangivne indkomster, provenuet af  

 ejendomsværdiskat og provenuet af grundskyld divideret med  

 beskatningsgrundlaget.
 Stk. 2. Ved den foreløbige beregning af tilskud og  

 tilsvar i henhold til § 11 i lov om kommunal udligning og generelle  

 tilskud til kommuner og amtskommuner, anvendes de efter § 1,  

 stk. 4, opgjorte beskatningsgrundlag, udskrivningsgrundlag,  

 ejendomsværdiskat og grundværdier, samt kommunens  

 udskrivningsprocent og grundskyldpromille i beregningsåret.
 § 3. Udskrivningsgrundlag for amtskommuner  

 beregnes som summen af den beregnede skat af de selvangivne indkomster for  

 amtskommunen i tilskudsåret divideret med udskrivningsprocenten i  

 tilskudsåret.
Stk. 2. Ved beregning af beskatningsgrundlaget for en  

 amtskommune indgår provenuet af amtskommunens andel af  

 ejendomsværdiskat i tilskudsåret divideret med  

 udskrivningsprocenten i beregningsåret.
For Københavns og  

 Frederiksberg Kommuner foretages beregningen ved at dividere det  

 amtskommunale ejendomsværdiskatteprovenu med 40 pct. af kommunens  

 udskrivningsprocent for beregningsåret.
Stk. 3. Ved beregning af beskatningsgrundlaget for en  

 amtskommune indgår endvidere provenuet af grundskyld opgjort på  

 grundlag af amtskommunens regnskab for tilskudsåret divideret med  

 udskrivningsprocenten for beregningsåret.
For Københavns og  

 Frederiksberg Kommuner foretages beregningen ved at dividere det  

 amtskommunale grundskyldsprovenu med 40 pct. af kommunens udskrivningsprocent  

 for beregningsåret.
Stk. 4. Ved Indenrigsministeriets opgørelse af det  

 skønnede beskatningsgrundlag i henhold til § 33, stk. 4 og  

 8, i lov om kommunal udligning og generelle tilskud til kommuner og  

 amtskommuner, anvendes de af indenrigsministeren udmeldte  

 udskrivningsgrundlag og skøn over ejendomsværdiskat efter  

 § 7 i lov om kommunal indkomstskat og et af Indenrigsministeriet  

 beregnet provenu af grundskyld for tilskudsåret.
Ved beregningen  

 indgår et skøn over de afgiftspligtige grundværdier for  

 tilskudsåret pr. 1. januar i beregningsåret, i henhold til  

 vurderingsloven.
 § 4. For de kommuner og amtskommuner, hvor der  

 efter § 33, stk. 3, i lov om kommunal udligning og generelle  

 tilskud til kommuner og amtskommuner, foretages en foreløbig afregning  

 af tilskud og udligning på baggrund af kommunens eller amtskommunens  

 egen beregning ved budgetvedtagelsen, skal beregningen af det  

 beskatningsgrundlag, der anvendes i den foreløbige afregning, ske  

 på grundlag af det budgetterede provenu af indkomstskat for  

 tilskudsåret korrigeret for den del, der kan henføres til  

 ligningsmæssige ændringer mv., det budgetterede provenu af  

 ejendomsværdiskat, de budgetterede afgiftspligtige grundværdier  

 for tilskudsåret og et af kommunen skønnet folketal pr. 1.  

 januar i tilskudsåret opgjort i henhold til § 5, stk. 1.
 Stk. 2. Det korrigerede indkomstskatteprovenu, der  

 indgår i beregningen efter stk. 1, kan maksimalt være to  

 procent lavere end de kommunale indkomstskatter, som afregnes efter § 7  

 i lov om kommunal indkomstskat, jf. § 10 i lov om amtskommunal  

 indkomstskat.
 Befolkningstal m.m.
§ 5. Ved opgørelse af tilskud og udligning  

 foretages opgørelsen over befolkningen i de enkelte (amts)kommuner og  

 i de enkelte alderstrin m.m. på grundlag af en af Danmarks Statistik  

 foretaget opgørelse over befolkningen i de enkelte (amts)kommuner pr.  

 1. januar i det pågældende år.
Ved  

 befolkningsopgørelsen pr. 1. januar 1999 henregnes personer, for  

 hvilke en kommune i henhold til § 128 i lov om social service og  

 § 53, stk. 1, i lov om social pension har den generelle  

 betalingsforpligtelse, til folketallet i kommunen.Ved  

 befolkningsopgørelsen pr. 1. januar 2000 og fremover henregnes  

 personer, for hvilke en kommune i henhold til § 9 a i lov om  

 retssikkerhed på det sociale område har den generelle  

 betalingsforpligtelse, til folketallet i kommunen.
 Stk. 2. Ved beregning af beskatningsgrundlaget pr. indbygger  

 og udligning af forskelle i beskatningsgrundlag indgår indbyggertallet  

 opgjort efter stk. 1 pr. 1. januar i tilskudsåret.
 Stk. 3. Ved Indenrigsministeriets foreløbige beregning  

 af beskatnings- og udligningsgrundlag pr. indbygger efter § 33,  

 stk. 4 og 8, i lov om kommunal udligning og generelle tilskud til  

 kommuner og amtskommuner, anvendes folketallet pr. 1. januar i  

 beregningsåret opgjort i henhold til stk. 1, tillagt et af  

 Indenrigsministeriet beregnet skøn på baggrund af prognoser  

 udarbejdet af Danmarks Statistik og Hovedstadsregionens Statistikkontor over  

 udviklingen i befolkningstallet.
 Stk. 4. Ved beregning af det samlede udgiftsbehov pr.  

 indbygger indgår indbyggertallet opgjort efter stk. 1 pr. 1.  

 januar i beregningsåret.
Opgørelse af nettodrifts- og  

 anlægsudgifter § 6. De samlede kommunale og amtskommunale  

 nettodrifts- og anlægsudgifter, der indgår ved fastsættelse  

 af det endeligt beregnede gennemsnitlige beskatningsniveau efter § 3,  

 stk. 2, § 4, stk. 2, og § 13, stk. 2, i lov om  

 kommunal udligning og generelle tilskud til kommuner og amtskommuner,  

 opgøres på grundlag af (amts)kommunernes regnskab for  

 tilskudsåret, jf. dog stk. 2.
Stk. 2. Ved opgørelsen af nettodrifts- og  

 anlægsudgifter, jf. stk. 1, fastsættes Københavns og  

 Frederiksberg Kommuners amtskommunale og kommunale del af nettodrifts- og  

 anlægsudgifterne som henholdsvis 40 og 60 pct. af kommunernes  

 nettodrifts- og anlægsudgifter.
Udgifterne korrigeres herudover  

 for:
 1)	Ved opgørelsen af nettodrifts- og anlægsudgifterne for  

 amtskommunerne fragår tilskud til Hovedstadsområdets  

 Trafikselskab.
 2)	Ved opgørelsen af nettodrifts- og anlægsudgifterne for  

 primærkommunerne i hovedstadsområdet fragår de udgifter,  

 der for tilskudsåret udlignes i medfør af  

 boligstøtteudligningen efter § 20, stk. 2, i lov om kommunal  

 udligning og generelle tilskud til kommuner og amtskommuner.
3)	Ved opgørelsen for kommuner forøges nettodrifts- og  

 anlægsudgifterne fra og med regnskabsåret 1996 med 60 pct. af det  

 statslige tilskud, som for tilskudsåret ydes til Hovedstadens  

 Sygehusfælleskab efter § 22 i lov om Hovedstadens  

 Sygehusfællesskab.
Ved opgørelsen for amtskommuner  

 nedsættes nettodrifts- og anlægsudgifterne fra og med  

 regnskabsåret 1996 med 60 pct. af det statslige tilskud, som for  

 tilskudsåret ydes til Hovedstadens Sygehusfælleskab efter  

 § 22 i lov om Hovedstadens Sygehusfællesskab.
Stk. 3. De samlede kommunale eller amtskommunale nettodrifts-  

 og anlægsudgifter, der indgår ved fastsættelse af det  

 foreløbigt beregnede gennemsnitlige beskatningsniveau efter § 33,  

 stk. 4, nr. 5 i lov om kommunal udligning og generelle tilskud til  

 kommuner og amtskommuner, og som indgår i opgørelsen af  

 udgiftsbehov efter lovens §§ 7, 9 og 16 opgøres på grundlag  

 af (amts)kommunernes budget for beregningsåret med tillæg af  

 kommunale mer- eller mindreudgifter vedrørende opgave- og  

 byrdefordelingsændringer og nye bindende, statslige regler for  

 (amts)kommunernes virksomhed i tilskudsåret og regulering for den af  

 indenrigsministeren skønnede pris- og lønudvikling for den  

 kommunale sektor.
Opgørelsen korrigeres herudover efter  

 stk. 2.
Opgørelse af udgiftsbehov § 7. Ved opgørelse af aldersbestemt  

 udgiftsbehov og socialt bestemt udgiftsbehov i henhold til §§ 7 og 9 i  

 lov om kommunal udligning og generelle tilskud til kommuner og amtskommuner,  

 opgøres aldersgrupper og kriterier på følgende  

 måde:
1)	Antallet af indbyggere i de enkelte aldersgrupper, jf. bilag 1,  

 opgøres på grundlag af en af Danmarks Statistik foretaget  

 opgørelse over befolkningen i de enkelte kommuner fordelt efter alder  

 pr. 1. januar i beregningsåret.
Ved opgørelsen henregnes  

 personer, for hvilke en kommune efter § 5, stk. 1, har den  

 generelle betalingsforpligtigelse til folketallet i kommunen.
2)	Det korrigerede antal indbyggere i aldersgruppen 7-16 år  

 opgøres som det største antal indbyggere i denne aldersgruppe  

 enten i beregningsåret eller i året 3 år forud for  

 beregningsåret på grundlag af en af Danmarks Statistiks foretaget  

 opgørelse over befolkningen i de enkelte kommuner fordelt efter alder  

 pr. 1. januar i det pågældende år.
Ved opgørelsen  

 henregnes personer, for hvilke en kommune efter § 5, stk. 1, har  

 den generelle betalingsforpligtigelse til folketallet i kommunen.
3)	Beregnet boligstøtteudgift opgøres på grundlag  

 af en af Indenrigsministeriet foretaget standardberegning.
I  

 opgørelsen indgår antallet af udlejede egentlige  

 beboelseslejligheder samt kollegielejligheder, opgjort af Danmarks Statistik  

 pr. 1. januar i beregningsåret, opdelt i grupper efter  

 opførelsesår.
Hver gruppe indgår i standardberegningen med  

 en vægt, der fastlægges på grundlag af Danmarks Statistiks  

 huslejeundersøgelse.
4)	Antallet af børn af enlige forsørgere, opgøres  

 på grundlag af en af Danmarks Statistik foretaget opgørelse over  

 antallet af udbetalte ordinære børnetilskud til børn  

 under 16 år af enlige forsørgere i de enkelte kommuner i oktober  

 kvartal i året forud for beregningsåret.
Ved opgørelsen  

 henregnes forsørgere, for hvilke en kommune efter § 5,  

 stk. 1, har den generelle betalingsforpligtigelse, til folketallet i  

 kommunen.
5)	Antallet af særligt socialt belastede boliger opgøres  

 på grundlag af den af Danmarks Statistik foretagne  

 boligopgørelse pr. 1. januar i beregningsåret.
I  

 opgørelsen indgår samtlige boliger, opført før  

 1920, som er uden centralvarme, og samtlige egentlige beboelseslejligheder  

 samt enkeltværelser, opført efter 1964, der bliver beboet af  

 personer, som ikke er ejer af boligen.
6)	Antallet af udlejningsboliger opgøres på grundlag af  

 den af Danmarks Statistik foretagne boligopgørelse pr. 1. januar i  

 beregningsåret.
I opgørelsen indgår egentlige  

 beboelseslejligheder samt enkeltværelser, der bliver beboet af  

 personer, som ikke er ejer af boligen.
7)	Antal 20-59-årige, der er uden beskæftigelse, ud over 5  

 procent af antallet af 20-59-årige i kommunen, opgøres ud fra  

 Danmarks Statistiks registerbaserede arbejdsstyrkestatistik pr. 1. januar to  

 år forud for beregningsåret.
I opgørelsen indgår  

 antal 20-59-årige, som på optællingstidspunktet var  

 arbejdsløse, pensionister eller andre uden for arbejdsstyrken.
Ved  

 opgørelsen henregnes personer, der er bopælsregistreret i  

 kommunen, til folketallet i kommunen.
8)	Erhvervsbetingede udgifter til førtidspension opgøres  

 på grundlag af en af Indenrigsministeriet foretaget standardberegning.  

 I opgørelsen indgår antallet af 20-59-årige personer, som  

 opdelt efter erhvervstilknytning på baggrund af Danmarks Statistiks  

 registerbaserede arbejdsstyrkestatistik pr. 1. januar to år forud for  

 beregningsåret.
Hver gruppe indgår i standardberegningen med en  

 vægt, der fastlægges på grundlag af en opgørelse  

 over erhvervsfordelingen for personer, der har fået tilkendt  

 førtidspension.
9)	Antallet af udenlandske statsborgere fra andre lande end de  

 nordiske, EU-landene og Nordamerika, opgøres på baggrund af  

 Danmarks Statistiks opgørelse pr. 1. januar i beregningsåret af  

 personer med statsborgerskab fra andre lande end de nordiske, EU-landene og  

 Nordamerika.
Ved opgørelsen henregnes personer, der er  

 bopælsregistreret i kommunen, til folketallet i kommunen.
10)	Antal indbyggere i områder, uden for hovedstadsområdet,  

 med særlige bysociale problemer opgøres af Indenrigsministeriet  

 på baggrund af en af Danmarks Statistik foretaget opgørelse af  

 antallet af indbyggere pr. 1. januar i året før  

 beregningsåret, som er bosat i almennyttigt byggeri og kommunalt ejede  

 boliger, i nærmere afgrænsede sogneområder uden for  

 hovedstadsområdet.
Ved opgørelsen afgrænses disse  

 sogneområder ved en af indenrigsministeren nærmere fastsat  

 opgørelsesmetode på baggrund af et udtræk fra Danmarks  

 Statistik af indkomst og overførselsindkomst, den gennemsnitlige  

 skattepligtige indkomst pr. skattepligtig samt antallet af modtagere af  

 midlertidige offentlige indkomstoverførsler i almennyttigt byggeri og  

 kommunalt ejede boliger i sogneområdet.
Ved opgørelsen henregnes  

 personer, der er bopælsregistreret i kommunen, til folketallet i  

 kommunen.
11)	Antallet af personer uden erhvervsuddannelse opgøres som  

 antallet af 25-49-årige, der på optællingstidspunktet ikke  

 har afsluttet længerevarende uddannelse end grundskole eller har  

 uoplyst uddannelse.
Opgørelsen foretages ud fra Danmarks Statistiks  

 opgørelse pr. 1. januar to år forud for beregningsåret.  

 Ved opgørelsen henregnes personer, der er bopælsregistreret i  

 kommunen, til folketallet i kommunen.
 Stk. 2. Ved opgørelse af aldersbestemt udgiftsbehov og  

 det socialt og strukturelt betingede udgiftsbehov for amtskommuner i henhold  

 til § 16 i lov om kommunal udligning og generelle tilskud til kommuner  

 og amtskommuner opgøres kriterier og aldersgrupper på  

 følgende måde:
1)	Det aldersbestemte udgiftsbehov mv. opgøres ud fra de i bilag  

 1 anførte aldersgrupper.
Indbyggertallet i de enkelte aldersgrupper  

 opgøres på grundlag af en af Danmarks Statistik foretaget  

 opgørelse over befolkningen i de enkelte kommuner fordelt efter alder  

 pr. 31. december i året før beregningsåret.
Ved  

 opgørelsen henregnes personer, for hvilke en kommune efter § 5,  

 stk. 1, har den generelle betalingsforpligtigelse, til folketallet i  

 amtskommunen.
2)	Antallet af børn af enlige forsørgere, opgøres  

 på grundlag af en af Danmarks Statistik foretaget opgørelse over  

 antallet af udbetalte ordinære børnetilskud til børn  

 under 16 år af enlige forsørgere i de enkelte kommuner i oktober  

 kvartal i året forud for beregningsåret.
Ved opgørelsen  

 henregnes forsørgere, for hvilke en kommune efter § 5,  

 stk. 1, har den generelle betalingsforpligtigelse, til folketallet i  

 amtskommunen.
3)	Antallet af enlige i aldersgruppen 65 år og derover  

 opgøres på grundlag af en af Danmarks Statistik foretaget  

 opgørelse over befolkningen i de enkelte kommuner fordelt efter alder  

 og civilstand pr. 1. januar i beregningsåret.
Ved opgørelsen  

 henregnes personer, for hvilke en kommune efter § 5, stk. 1, har  

 den generelle betalingsforpligtigelse, til folketallet i amtskommunen.
4)	De beregnede amtskommunale udgifter til det tekniske område  

 opgøres som summen af henholdsvis de beregnede vejudgifter og de  

 beregnede udgifter til det øvrige tekniske område.
De beregnede  

 vejudgifter beregnes på baggrund af Vejdirektoratets opgørelse  

 af sporlængden for amtskommunens vejnet pr. 31. december i året  

 før i beregningsåret ganget med de gennemsnitlige budgetterede  

 amtskommunale vejudgifter pr. sporlængde.
De beregnede udgifter til det  

 øvrige tekniske område beregnes som amtskommunernes areal ganget  

 med de gennemsnitlige amtskommunale udgifter pr. areal til det øvrige  

 tekniske område.
 Stk. 3. En kommunes henholdsvis amtskommunes samlede  

 aldersbestemte udgiftsbehov opgøres som kommunens og amtskommunens  

 antal af de i bilag 1 anførte aldersgrupper og kriterier ganget med de  

 beregnede enhedsværdier for aldersgruppen og kriterierne.
Boligstøtteudligning i  

 hovedstadsområdet § 8. Ved opgørelse af udligning i henhold  

 til § 20, stk. 2, i lov om kommunal udligning og generelle tilskud  

 til kommuner og amtskommuner, anvendes for tilskudsåret en  

 opgørelse over de budgetterede nettoudgifter på baggrund af  

 kommunernes budgettal for beregningsåret.
Opgørelsen  

 omfatter:
 1)	50 pct. af kommunens budgetterede udgifter på funktion 0.15,  

 gr. 1 (ydelsesstøtte til byfornyelse og boligforbedring).
 2)	Kommunens budgetterede udgifter til boligstøtte.
 3)	50 pct. af kommunens budgetterede udgifter til ydelsesstøtte  

 til ungdomsboliger og ældreboliger ejet af selvejende institutioner,  

 til private andelsboliger og til almene boliger.
 Stk. 2. Forskellen mellem de foreløbigt opgjorte  

 udgifter og den endelige udgiftsopgørelse for beregningsåret  

 2000, jf. bilag 3, indregnes af Indenrigsministeriet efterfølgende i  

 udligningsopgørelsen efter lovens § 20, stk. 2.
 Stk. 3. Efter afslutningen af de kommunale regnskaber  

 indhenter Indenrigsministeriet de nærmere oplysninger til brug for  

 opgørelsen af kommunens udgifter, jf. bilag 3. Indenrigsministeriet  

 meddeler kommunerne, hvilke revisionspåtegnede regnskabsoplysninger der  

 skal indsendes, og hvilke oplysninger der af Indenrigsministeriet indhentes  

 på anden vis.
Stk. 4. Indenrigsministeriet giver senest den 15. marts, to  

 år efter regnskabsåret, kommunerne meddelelse om de opgjorte  

 udgifter, jf. bilag 3. Eventuel anmodning om korrektion af denne  

 opgørelse skal være Indenrigsministeriet i hænde senest  

 15. april.
Kommunen har herefter ikke krav på at få ændret  

 opgørelsen, hvis der efterfølgende konstateres fejl i  

 beregningsgrundlaget.
Tilskud vedr. indvandrere og flygtninge § 9. Antal indvandrere og flygtninge som  

 nævnt i § 21, stk. 2, i lov om kommunal udligning og  

 generelle tilskud til kommuner og amtskommuner, opgøres på  

 grundlag af en af Danmarks Statistik foretaget opgørelse af antallet  

 af indvandrere og flygtninge fra andre lande end de nordiske, EU-landene og  

 Nordamerika, som har fået opholdstilladelse inden for de seneste 9½  

 år regnet fra den 1. januar i året før tilskudsåret.  

 Desuden indgår indvandrere og flygtninge med mere end 9½ års  

 opholdstid med statsborgerskab pr. 1. januar i året før  

 tilskudsåret fra andre lande end de nordiske, EU-landene og  

 Nordamerika.
Ved opgørelsen henregnes personer, der er  

 bopælsregistreret i kommunen, til folketallet i kommunen.
 Stk. 2. Antallet af flygtninge i hver kommune, som  

 indgår i beregningen af tilskud efter § 21, stk. 3, i lov om  

 kommunal udligning og generelle tilskud til kommuner og amtskommuner,  

 opgøres på grundlag af antallet af udenlandske statsborgere, der  

 er meddelt opholdstilladelse før den 1. januar 1999, fra de i bilag 2  

 nævnte lande.
 Stk. 3. De beregnede tilskud pr. flygtning med opholdstid  

 indtil 6½ år, mellem 6½ -7½ år, 7½-8½ år, 8½-9½ år,  

 9½-10½ år opgøres på grundlag af antallet af flygtninge,  

 der pr. 1. januar i året før tilskudsåret har opholdt sig  

 i landet indtil 5½ år, mellem 5½-6½ år, 6½-7½ år, 7½-8½  

 år og 8½-9½ år.
 Stk. 4. Det gennemsnitlige antal asylansøgere og  

 lignende grupper af udlændinge i hver kommune i henhold til § 21,  

 stk. 4, i lov om kommunal udligning og generelle tilskud til kommuner og  

 amtskommuner opgøres på grundlag af en af  

 Udlændingestyrelsen foretaget månedlig opgørelse over  

 døgnophold for asylansøgere og lignende grupper af  

 udlændinge indkvarteret på asylcentre m.v. i året to  

 år før tilskudsåret.
Selvbudgettering af tilskud og udligning § 10. For de kommuner og amtskommuner, hvor der  

 efter § 33, stk. 3, i lov om kommunal udligning og generelle  

 tilskud til kommuner og amtskommuner, foretages en foreløbig afregning  

 af tilskud og udligning på baggrund af kommunens eller amtskommunens  

 egen beregning ved budgetvedtagelsen, skal beregningen af tilskud og  

 udligning foretages på baggrund af et af indenrigsministeren udsendt  

 beregningsskema, og de i tilknytning hertil angivne  

 beregningsforudsætninger.
Beregnede tilskud og udligning opgøres  

 i hele 1.000 kr. og afrundes af Indenrigsministeriet til et med 12 deleligt  

 beløb.
 Stk. 2. Indenrigsministeren kan korrigere en kommunes  

 beregning af tilskud og udligning efter stk. 1, såfremt  

 beregningen ikke er foretaget korrekt.
Afrunding § 11. Tilskud og tilsvar efter §§ 2, 5, 10,  

 12, 14, 17, 18, 19, 20, 21, 22 og 23 i lov om om kommunal udligning og  

 generelle tilskud til kommuner og amtskommuner opgøres i hele 1.000  

 kroner og afrundes til et med 12 deleligt beløb.
 Stk. 2. Ved Indenrigsministeriets beregning af tilskud og  

 udligning, jf. § 33, stk. 3, i lov om kommunal udligning og  

 generelle tilskud til kommuner og amtskommuner, indgår de af  

 indenrigsministeren udmeldte udskrivningsgrundlag efter § 7 i lov om  

 kommunal indkomstskat, jf. § 10 i lov om amtskommunal indkomstskat,  

 omregnet til indkomstskatteprovenu, som afrundet til hele 1.000 kr.
Afregning af tilskud og tilsvar § 12. I forbindelse med de månedlige  

 forskudsudbetalinger fra Told- og Skattestyrelsen af amtskommunal og kommunal  

 indkomstskat m.v. afregnes i overensstemmelse med Indenrigsministeriets  

 beregninger:
 1)	Tilskud og tilsvar efter §§ 2, 5, 8, 12 og 14 i lov om om  

 kommunal udligning og generelle tilskud til kommuner og amtskommuner samt  

 statstilskud i henhold til §§ 10, 17 og 18 i lov om kommunal udligning  

 og generelle tilskud til kommuner og amtskommune.
 2)	Tilskud og tilsvar efter §§ 20, 21, 22 og 23 i lov om kommunal  

 udligning og generelle tilskud til kommuner og amtskommuner samt den del af  

 tilskuddet efter lovens §§ 19 og 20, der meddeles senest den 1. juli i  

 beregningsåret.
 3)	Tilskud efter § 21 i lov om kommunal udligning og generelle  

 tilskud til kommuner og amtskommuner, der meddeles senest den 1. juli i  

 tilskudsåret.
 § 13. Afregningen, dog bortset fra afregning i  

 medfør af stk. 2 og 3, sker ved, at 1/12 af de beløb, der  

 efter de bestemmelser, som er nævnt i § 12, på  

 årsbasis tilkommer (tilskud) eller påhviler (tilsvar) vedkommende  

 kommune eller amtskommune, tillægges henholdsvis fradrages det  

 månedlige beløb, som udbetales af Told- og Skattestyrelsen efter  

 § 15 i lov om kommunal indkomstskat, jf. § 10 i lov om amtskommunal  

 indkomstskat.
 Stk. 2. Afregning af midtvejsregulering sker ved, at 1/3 af de  

 beløb, der tilkommer (tilskud) eller påhviler (tilsvar)  

 vedkommende kommune eller amtskommune, tillægges henholdsvis fradrages  

 det månedlige beløb, som udbetales af Told- og Skattestyrelsen i  

 månederne oktober-december i tilskudsåret.
 Stk. 3. Efterregulering af forskellen mellem de  

 foreløbigt opgjorte tilskud og tilsvar og de endeligt beregnede  

 beløb efter §§ 2, 10, 12, 17, 18, 20 og 21, jf. § 33,  

 stk. 11 og 13, i lov om kommunal udligning og generelle tilskud til  

 kommuner og amtskommuner, afregnes i året to år efter  

 tilskudsåret sammen med reguleringen efter stk. 2. Efterregulering  

 af beløb efter lovens § 23 foretages sammen med afregningen efter  

 stk. 1 i året to år efter tilskudsåret.
Ikrafttræden § 14. Bekendtgørelsen træder i kraft  

 den 1. juli 2001, og har virkning for beregning af tilskud og tilsvar fra og  

 med tilskudsåret 2002, jf. dog stk. 2.
 Stk. 2. Bilag 3 har virkning for beregning af den endelige  

 opgørelse af de udgifter kommunerne har afholdt for  

 regnskabsåret 2000.
Indenrigsministeriet, den 28. juni  

 2001 Karen Jespersen /Bjarne Simonsen Bilag 1 Enhedsbeløb ved opgørelse af aldersbestemt  

 udgiftsbehov (Beløbene er angivet med to decimaler.
I  

 Indenrigsministeriets beregning indgår de beregnede enhedsbeløb  

 uafrundet) Enhedsbeløb for primærkommunerne for tilskudsåret  

 2002 Beløb i kr. pr. person Landsudligning Hovedstads- udligning 1. 0-6-årige, 1.1. 2001 42.474,97 47.275,34 2. 7-16-årige 7.474,11 7.387,58 3. 7-16 år, korrigeret*) 57.630,24 62.357,49 4. 17-19-årige 8.486,40 8.381,08 5. 20-24-årige 10.213,62 10.076,24 6. 25-34-årige 11.028,22 10.875,72 7. 35-39-årige 10.997,57 10.845,63 8. 40-64-årige 8.780,54 8.669,75 9. 65-74-årige 17.928,04 17.973,50 10. 75-84-årige 39.693,26 40.565,38 11. 85+årige 99.431,06 92.571,54 12. Vægtet antal lejligheder 3.090,74 --- 13. Erhvervsbetinget førtidspension (beregnet ud fra  

 erhvervsfordeling) 429.975,94 349.319,23 *) Det største antal 7-16-årige enten 1.1.2001  

 eller 1.1.1998.
Enhedsbeløb for amtskommunerne for tilskudsåret  

 2002 Beløb i kr. pr. person Amtskommunal udligning 1. 0-4-årige, 1.1. 2001 12.006,86 2. 5-15-årige 6.723,91 3. 16-19-årige 25.737,20 4. 20-49-årige 8.766,38 5. 50-59-årige 10.425,62 6. 60-64-årige 13.252,68 7. 65-69-årige 16.427,77 8. 70-74-årige 20.176,06 9. 75-79-årige 26.066,00 10. 80-84-årige 30.247,79 11. 85-årige og derover 34.404,35 Bilag 2 1. Som mål for opgørelsen af antallet af flygtninge, der er  

 meddelt opholdstilladelse før den 1. januar 1999, med opholdstid  

 indtil 6½ år i tilskudsåret 2002, indgår i  

 opgørelsen følgende nationaliteter med tidspunkt for  

 opholdstilladelse:
For 1995 Vietnam Iran Irak Sri Lanka Etiopien Afghanistan Somalia Statsløse Bosnien-Hercegovina Kroatien Rest-Jugoslavien Fra og med 1996 og til og med 1998 Vietnam Iran Irak Sri Lanka Afghanistan Somalia Statsløse Bosnien-Hercegovina Rest-Jugoslavien 2. Som mål for opgørelsen af antallet af  

 flygtninge med opholdstid mellem 6½ og 10½ år i tilskudsåret 2002  

 indgår følgende nationaliteter med tidspunkt for  

 opholdstilladelse:
Fra og med 1991 og til og med 1994 Vietnam Iran Irak Sri Lanka Libanon Etiopien Afghanistan Statsløse Somalia Rumænien For 1995 Vietnam Iran Irak Sri Lanka Etiopien Afghanistan Somalia Statsløse Bosnien-Hercegovina Kroatien Rest-Jugoslavien Bilag 3 Udgifter som for regnskabsåret 2000 indgår i  

 opgørelsen af boligstøtteudligning i hovedstadsområdet i  

 henhold til § 20, stk. 2, i lov om kommunal udligning og generelle  

 tilskud til kommuner og amtskommuner:
1. Lov om individuel boligstøtte a)	Kommunens andel af udgifter til boligstøtte i henhold til lov  

 om individuel boligstøtte.
 2. Lov om almene boliger samt støttede private andelsboliger  

 mv.
 a)	Halvdelen af kommunens udgifter efter § 96 f, stk. 1, til tilskud og  

 lån til almene boligafdelinger.
 b)	Halvdelen af kommunens udgifter efter § 97 til lån, der  

 ydes til boligafdelinger med væsentlige økonomiske problemer,  

 herunder evt. renter og afdrag.
 c)	Halvdelen af kommunens andel af ydelsesstøtte efter  

 § 100, stk. 4.
 d)	Halvdelen af kommunens tilskud til ungdomsboliger efter  

 § 101.
 e)	Halvdelen af kommunens udgifter efter § 118, stk. 1, jfr.  

 §§ 120 og 121.
 f)	Halvdelen af kommunens udgifter til kommunens andel af  

 ungdomsboligbidrag efter § 139.
 g)	Halvdelen af kommunens udgifter til kommunens andel af  

 ydelsesstøtte efter § 160 c, stk. 7 og 10.
 3. Lov om byfornyelse mv.
 a)	Halvdelen af kommunens udgifter efter § 88 i lov om  

 byfornyelse, jf. lovbekendtgørelse nr. 897 af 25. september 2000.
 b)	Halvdelen af kommunens udgifter efter § 2, stk. 4, i lov  

 nr. 279 af 12. maj 1999.
 c)	Halvdelen af kommunens udgifter efter § 66, stk. 2 og  

 stk. 3, i lov om byfornyelse og boligforbedring .
4. Tidligere lovgivning (overgangsregler mv.) a)	Halvdelen af kommunens udgifter til tilskud til visse almennyttige  

 byggerier efter § 7 i den tidligere lov om midlertidig offentlig  

 støtte til almennyttigt boligbyggeri og statsstøttede  

 kollegier.
 b)	Halvdelen af kommunens udgifter til tilskud til visse kollegier  

 efter § 12 i den tidligere lov om midlertidig offentlig støtte  

 til almennyttigt boligbyggeri og statsstøttede kollegier.
 c)	Halvdelen af kommunens udgifter til tilskud til visse kollegier og  

 til enkeltværelser i almennyttigt byggeri efter § 14 i den  

 tidligere lov om midlertidig offentlig støtte til almennyttigt  

 boligbyggeri og statsstøttede kollegier.
 d)	Halvdelen af kommunens tilskud til ungdomsboliger, efter § 76 a  

 i den tidligere lov om boligbyggeri (tilskud vedr. grundskyld).
 e)	Halvdelen af kommunens udgifter til ydelsesstøtte til  

 ældreboliger, efter § 9, stk. 2, i den tidligere lov om  

 boliger for ældre og personer med handicap.
 f)	Halvdelen af kommunens udgifter til kommunens andel af  

 ydelsesstøtte efter § 130, stk. 4, i den tidligere lov om  

 almene boliger mv.
 g)	Halvdelen af kommunens andel af ydelsesstøtte til almene  

 boligorganisationer efter § 49 i den tidligere lov om boligbyggeri.
 h)	Halvdelen af kommunens andel af renter samt administrations- og  

 reservefondsbidrag på indekslån vedr. opførelse af  

 andelsboliger, jf. § 63 i den tidligere lov om boligbyggeri.
 i)	Halvdelen af kommunens andel af ydelsesstøtte efter  

 § 72, stk. 4, og § 73 b, stk. 4 i den tidligere lov om  

 boligbyggeri.
 j)	Halvdelen af kommunens andel af renter samt administrations- og  

 reservefondsbidrag på indekslån vedr. opgørelse af  

 andelsboliger efter § 160 b, jf. § 160 c, stk. 7, som  

 bestemmelsen var affattet indtil den 1. januar 1999 .
 k)	Halvdelen af kommunens udgifter til indfrielse af det lån  

 efter § 90, stk. 4, i lov om byfornyelse og boligforbedring, der  

 jf. saneringslovens § 50, stk. 2, svarer til kommunens andel af  

 saneringstabet, for så vidt lånet angår saneringsplaner  

 vedtaget efter 31.12.1982.
