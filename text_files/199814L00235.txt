Betænkning afgivet af Kulturudvalget den 9. december  

 1998 Betænkning over Forslag til lov om ændring af lov om  

 biblioteksafgift (Gradueret skala ved udbetaling af biblioteksafgift,  

 skolebibliotekernes bestandsindberetninger m.v.) Udvalget har behandlet lovforslaget i nogle møder  

 og har herunder stillet spørgsmål til kulturministeren, som  

 denne har besvaret skriftligt.
 Endvidere har udvalget modtaget  

 skriftlige og/eller mundtlige henvendelser fra:
Dansk Forfatterforening, Danske Skønlitterære Forfattere, Hertel, Hans og Iver Kjær og Statens Humanistiske Forskningsråd.
 Der er af kulturministeren stillet ændringsforslag,  

 hvorom henvises til de ledsagende bemærkninger.
 Herefter indstiller udvalget lovforslaget til vedtagelse med  

 det af kulturministeren stillede ændringsforslag.
Et mindretal (Venstres, Det Konservative Folkepartis og Kristeligt  

 Folkepartis medlemmer af udvalget) ønsker dog at understrege, at  

 biblioteksafgiften er en kulturstøtteordning, og at de  

 begrænsede midler derfor bør anvendes med særlig  

 vægt på at fremme dansk sprog og kultur.
Mindretallet er af den  

 opfattelse, at vægtningen for skønlitterære værker  

 bør øges med mere end den ændring på 0,35 point pr.  

 side, som det fremgår af bemærkningerne til lovforslaget at  

 kulturministeren vil foretage.
Ændringsforslag Af	kulturministeren, tiltrådt af udvalget:
Til § 1 1) I det under nr. 5 foreslåede § 4, stk. 2, 2.  

 pkt., ændres »en sjettedel afgift« til: »to tredjedele afgift«.
Bemærkninger Til nr. 1 Under behandlingen af lovforslaget har det vist sig, at  

 konsekvenserne af en reduktion af biblioteksafgiften til »andre berettigede«  

 til en sjettedel er blevet mere indgribende, end det oprindelig har  

 været tanken, da forslaget blev lagt frem og accepteret i  

 Arbejdsgruppen vedrørende Lov om Biblioteksafgift.
Det viser sig, at  

 tanken har været, at den redaktør, som i dag - i sin egenskab af  

 eneste »sekundære« bidragyder - står til  

1/4 af biblioteksafgiften for en bog, fremover kun  

 skulle have 1/6 afgift.
 Lovforslagets nuværende tekst indebærer, at  

 den pågældende fremover vil modtage 1/24 af  

 biblioteksafgiften for bogen (nemlig 1/6 af  

1/4).
Konsekvensen af ændringsforslaget vil være, at  

 en redaktør i den nævnte situation, hvor redaktøren er  

 den eneste sekundære bidragyder, i stedet for som i dag at modtage  

1/4  afgift, fremover vil modtage  

2/3 af 1/4 afgift dvs.  

1/6 afgift.
I tilfælde, hvor redaktøren er  

 primær bidragyder, vil redaktøren på tilsvarende  

 måde fremover modtage 2/3 af, hvad der efter de  

 hidtidige regler ville være tilfaldet den pågældende.
Søren Hansen (S)    Peder Sass (S)    Jytte  

 Wittrock (S)    Hanne Andersen (S) fmd.    Carsten Hansen (S)  

  Margrete Auken (SF)    Peter Duetoft (CD)    Henrik Svane (RV)    Ole Sohn  

 (SF)    Ester Larsen (V) Kim Andersen (V)    Kristian Jensen (V)    Jens  

 Rohde (V)    Brian Mikkelsen (KF)    Poul Nødgaard (DF)    Ole Donner  

 (DF) nfmd.    Tove Videbæk (KRF) Enhedslisten og Fremskridtspartiet havde ikke medlemmer i  

 udvalget.
