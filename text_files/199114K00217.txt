Nr BTL 217 Betænkning over Forslag til lov om ændring af ligningsloven (Fribolig for  

 forældre m.fl.)   

 Nr L 217 1991-92, 1. samling Afgivet af Skatteudvalget Afgivet: 19920513 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af to mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse med det af Socialdemokratiet stillede ændringsforslag.
 Et mindretal inden for flertallet (Socialistisk Folkepartis medlemmer af  

 udvalget) støtter det socialdemokratiske ændringsforslag, som fjerner de  

 huller, som et flertal efter 1. behandling så ud til at være parat til at  

 skabe i lovgivningen.
 Socialistisk Folkeparti mener fortsat, at lovforslaget er en typisk  

 reaktion på en voldsom medieomtale af en enkeltsag på et i øvrigt fejlagtigt  

 grundlag.
 I øvrigt finder man det barokt, at den skatteminister, som rejser land og  

 rige rundt og fastslår, at skattelovgivningen ikke nødvendigvis skal være  

 millimeterretfærdig, kommer med forslag af denne type.
 Da slutresultatet er blevet let at administrere uden store huller og i  

 øvrigt rimeligt nok, kan Socialistisk Folkeparti støtte en vedtagelse af  

 lovforslaget på trods af ubehaget ved den helt usaglige kampagne, som er  

 baggrunden for lovforslaget.
 Et mindretal (Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til vedtagelse . Mindretallet vil redegøre for  

 sin stilling til de stillede ændringsforslag ved 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
Fremskridtspartiet ser gerne, at der sker en ændring på hele området og  

 partiet mener, at en vedtagelse af Fremskridtspartiets ændringsforslag ville  

 fjerne alle de problemer, der er på området.
Partiet ville naturligvis være  

 med til at følge udviklingen på området og eventuelt tilpasse loven, såfremt  

 der fandt misbrug sted.
 Såfremt Fremskridtspartiets ændringsforslag bliver nedstemt er partiet  

 indstillet på at støtte Socialdemokratiets ændringsforslag, fordi det er et  

 lille skridt i den rigtige retning, og partiet mener, at ændringsforslaget er  

 væsentlig bedre end det af ministeren stillede forslag.
Ændringsforslag Til § 1Af et mindretal (FP):
 1) Den foreslåede ændring affattes således:
 »Efter § 12 indsættes:
»§ 12 A.
Værdien af hel eller delvis fribolig, som den  

 skattepligtige stiller til rådighed, for børn, søskende, forældre,  

 bedsteforældre og oldeforældre medregnes ikke i den skattepligtige  

 indkomst.«» Af et mindretal (S), tiltrådt af et mindretal (SF og RV):
 2) Den foreslåede ændring affattes således:
 »Efter § 12 indsættes:
»§ 12 A.
I tilfælde, hvor en bolig, som ville være omfattet  

 af den procentvise lejeværdiberegning i ligningslovens §§ 15 B-15 I, såfremt  

 ejeren selv benyttede boligen, stilles til rådighed for ejerens eller dennes  

 ægtefælles forældre, stedforældre eller bedsteforældre, medregnes et beløb i  

 den skattepligtige indkomst, der svarer til den lejeværdi, som ville blive  

 beregnet, såfremt ejeren selv beboede boligen.
Den del af en eventuel  

 betaling, der overstiger det efter 1. pkt. beregnede beløb, medregnes dog  

 altid i den skattepligtige indkomst.
Det er en betingelse, at boligen, der  

 stilles til rådighed, findes i tilknytning til en bolig, som den  

 skattepligtige eller dennes ægtefælle bebor.
Det er endvidere en betingelse,  

 at een af forældrene, stedforældrene eller bedsteforældrene er  

 førtidspensionist, efterlønsmodtager eller er fyldt 67 år inden udgangen af  

 indkomståret.
Stk. 2. Den skattepligtiges samlever gennem de sidste to år, inden  

 friboligen stilles til rådighed, sidestilles med en ægtefælle.«» Bemærkninger Til nr. 1 Fremskridtspartiet fremsatte den 26. november 1991 lovforslag  

 nr.
L 126 om, at hel eller delvis fribolig, som den skattepligtige stiller  

 til rådighed, ikke medregnes til den skattepligtige indkomst.
Ved det nu  

 stillede ændringsforslag til det af skatteministeren fremsatte lovforslag om  

 fribolig ønsker Fremskridtspartiet at imødegå den kritik, som blev rejst  

 under 1. behandling af L 126 om, at lovforslaget var for vidtgående.
Ved  

 ændringsforslaget præsiceres personkredsen, således at det nu fremgår, at  

 skattefriheden kun kan opnås i det tilfælde, at boligen stilles til rådighed  

 for børn, søskende, forældre, bedsteforældre og oldeforældre.
Til nr. 2 Efter ændringsforslaget beskattes ejeren af en bolig, som han  

 ejer og stiller til rådighed for forældrene, stedforældrene eller  

 bedsteforældrene efter procentreglerne i de tilfælde, hvor der ikke betales  

 leje, eller der betales en leje, der er mindre end et beløb beregnes efter  

 procentreglerne.
Lejebetaling, der overstiger dette beløb, medregnes i  

 indkomsten ved siden af det beløb, der beregnes efter procentreglerne.
 Er den bolig, der stilles til rådighed, en lejlighed i en  

 udlejningsejendom, vil den skattepligtige blive beskattet af markedslejen,  

 idet procentreglerne ikke kan anvendes i sådanne tilfælde.
 Ændringsforslaget vil i langt de fleste tilfælde medføre en lempelse af  

 beskatningen af de pågældende ejere, da lejeværdien beregnet efter  

 procentreglerne som regel er lavere end markedslejen.
 Beskatningen af lejeværdi efter procentreglerne kan ske, når ejeren har  

 stillet boligen til rådighed for den gruppe familiemedlemmer, der er nævnt i  

 den foreslåede § 12, stk. 1, 1. pkt.
 Ændringsforslaget skønnes at medføre et meget beskedent provenutab i  

 forhold til gældende regler.
 Ændringsforslaget skønnes ikke at have nævneværdige administrative  

 konsekvenser.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling  

 blev henvist til fornyet udvalgsbehandling, behandlet dette i nogle møder og har herunder stillet spørgsmål til skatteministeren, som denne har besvaret skriftligt.
Endvidere har udvalget modtaget en skriftlig henvendelse fra Ove Christensen, Esbjerg.
 Udvalget opfordrer skatteministeren til ved starten af det kommende  

 folketingsår at fremkomme med et lovforslag til en ændring af  

 vurderingsloven.
 Ændringen bør åbne mulighed for, at ejeren af en ejendom kan anmode om at  

 få foretaget en selvstændig vurdering af en selvstændig lejlighed, såfremt  

 denne selvstændige lejlighed er en aftægtsbolig, fodermesterbolig eller anden  

 tilsvarende selvstændig bolig, som indgår i en større samlet vurdering for en  

 landbrugsejendom, skovbrugsejendom eller lignende ejendom.
 Formålet med ændringen er, at disse ejendomme kan blive omfattet af en  

 beregnet husleje efter procentreglen, som er indeholdt i nærværende  

 lovforslag, såfremt man i øvrigt opfylder betingelserne herfor.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 3. behandling.
