1. Ved løsladelsen af indsatte, der har udstået  

 frihedsstraf (herunder bødeforvandlingsstraf) eller forvaring, afholder  

 institutionen eventuelle udgifter til rejse til det sted her i landet, hvor  

 den pågældende ved indsættelsen havde bopæl eller ophold.
For indsatte med  

 bopæl på Færøerne eller i Grønland afholdes udgiften dog kun af  

 institutionen, såfremt den pågældende er overført hertil til udståelse af  

 straffen.
Institutionen afholder kun udgifter til rejse med tog, rutebiler,  

 skibsruter og færgeoverfarter.
Ved rejser til Færøerne og Grønland kan dog  

 tillige afholdes udgifter til rejse med fly.
2. Reglerne i punkt 1 finder tilsvarende anvendelse i  

 tilfælde, hvor den indsatte ved løsladelsen vil tage ophold et andet sted  

 inden for landets grænser, og udgiften ikke overstiger rejseudgiften til det  

 sted her i landet, hvor den pågældende ved indsættelsen havde bopæl eller  

 ophold.
Eventuelle merudgifter til rejse til opholdsstedet kan dog afholdes  

 af institutionen, såfremt særlige forhold taler derfor.
 E.B.
Annemarie Lund Til kriminalforsorgens anstalter og arresthusene.
