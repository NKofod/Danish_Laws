Nr LSF 103 Forslag til Lov om ændring af forskellige lovbestemmelser om tilskud til  

 kommuner og amtskommuner (Ændring af tilskud for 1986 og 1987) Fremsat af Indenrigsministeren den 4. december 1985 § 1 I lov om kommunal udligning og generelle tilskud til kommuner og amtskommuner, jfr. lovbekendtgørelse nr. 348 af 16. juli 1985, foretages følgende ændringer:
 1. I § 10 indsættes som nye stykker:
»Stk. 13. Det efter reglerne i stk. 3-5 beregnede tilskud nedsættes alene med virkning for 1987, hvis de samlede nettodriftsudgifter ifølge de kommunale regnskaber for 1986 overstiger de korrigerede regnskaber for 1984. Ved korrektionen opregnes regnskaberne for 1984 til 1986-pris- og lønniveau og tillægges eller fradrages kommunernes skønnede merudgifter henholdsvis mindreudgifter efter stk. 3, nr. 2 og 3.
Stk. 14. Tilskudsnedsættelsen efter stk. 13 opgøres som forskellen mellem nettodriftsudgifterne ifølge henholdsvis regnskabet for 1986 og det korrigerede regnskab for 1984 for kommunerne under et.
Stk. 15. Nedsættelsen efter stk. 13 fordeles i forhold til stigningen i den enkelte kommunes nettodriftsudgifter, ekskl.
forsyningsvirksomheder, fra regnskabet for 1984, opregnet til 1986-pris- og lønniveau, til regnskabet for 1986.« 2. Efter § 10 indsættes som ny paragraf:
»§ 10a.
Det efter reglerne i § 10beregnede tilskud for den enkelte kommune nedsættes alene med virkning for 1986 med et beløb svarende til 20 pct. af den del af den enkelte kommunes anlægsudgifter, bortset fra anlægsudgifterne vedrørende miljøforanstaltninger, sanering og byfornyelse, i 1986, for hvilke der ikke inden 4. december 1985 er indgået bindende kontrakt.
Stk. 2. Tilskudsnedsættelsen efter stk. 1 afregnes foreløbigt i 1986 og efterreguleres i 1987. Ved den foreløbige afregning indbetaler den enkelte kommune senest 1. april 1986 10 pct. af den enkelte kommunes budgetterede anlægsudgift.
Kommunen kan dog inden 1.
april 1986 indberette et revideret anlægsbudget.
Hvis en kommune har afgivet en sådan indberetning, beregnes den foreløbige nedsættelse med 10 pct. alene på grundlag heraf.
Stk. 3. Indenrigsministeren kan fastsætte nærmere regler om beregningsgrundlaget for nedsættelsen efter stk. 1 og stk. 2.« 3. Efter § 10a indsættes som ny paragraf:
»§ 10b.
Tilskud til kommunerne efter § 10 forhøjes for 1986 med 8 mill. kr.
Stk. 2. Tilskudsforhøjelsen afregnes i 1986.« 4. I § 17 indsættes som nye stykker:
»Stk. 13. Det efter reglerne i stk. 3-5 beregnede tilskud nedsættes alene med virkning for 1987, hvis de samlede nettodriftsudgifter ifølge de amtskommunale regnskaber for 1986 overstiger de korrigerede regnskaber for 1984. Ved korrektionen opregnes regnskaberne for 1984 til 1986-pris- og lønniveau og tillægges eller fradrages amtskommunernes skønnede merudgifter henholdsvis mindreudgifter efter stk. 3, nr. 2 og 3. Endvidere korrigeres der for mindreudgifter som følge af lægekonflikten.
Stk. 14. Tilskudsnedsættelsen efter stk. 13 opgøres som forskellen mellem nettodriftsudgifterne ifølge henholdsvis regnskabet for 1986 og det korrigerede regnskab for 1984 for amtskommunerne under et.
Stk. 15. Nedsættelsen efter stk. 13 fordeles i forhold til stigningen i den enkelte amtskommunes nettodriftsudgifter, ekskl.
forsyningsvirksomheder, fra regnskabet for 1984, opregnet til 1986-pris- og lønniveau, til regnskabet for 1986.« 5. Efter 17 indsættes som ny paragraf:
»§ 17a.
Det efter reglerne i § 17beregnede tilskud for den enkelte amtskommune nedsættes alene med virkning for 1986 med et beløb svarende til 20 pct. af den del af den enkelte amtskommunes anlægsudgifter, bortset fra anlægsudgifter vedrørende miljøforanstaltninger, sanering og byfornyelse, i 1986, for hvilke der ikke inden 4. december 1985 er indgået bindende kontrakt.
Stk. 2. Tilskudsnedsættelsen efter stk. 1 afregnes foreløbigt i 1986 og efterreguleres i 1987. Ved den foreløbige afregning indbetaler den enkelte amtskommune senest 1. april 1986 10 pct. af den enkelte amtskommunes budgetterede anlægsudgift.
Amtskommunen kan dog inden 1. april 1986 indberette et revideret anlægsbudget.
Hvis en amtskommune har afgivet en sådan indberetning, beregnes den foreløbige nedsættelse med 10 pct. alene på grundlag heraf.
Stk. 3. Indenrigsministeren kan fastsætte nærmere regler om beregningsgrundlaget for nedsættelsen efter stk. 1 og stk. 2.« 6. Efter § 17a indsættes som ny paragraf:
»§ 17b.
Tilskud til amtskommunerne efter § 17 nedsættes for 1986 med 142 mill. kr.
Nedsættelsen, som kun har virkning for 1986, fordeles efter den enkelte amtskommunes andel af det samlede antal patienter omfattet af lægekonflikten i 1984-85.
Stk. 2. Tilskudsnedsættelsen afregnes i 1986.« 7. I § 27 indsættes som nyt stykke:
»Stk. 3. Indenrigsministeren fastsætter nærmere regler om beregningsgrundlag for tilskudsnedsættelsen efter § 10, stk.
13-15, og § 17, stk. 13-15.« 8. Efter § 27 indsættes som ny paragraf:
»§ 27a.
Energiministeren bemyndiges til at undtage anlægsarbejder inden for vedvarende energi samt i ganske særlige tilfælde at undtage anlægsarbejder inden for el- og varmeforsyningsområdet fra beregningsgrundlaget for tilskudsnedsættelsen efter §§ 10a og 17 a og § 10, stk. 6, i lov om hovedstadsområdets kollektive personbefordring.« § 2 I lov nr. 270 af 8. juni 1977 om hovedstadsområdets kollektive personbefordring, som senest ændret ved § 3 i lov nr. 211 af 16.
 maj 1984, indsættes i § 10 som nye stykker:
»Stk. 4. Det efter stk. 3 opgjorte tilskud nedsættes alene med virkning for 1987, hvis de samlede nettodriftsudgifter ifølge hovedstadsrådets regnskab for 1986 overstiger regnskabet for 1984 opreguleret til 1986-pris- og lønniveau.
Stk. 5. Tilskudsnedsættelsen efter stk. 4 opgøres som forskellen mellem nettodriftsudgifterne ifølge henholdsvis regnskabet for 1986 og regnskabet for 1984 opreguleret til 1986-pris- og lønniveau.
Stk. 6. Det efter reglerne i stk. 3 opgjorte tilskud for 1986 nedsættes alene med virkning for 1986 med et beløb svarende til 20 pct. af den del af hovedstadsrådets anlægsudgifter, bortset fra anlægsudgifter vedrørende miljøforanstaltninger, sanering og byfornyelse, i 1986, for hvilke der ikke inden 4. december 1985 er indgået bindende kontrakt.
Stk. 7. Den efter reglerne i stk. 6 opgjorte tilskudsnedsættelse afregnes foreløbigt i 1986 og efterreguleres i 1987. Ved den foreløbige afregning indbetaler hovedstadsrådet senest 1. april 1986 10 pct. af hovedstadsrådets budgetterede anlægsudgift.
Hovedstadsrådet kan dog inden 1. april 1986 indberette et revideret anlægsbudget.
Hvis hovedstadsrådet har afgivet en sådan indberetning, beregnes den foreløbige nedsættelse med 10 pct.
 alene på grundlag heraf.
Stk. 8. Indenrigsministeren kan fastsætte nærmere regler om beregningsgrundlaget for nedsættelsen efter stk. 6 og 7.« § 3 Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 246 § 1 I lov om kommunal udligning og generelle tilskud til kommuner og amtskommuner, jfr. lovbekendtgørelse nr. 348 af 16. juli 1985, foretages følgende ændringer:
 1. I § 10 indsættes som nye stykker:
»Stk. 13. Det efter reglerne i stk. 3-5 beregnede tilskud nedsættes alene med virkning for 1987, hvis de samlede nettodriftsudgifter ifølge de kommunale regnskaber for 1986 overstiger de korrigerede regnskaber for 1984. Ved korrektionen opregnes regnskaberne for 1984 til 1986 pris- og lønniveau og tillægges eller fradrages kommunernes skønnede merudgifter henholdsvis mindreudgifter efter stk. 3, nr. 2 og 3.
Stk. 14. Tilskudsnedsættelsen efter stk. 13 opgøres som forskellen mellem nettodriftsudgifterne ifølge henholdsvis regnskabet for 1986 og det korrigerede regnskab for 1984 for kommunerne under et.
Stk. 15. Halvdelen af nedsættelsen efter stk. 13 fordeles i forhold til stigningen i den enkelte kommunes nettodriftsudgifter fra regnskabet for 1984, opregnet til 1986 pris- og lønniveau, til regnskabet for 1986«.
 2. Efter § 10 indsættes som ny paragraf:
»§ 10a.
Det efter reglerne i § 10beregnede tilskud for den enkelte kommune nedsættes alene med virkning for 1986 med et beløb svarende til 10 pct. af den enkelte kommunes anlægsudgifter i 1986. For anlægsudgifter, for hvilke der ikke inden den 4.
december 1985 er vedtaget en anlægsbevilling, beregnes nedsættelsen dog med 20 pct.
Stk. 2. Indenrigsministeren fastsætter nærmere regler om beregningsgrundlag for tilskudsnedsættelsen efter stk. 1.
Stk. 3. Tilskudsnedsættelsen afregnes foreløbigt i 1986 og efterreguleres i 1987.« 3. Efter § 10a indsættes som ny paragraf:
»§ 10b.
Tilskud til kommunerne efter § 10 forhøjes for 1986 med 8 mill. kr.
Stk. 2. Tilskudsforhøjelsen afregnes i 1986.« 4. I § 17 indsættes som nye stykker:
»Stk. 13. Det efter reglerne i stk. 3-5 beregnede tilskud nedsættes alene med virkning for 1987, hvis de samlede nettodriftsudgifter ifølge de amtskommunale regnskaber for 1986 overstiger de korrigerede regnskaber for 1984. Ved korrektionen opregnes regnskaberne for 1984 til 1986 pris- og lønniveau og tillægges eller fradrages amtskommunernes skønnede merudgifter henholdsvis mindreudgifter efter stk. 3, nr. 2 og 3. Endvidere korrigeres der for mindreudgifter som følge af lægekonflikten.
Stk. 14. Tilskudsnedsættelsen efter stk. 13 opgøres som forskellen mellem nettodriftsudgifterne ifølge henholdsvis regnskabet for 1986 og det korrigerede regnskab for 1984 for amtskommunerne under et.
Stk. 15. Halvdelen af nedsættelsen efter stk. 13 fordeles i forhold til stigningen i den enkelte amtskommunes nettodriftsudgifter fra regnskabet for 1984, opregnet til 1986 pris- og lønniveau, til regnskabet for 1986.« 5. Efter § 17 indsættes som ny paragraf:
»§ 17a.
Det efter reglerne i § 17beregnede tilskud for den enkelte amtskommune nedsættes alene med virkning for 1986 med et beløb svarende til 10 pct. af den enkelte amtskommunes anlægsudgifter i 1986. For anlægsudgifter, for hvilke der ikke inden den 4.
december 1985 er vedtaget en anlægsbevilling, beregnes nedsættelsen dog med 20 pct.
Stk. 2. Indenrigsministeren fastsætter nærmere regler om beregningsgrundlag for tilskudsnedsættelsen efter stk. 1.
Stk. 3. Tilskudsnedsættelsen afregnes foreløbigt i 1986 og efterreguleres i 1987.« 6. Efter § 17a indsættes som ny paragraf:
»§ 17b.
Tilskud til amtskommunerne efter § 17, bortset fra Københavns og Frederiksberg kommuner, nedsættes for 1986 med yderligere 142 mill. kr.
Nedsættelsen, som kun har virkning for 1986, fordeles efter den enkelte amtskommunes andel af de pågældende amtskommuners samlede beskatningsgrundlag i 1984 som opgjort ved novemberafregningen i 1985, jfr. kildeskattelovens § 64, stk. 3 og 4.
Stk. 2. Tilskudsnedsættelsen afregnes i 1986.« 7. I § 27 indsættes som nyt stk.:
»Stk. 3. Indenrigsministeren fastsætter nærmere regler om beregningsgrundlag for tilskudsnedsættelsen efter § 10, stk.
13-15, og § 17, stk. 13-15.« § 2 I lov nr. 270 af 8. juni 1977 om hovedstadsområdets kollektive personbefordring, som senest ændret ved § 3 i lov nr. 211 af 16.
 maj 1984, indsættes i § 10 som nye stykker:
»Stk. 4. Det efter stk. 3 opgjorte tilskud nedsættes alene med virkning for 1987, hvis de samlede nettodriftsudgifter ifølge hovedstadsrådets regnskab for 1986 overstiger regnskabet for 1984 opreguleret til 1986 pris- og lønniveau.
Stk. 5. Tilskudsnedsættelsen efter stk. 4 opgøres som forskellen mellem nettodriftsudgifterne ifølge henholdsvis regnskabet for 1986 og regnskabet for 1984 opreguleret til 1986 pris- og lønniveau.
Stk. 6. Det efter reglerne i stk. 3 opgjorte tilskud for 1986 nedsættes alene med virkning for 1986 med et beløb svarende til 10 pct. af hovedstadsrådets anlægsudgifter i 1986. For anlægsudgifter, for hvilke der ikke inden den 4. december 1985 er vedtaget en anlægsbevilling, beregnes nedsættelsen dog med 20 pct.
Stk. 7. Indenrigsministeren fastsætter nærmere regler om beregningsgrundlag for tilskudsnedsættelsen efter stk. 5 og 6.
Stk. 8. Den efter reglerne i stk. 6 opgjorte tilskudsnedsættelse afregnes foreløbigt i 1986 og efterregulers i 1987. Den efter reglerne i stk. 7 opgjorte tilskudsnedsættelse afregnes i 1987.« § 3 Loven træder i kraft dagen efter bekendtgørelsen i Lovtidende.
BEMÆRKNINGER TIL LOVFORSLAGET Almindelige bemærkninger 1. Formål og hovedindhold Lovforslaget er et led i justeringen af den økonomiske politik ved færdiggørelsen af finansloven for 1986, jfr. finansministeriets og økonomiministeriets redegørelse, der er fremsendt til folketinget samtidig med lovforslagets fremsættelse.
Lovforslagets formål er at tilskynde til, at kommuner og amtskommuner (herunder også hovedstadsrådet) tilrettelægger deres udgiftspolitik for 1986 med henblik på at holde uændret aktivitet i forhold til regnskabet for 1984 og at modvirke flaskehalsproblemer i bygge- og anlægssektoren.
Derfor foreslås det generelle tilskud til kommunerne og amtskommunerne for 1987 nedsat med et beløb svarende til den faktiske reale regnskabsmæssige vækst i driftsudgifterne i 1986.
Herudover foreslås en tilskudsnedsættelse svarende til 10 pct. af den enkelte (amts)kommunes anlægsudgifter i 1986. For anlægsudgifter, hvor der ikke på tidspunktet for dette lovforslags fremsættelse er vedtaget en anlægsbevilling, beregnes nedsættelsen dog med 20 pct. af udgiften.
Endelig stilles der forslag om at inddrage den samlede kommunale nettobesparelse som følge af lægekonflikten i 1984, i alt 134 mill. kr. netto.
2. Budgetsamarbejdet Siden 1980 har de skiftende regeringer hvert år, efter forhandling med de kommunale organisationer, udsendt en henstilling om kommunernes budgetlægning for det kommende år.
Regeringen har i reglen forbeholdt sig at søge gennemført den fornødne lovgivning, hvis ikke henstillingen måtte blive efterlevet.
De fleste år har en sådan lovgivning imidlertid været unødvendig.
Dog blev der for året 1984 gennemført en bunden opsparing for visse amtskommuner med den begrundelse, at disse amtskommuner havde brudt henstillingen.
Det er af afgørende betydning, at der gennem en fortsat stram udgiftspolitik også i de kommende år skabes plads for en vækst i den private sektors produktion og beskæftigelse.
De kommunale budgetter for 1986 indeholder et sådant udgiftsniveau og likviditetsforbrug, at målsætningen for udgiftspolitikken for kommunerne, som denne er kommet til udtryk i regeringens henstillinger til kommunerne, ikke kan ventes realiseret uden indgreb.
Regeringen lægger imidlertid vægt på, at der så vidt muligt ikke gribes ind i de allerede lagte budgetter, og har derfor givet indgrebet en form, så der skabes et sæt af forudsætninger, som vil tilskynde de nyvalgte kommunale råd til endnu engang at overveje de udgiftspolitiske planer.
Regeringen har endvidere tilstræbt et indgreb af en sådan form, at budgetsamarbejdet kan videreføres.
Regeringen lægger afgørende vægt på at finde veje til at bevare det frivillige budgetsamarbejde med kommuner og amtskommuner, fordi det forener hensynet til en indpasning af kommunernes økonomi i samfundsøkonomien med hensynet til at bevare handlefriheden for den enkelte kommune.
3. Henstillingen for 1986 Regeringens henstillinger om den kommunale budgetlægning for 1986 er indeholdt i indenrigsministeriets cirkulære af 15. marts 1985, hvori det hedder:
»Regeringen skal på denne baggrund henstille, at den kommunale budgetlægning for 1986 tilrettelægges med henblik på:
- at kommuner henholdsvis amtskommuner under et holder uændret aktivitetsniveau, - at der for kommuner henholdsvis amtskommuner under et ikke ved likviditetsforbrug gennemføres kommunale skattelettelser.
Ved uændret aktivitetsniveau i 1986 forstås, at nettoudgifterne (summen af nettodriftsudgifter og nettoanlægsudgifter) i 1986 for kommuner henholdsvis amtskommuner under et ikke overstiger nettoudgifterne i 1984-regnskabet med tillæg af de forventede pris- og lønstigninger fra 1984 til 1985 og fra 1985 til 1986 og korrigeret for besparelser/merudgifter i forbindelse med ny lovgivning m.v. (herunder virkningen af lægekonflikten) på det kommunale område.« Cirkulæreskrivelsen afsluttedes som følger:
»Regeringen tillægger det afgørende vægt, at henstillingerne for den kommunale budgetlægning for 1986 følges.
Af hensyn til den samfundsøkonomiske balance vil det i modsat fald være nødvendigt for regeringen at fremlægge forslag om afbalancerende foranstaltninger.« 4. De kommunale budgetter for 1986 4.1. Skatteudskrivning Udviklingen i skatteudskrivningen fra 1985 til 1986 i kommuner og amtskommuner er vist i tabel 1.
Tabel 1. Skatteudskrivningen i 1985 til 1986 Det fremgår af tabellen, at det samlede beskatningsniveau er praktisk taget uændret i 1986, idet en lille stigning i udskrivningsprocenten modsvares af et lille fald i grundskyldpromillen.
Regeringens henstilling om at undlade likviditetsfinansierede skattelettelser er således overholdt.
4.2. Udgifter og likviditetsforbrug Udviklingen i de kommunale udgifter fra 1984 til budgettet for 1986 er vist i tabel 2.
For henholdsvis amtskommunerne (inkl. hovedstadsrådet), kommunerne og Københavns og Frederiksberg kommuner er der her foretaget en sammenligning af udgifterne i 1984 (opreguleret til 1986-prisniveau) og de budgetterede udgifter i 1986. Udgifterne i 1984 er opreguleret til 1986-niveau på grundlag af kommunernes egne skøn over pris- og lønudviklingen.
Endvidere er det budgetterede likviditetsforbrug i 1986 vist.
 Tabel 2. Nettoudgifter og likviditetsforbrug.
(Det bemærkes, at bilag 2 indeholder en mere detaljeret gennemgang af budgetterne for 1986, sammenholdt med regnskab 1984).
Det fremgår af tabellen, at amtskommunernes reale udgifter i 1986 ligger ca. 1 mia. kr. over regnskabet for 1984, at kommunernes reale udgifter ligger ca. 3,1 mia. kr. over, og at udgifterne i Københavns og Frederiksberg kommuner er ca. 600 mill. kr. lavere end regnskabet for 1984.
Sammenlagt vil de kommunale udgifter, hvis disse budgetter realiseres, vokse med ca. 3,5 mia. kr. eller 3,3 pct.
Regner man med statens - lavere - pris- og lønforudsætninger, er væksten større, nemlig ca. 4,5 mia. kr. eller 4,3 pct.
Det samlede likviditetsforbrug inkl. frigivelsen af amtskommunernes bundne opsparing og likviditetsbindingen for primærkommuner er opgjort til knap 4,3 mia. kr., heraf 0,7 mia. kr. for amtskommunerne og 3,5 mia. kr. for primærkommunerne.
5. Udviklingen i bygge- og anlægssektoren Udviklingen i bygge- og anlægssektoren præges af betydelige flaskehalsproblemer.
Det tilstræbes derfor at begrænse bygge- og anlægsaktiviteten i staten, kommunerne og de koncessionerede selskaber, således at der skabes råderum for det private byggeri, især erhvervsbyggeriet.
Med henblik herpå udsendte indenrigsministeren allerede 10. september 1985 en henstilling til kommunerne om at begrænse bygge- og anlægsaktiviteten.
Samtidig nedsattes kommunernes låneramme.
De kommunale 1986-budgetter viser imidlertid, at kommunerne budgetterer med betydelige merudgifter til bygge- og anlægsopgaver i 1986.
I staten blev der i oktober gennemført en udskydelse af bygge- og anlægsarbejder på 1/2 mia. kr. fra 1986 til senere finansår.
For de koncessionerede selskaber udskydes ligeledes bygge- og anlægsarbejder for godt 1/2 mia. kr. fra 1986 til senere finansår.
På statens område gennemføres yderligere begrænsninger af bygge- og anlægsaktiviteten i 1986 ved begrænsning af mulighederne for at prisregulere anlægsbevillingerne.
På denne baggrund finder regeringen, at der også bør ske en begrænsning af kommunernes bygge- og anlægsaktivitet i 1986.
Regeringen foreslår derfor, at der alene med virkning for 1986 gennemføres en tilskudsnedsættelse svarende til 10 pct. af den enkelte (amts)kommunes anlægsudgifter i 1986 (dog 20 pct. for de anlægsprojekter, for hvilke der ikke ved lovforslagets fremsættelse forelå en anlægsbevilling). Dette forslag har til formål yderligere at tilskynde (amts)kommunerne til at revurdere de udgiftspolitiske planer, hvorved tilskudsnedsættelsen begrænses.
For at give de nyvalgte kommunalbestyrelsesmedlemmer mulighed for at revurdere de kommunale anlægsbevillinger på baggrund af bestemmelserne i dette lovforslag foreslås, at kommunalbestyrelserne kan vedtage nye og reviderede anlægsbudgetter, som indsendes til indenrigsministeriet senest 1.
april 1986. I forbindelse med indsendelse af de reviderede anlægsbudgetter indbetales til statsskattedirektoratet a conto 10 pct. af den indberettede bruttoanlægsbevilling.
For de kommuner, som ikke indberetter et revideret anlægsbudget, beregnes indbetalingen på grundlag af det allerede foreliggende anlægsbudget.
Efterreguleringen af tilskudsnedsættelsen, herunder udskillelsen af anlægsudgifter, der falder under 20 pct.-reglen, foretages i 1987, når regnskaberne foreligger.
Som yderligere skridt til at begrænse anlægsinvesteringernes størrelse vil der blive indført en deponeringsordning ved kommunernes optagelse af indekslån til ikke-takstfinansieret virksomhed.
Ordningen vil indebære, at der på de områder, hvor kommunen kan optage indekslån til finansiering af anlægsaktiver, vil blive stillet krav om, at kommunen deponerer et beløb, der modsvarer anlægsaktivets opførelsesomkostninger.
Der vil fra det deponerede beløb kun kunne hæves til løbende afdrag og renter.
Deponeringens varighed vil svare til lånets løbetid.
6. Regeringens vurdering af de kommunale budgetter for 1986 I 1983 og 1984 har de kommunale regnskaber - modsat tidligere - ligget væsentligt under budgetterne.
I 1983 var regnskabet - udtrykt i faste priser - ca. 2 mia. kr. under budgettet, i 1984 ca. 2,5 mia. kr.
Hvis afstanden mellem budget og regnskab for 1986 bliver den samme som for 1984 og 1983, bliver væksten 1,5-2 mia.
kr.
Dette vil betegne et klart brud på de senere års udgiftspolitiske stabilitet.
Foreløbige oplysninger om kommunernes udgifter i 1985 bekræfter, at udgifterne påny er i vækst.
Hertil kommer, at de vedtagne budgetter indeholder en tilkendegivelse af, at kommunernes likviditet er så rigelig, at der skønnes at kunne undværes mere end 4 mia kr. heraf.
Efter regeringens vurdering er et indgreb derfor påkrævet med henblik på at tilskynde kommunerne til at overholde henstillingen.
Regeringen har under hensyn til det anførte fundet, at de nyvalgte kommunale råd bør have lejlighed til at nedjustere udgiftsniveauet i 1986-budgetterne, således at dette kommer på linje med 1984-regnskabet.
En tilskudsnedsættelse vil være nødvendig, hvis det udgiftspolitiske mål for den kommunale økonomi ikke realiseres, dvs. hvis nettodriftsudgifterne på regnskab 1986 ikke bringes på linje med nettoudgifterne på regnskab 1984 korrigeret for pris- og lønstigninger m.m.
Den samlede tilskudsnedsættelse for 1987 beregnes på grundlag af den samlede reale regnskabsmæssige vækst i driftsudgifterne i 1986.
Når regnskabsresultatet for 1986 er kendt i efteråret 1987, kan tilskudsnedsættelsens samlede omfang opgøres.
Det bemærkes, at lovforslaget forudsætter en nedsættelse af de generelle tilskud i 1987. Regeringen har i bemærkningerne til L 227 (1984-85) tilkendegivet, at den i 1985 vil udarbejde lovforslag, der tilstræber en afvikling af de generelle tilskud fra og med 1987.
Om afvikling af de generelle tilskud hedder det i lovforslagets bemærkninger:
»Regeringen vil inden den 1. januar 1986 udarbejde et udkast til lovforslag om ændret kommunal finansiering med virkning fra 1987, så det efter drøftelse med kommunerne kan fremsættes senest den 15. februar 1986.
Med dette lovforslag tilstræbes en afvikling af de generelle tilskud til kommunerne på en måde, således:
- at kommunernes samlede aktiviteter indpasses i de samfundsøkonomiske rammer, som regeringen og folketinget opstiller, på en måde, der sikrer fortsat udvikling i den lokale prioritering af skat og kommunal service, - at beslutningskompetence og økonomisk ansvar knyttes nærmere sammen, - at den kommunale skatteforhøjelse, der måtte følge heraf ved uændret kommunal aktivitet modsvares af en nedsættelse af statens indkomstskat på en måde, der sigter mod at bevare progressionen i skattesystemet.« Vedtages en sådan lovgivning, vil regeringen søge hjemmel til at inddrage 1987-reguleringen på anden måde.
7. Fordelingen af tilskudsnedsættelsen Såfremt det ved opgørelse af regnskabet for 1986 viser sig, at (amts)kommunerne under et ikke har overholdt regeringens udgiftspolitiske henstilling, foreslår regeringen de generelle tilskud til (amts)kommunerne nedsat svarende til den samlede overskridelse.
Nedsættelsen har alene virkning for 1987. Det foreslås, at halvdelen af en eventuel tilskudsnedsættelse fordeles efter de enkelte (amts)kommuners realvækst i nettodriftsudgifterne fra 1984 til 1986, mens den anden halvdel fordeles efter den eksisterende fordelingsnøgle for generelle tilskud, dvs. efter beskatningsgrundlag.
Med denne fordelingsnøgle sikres en tilfredsstillende overensstemmelse mellem de enkelte (amts)kommuners overskridelse af regeringens udgiftspolitiske henstilling og tilskudsnedsættelsens størrelse, samtidig med at (amts)kommunerne tilskyndes til ikke at øge udgifterne i 1986 i forhold til 1984, idet bloktilskudsreduktionen derved begrænses.
8. Amtskommunernes besparelser på lægekonflikten i 1984 Sygesikringens Forhandlingsudvalg har foretaget en opgørelse af amtskommunernes besparelser som følge af lægekonflikten i 4.
 kvartal 1984.
Opgørelsen bygger på en sammenligning af udgifterne i 1983 (omregnet til 1984-priser) med udgifterne i 1984. Dette giver i alt 87 mill.
 kr.
Hertil kommer, at der i 1984 som følge af konflikten ekstraordinært blev udbetalt feriepenge på 70 mill. kr., hvilket resulterer i en tilsvarende besparelse i 1985.
Bruttobesparelsen er således 157 mill. kr., inkl. en eventuel »hamstring« af ydelser forud for konfliktens begyndelse.
Amtskommunerne har imidlertid haft merudgifter til administration på ca. 7 mill. kr. og har opnået en mindre besparelse end ventet som følge af loven om regulering af honorarer fra foråret 1984.
 Nettobesparelsen for amtskommunerne kan således opgøres til 142 mill.
 kr.
Dette beløb foreslås inddraget ved en nedsættelse af det generelle tilskud til amtskommunerne.
Nedsættelsen skal dog ikke omfatte Københavns og Frederiksberg kommuner, der ikke var omfattet af konflikten.
Af dette beløb vil 8 mill. kr. blive anvendt til at kompensere kommunerne for deres merudgifter til bistandshjælp m.v. som følge af konflikten.
Bemærkninger til lovforslagets enkelte bestemmelser Til § 1 Til nr. 1, 4 og 7 Der henvises til lovforslagets almindelige bemærkninger for så vidt angår den foreslåede nedsættelse af tilskuddet til kommunerne og til amtskommunerne, hvis der viser sig at være en samlet real regnskabsmæssig vækst i driftsudgifterne for 1986.
Halvdelen af tilskudsnedsættelsen for kommuner henholdsvis amtskommuner fordeles i forhold til de enkelte (amts)kommuners andel af det samlede beskatningsgrundlag, mens den anden halvdel fordeles mellem (amts)kommunerne i forhold til de enkelte (amts)kommuners realvækst i nettodriftsudgifterne fra regnskab 1984 til regnskab 1986.
Ved fordelingen af den del af tilskudsnedsættelsen, der fordeles efter realvækst, nedsættes tilskuddet kun for (amts)kommuner med positiv realvækst.
Realvæksten for den enkelte (amts)kommune opgøres som forskellen mellem den enkelte (amts)kommunes nettodriftsudgifter i 1986 og i 1984 opregnet med pris- og lønstigningerne og korrigeret for byrde- og opgaveændringer, herunder virkningen af lægekonflikten i 1984. Pris- og lønstigningen opgøres som et gennemsnit af den samlede pris- og lønstigning for alle (amts)kommuner.
Indenrigsministeren bemyndiges alene til at foretage korrektion i beregningsgrundlaget i det omfang, der er sket ændringer i konteringsreglerne for regnskab 1986 i forhold til regnskab 1984, som har betydning for realvækstberegningen.
Da den samlede vækst først kan opgøres, når regnskaberne for 1986 foreligger, foreslås denne tilskudsnedsættelse afregnet over tolvtedelsraterne med en trediedel i hver af månederne oktober, november og december 1987.
Til nr. 2 og 5 Tilskuddet til kommunerne henholdsvis amtskommunerne forslås alene med virkning for 1986 nedsat med et beløb, der for den enkelte (amts)kommune svarer til 10 pct. af (amts)kommunens faktiske anlægsudgifter i 1986. For anlægsudgifter, hvor der ikke på tidspunktet for lovforslagets fremsættelse er vedtaget en anlægsbevilling, beregnes tilskudsnedsættelsen med 20 pct.
Udgangspunktet for beregningen af de enkelte (amts)kommuners tilskudsnedsættelse er alle anlægsudgifter og -tilskud (brutto) i regnskabsåret 1986 (alle udgifter, der bogføres på dranst 3 i det kommunale regnskab).
Beregningsgrundlaget omfatter dog ikke udgifter til jordforsyning på kontiene 0.01-0.05.
Nedsættelsen beregnes endeligt på grundlag af udgifterne i regnskabet for 1986 som de foreligger oplyst for indenrigsministeriet i august måned 1987. Udskillelsen af anlægsudgifter, som falder under 20 pct.-reglen, sker i forbindelse med indsendelse af regnskabet.
Efterreguleringen af tilskudsnedsættelsen afregnes over tolvtedelsraterne med en tredjedel i hver af månederne oktober, november og december.
Provenuet fra tilskudsnedsættelsen optages på forslag til finanslov for 1986 på konto 13.08.05.
Til nr. 3 og 6 Tilskuddet til amtskommunerne, bortset fra Københavns og Frederiksberg kommuner, foreslås alene med virkning for 1986 nedsat med 142 mill. kr., som udgør amtskommunernes nettobesparelse som følge af lægekonflikten 1. oktober 1984-6.
januar 1985. I den nævnte periode opnåede amtskommunerne betydelige besparelser, dels fordi basishonorarerne til konfliktende læger (88 pct. af de alment praktiserende læger under landsoverenskomsten) bortfaldt, dels fordi antallet af patientydelser faldt drastisk.
Besparelserne har givet amtskommunerne en ekstraordinær forøgelse af de likvide aktiver og mulighed for tilsvarende ikke-skattefinansierede aktivitetsudvidelser.
Sygesikringens Forhandlingsudvalg (SFU) har i et notat af 18. oktober 1985 beregnet de amtskommunale besparelser som følge af et lavere forbrug af lægeydelser grundet lægekonflikten, bortfald af basishonorarer til læger, som havde opsagt overenskomsten med SFU, feriepengebetalinger m.v. til ca. 157 mill. kr. (1984-priser, efter refusion af patienters lægeregninger). I samme notat har SFU opgjort amtskommunernes merudgifter til ekspedition, checks, annoncer m.v. i forbindelse med refusion af patienters lægeregninger til ca. 7 mill. kr.
Endvidere har SFU påpeget, at en beregnet besparelse som følge af honorarreguleringsloven, jfr.
L 235 af 23. maj 1984, ikke fuldt ud opnåedes, idet honorarmassen, som honorarnedsættelsen fik virkning for, blev mindre end forudsat.
Denne manglende besparelse har SFU opgjort til ca. 8 mill. kr.
Da beløbet i 1985 blev modregnet i det amtskommunale bloktilskud foreslås det nu tilbageført til tilskudspuljen ved modregning i bruttobesparelsen på 157 mill. kr.
 Amtskommunernes nettobesparelse opgøres herefter som 157 mill. kr.
minus administrationsudgifter, ca. 7 mill. kr. minus mindrebesparelse på honorarreguleringsloven, ca. 8 mill. kr., i alt 142 mill. kr.
Primærkommunerne påførtes visse sociale merudgifter i forbindelse med konflikten.
På grundlag af en stikprøveundersøgelse i 18 kommuner foretaget af Kommunernes Landsforening er merudgifterne til personlige tillæg til pensionister, henholdsvis hjælp efter bistandslovens § 43 beregnet til 8 mill. kr. på landsplan.
Tilskudsnedsættelsen på 142 mill. kr. fordeles mellem amtskommunerne, bortset fra Københavns og Frederiksberg kommuner, efter den enkelte amtskommunes andel af de pågældende amtskommuners samlede beskatningsgrundlag i 1984 som opgjort ved novemberafregningen i 1985.
Tilskudsnedsættelsen foreslås afregnet i 1986 over tolvtedelsraterne i hver af månederne oktober, november og december.
Tilskudsforhøjelsen på 8 mill. kr. til primærkommunerne afregnes i forbindelse med midtvejsreguleringen for 1986.
Til § 2 Svarende til de bestemmelser, der foran er beskrevet for kommuner og amtskommuner, fastsættes i § 2, at tilskuddet til hovedstadsrådet skal nedsættes alene med virkning for 1987, hvis der viser sig at være en real vækst i driftsudgifterne fra 1984 til 1986. Herudover skal tilskuddet i 1986 nedsættes med et beløb svarende til 10 pct.
af hovedstadsrådets anlægsudgifter i 1986, dog 20 pct. for anlægsudgifter, for hvilke der ikke ved lovforslagets fremsættelse forelå en anlægsbevilling, jfr. bemærkningerne til § 1, nr. 2 og 5.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om kommunal udligning og generelle tilskud til kommuner og amtskommuner, jfr. lovbekendtgørelse nr. 348 af 16. juli 1985, foretages følgende ændringer:
 1. I § 10 indsættes som nye stykker:
»Stk. 13. Det efter reglerne i stk. 3-5 beregnede tilskud nedsættes alene med virkning for 1987, hvis de samlede nettodriftsudgifter ifølge de kommunale regnskaber for 1986 overstiger de korrigerede regnskaber for 1984. Ved korrektionen opregnes regnskaberne for 1984 til 1986 pris- og lønniveau og tillægges eller fradrages kommunernes skønnede merudgifter henholdsvis mindreudgifter efter stk. 3, nr. 2 og 3.
Stk. 14. Tilskudsnedsættelsen efter stk. 13 opgøres som forskellen mellem nettodriftsudgifterne ifølge henholdsvis regnskabet for 1986 og det korrigerede regnskab for 1984 for kommunerne under et.
Stk. 15. Halvdelen af nedsættelsen efter stk. 13 fordeles i forhold til stigningen i den enkelte kommunes nettodriftsudgifter fra regnskabet for 1984, opregnet til 1986 pris- og lønniveau, til regnskabet for 1986.« --/ § 10. Staten yder et årligt tilskud til kommunerne, som fordeles i forhold  

 til de enkelte kommuners andel af det samlede kommunale beskatningsgrundlag.
 Stk. 2. Det årlige tilskud fastsættes af indenrigsministeren med  

 tilslutning fra folketingets finansudvalg, jfr. dog stk. 6.
 Stk. 3. Tilskuddet fastsættes som summen af:
1) det foregående års tilskud med tillæg eller fradrag som følge af  

 efterregulering, jfr. stk. 7, 2) kommunale mer- eller mindreudgifter som følge af ændringer i udgifts-  

 og opgavefordelingen mellem staten, kommunerne og amtskommunerne i  

 tilskudsåret, 3) kommunale mer- eller mindreudgifter som følge af ændringer i den  

 bindende statslige regulering af kommunernes og amtskommunernes virksomhed.
Stk. 4. Indenrigsministeren kan med finansudvalgets tilslutning forhøje  

 det tilskud, der er fastsat i medfør af Stk. 3, hvis hensynet til en balanceret udvikling i den kommunale og  

 amtskommunale økonomi taler herfor.
Stk. 5. Indenrigsministeren kan med finansudvalgets tilslutning ændre  

 tilskuddet i løbet af tilskudsåret, hvis der sker væsentlige ændringer i de  

 forhold, der er omtalt i Stk. 3 og 4.
 Stk. 6. For 1984 fastsættes tilskuddet efter stk. 1 til 11.380,8 mill.  

 kr., idet tilskuddet dog kan reguleres i medfør af stk. 5.
Stk. 7. Det i medfør af stk. 3-5 opgjorte tilskud efterreguleres på  

 grundlag af den faktiske udvikling i lønninger og priser i kommunerne i  

 tilskudsåret.
Efterreguleringen afregnes i året 2 år efter tilskudsåret.
Stk. 8. Det efter reglerne i stk. 3 beregnede tilskud for 1985 nedsættes  

 med 731,5 mill. kr.
Tilskuddet nedsættes derudover med summen af de beløb,  

 som tilskuddet til de enkelte kommuner nedsættes med efter stk. 9.  

 Indenrigsministeren kan med finansudvalgets tilslutning regulere den samlede  

 tilskudsnedsættelse efter stk. 9, hvis pris- og lønudviklingen eller  

 udviklingen i kommunernes indtægter afviger fra, hvad der blev forudsat ved  

 beregningen af nedsættelsen.
 Stk. 9. Tilskuddet til den enkelte kommune for 1985 nedsættes med et  

 beløb, der beregnes som 2,010 pct. af det beskatningsgrundlag, der anvendes  

 ved tilskudsberegningen for 1985. Nedsættelsen kan dog højst udgøre  

 forskellen mellem kommunernes likviditet primo 1985, som oplyst over for  

 indenrigsministeriet i forbindelse med indberetning af budgettet for 1985, og  

 2 pct. af de budgetterede bruttodrifts- og anlægsudgifter for 1984.
Stk. 10. Nedsættelsen af den enkelte kommunens tilskud efter Stk. 9 omberegnes, så kommunens andel af den samlede tilskudsnedsættelse  

 svarer til dens andel af væksten i kommunernes beskatningsgrundlag fra 1983  

 til 1985 korrigeret for befolkningsudviklingen.
Forskellen mellem  

 tilskudsnedsættelsen efter stk. 9 og den omberegnede tilskudsnedsættelse  

 afregnes med et tillæg på 10 pct.
Stk. 11. Det efter reglerne i stk. 3-5 beregnede tilskud for 1986  

 nedsættes med 2,3 mia kr.
Nedsættelsen fordeles i forhold til de enkelte  

 kommuners andel af væksten i det samlede kommunale bskatningsgrundlag fra  

 1985 til 1986 korrigeret for befolkningsudviklingen.
Stk. 12. Indenrigsministeren kan med finansudvalgets tilslutning regulere  

 den samlede tilskudsnedsættelse efter Stk. 11, hvis pris- og lønudviklingen eller udviklingen i kommunernes  

 indtægter ved uændret beskatningsniveau afviger fra, hvad der blev forudsat  

 ved beregningen af nedsættelsen.
/-- 2. Efter § 10 indsættes som ny paragraf:
»§ 10a.
Det efter reglerne i § 10beregnede tilskud for den enkelte kommune nedsættes alene med virkning for 1986 med et beløb svarende til 10 pct. af den enkelte kommunes anlægsudgifter i 1986. For anlægsudgifter, for hvilke der ikke inden den 4.
december 1985 er vedtaget en anlægsbevilling, beregnes nedsættelsen dog med 20 pct.
Stk. 2. Indenrigsministeren fastsætter nærmere regler om beregningsgrundlaget for tilskudsnedsættelsen efter stk. 1.
Stk. 3. Tilskudsnedsættelsen afregnes foreløbig i 1986 og efterreguleres i 1987.« 3. Efter § 10a indsættes som ny paragraf:
»§ 10b.
Tilskud til kommunerne efter § 10 forhøjes for 1986 med 8 mill. kr.
Stk. 2. Tilskudsforhøjelsen afregnes i 1986.« 4. I § 17 indsættes som nye stykker:
»Stk. 13. Det efter reglerne i stk. 3-5 beregnede tilskud nedsættes alene med virkning for 1987, hvis de samlede nettodriftsudgifter ifølge de amtskommunale regnskaber for 1986 overstiger de korrigerede regnskaber for 1984. Ved korrektionen opregnes regnskaberne for 1984 til 1986 pris- og lønniveau og tilægges eller fradrages amtskommunernes skønnede merudgifter henholdsvis mindreudgifter efter stk. 3, nr. 2 og 3. Endvidere korrigeres der for mindreudgifter som følge af lægekonflikten.
Stk. 14. Tilskudsnedsættelsen efter stk. 13 opgøres som forskellen mellem nettodriftsudgifterne ifølge henholdsvis regnskabet for 1986 og det korrigerede regnskab for 1984 for amtskommunerne under et.
Stk. 15. Halvdelen af nedsættelsen efter stk. 13 fordeles i forhold til stigningen i den enkelte amtskommunes nettodriftsudgifter fra regnskabet for 1984, opregnet til 1986 pris- og lønniveau, til regnskabet for 1986.« --/ § 17. Staten yder et årligt tilskud til amtskommunerne, der fordeles i  

 forhold til de enkelte amtskommuners andel af det samlede amtskommunale  

 beskatningsgrundlag.
 Stk. 2. Det årlige tilskud fastsættes af indenrigsministeren med  

 tilslutning fra folketingets finansudvalg, jfr. dog stk. 6.
 Stk. 3. Tilskuddet fastsættes som summen af:
1) det foregående års tilskud med tillæg eller fradrag som følge af  

 efterregulering, jfr. stk. 7, 2) amtskommunale mer- eller mindreudgifter som følge af ændringer i  

 udgifts- og opgavefordelingen mellem staten, kommunerne og amtskommunerne i  

 tilskudsåret, 3) amtskommunale mer- eller mindreudgifter som følge af ændringer i den  

 bindende statslige regulering af kommunernes og amtskommunernes virksomhed.
Stk. 4. Indenrigsministeren kan med finansudvalgets tilslutning forhøje  

 det tilskud, der er fastsat i medfør af Stk. 3, hvis hensynet til en balanceret udvikling i den kommunale og  

 amtskommunale økonomi taler herfor.
Stk. 5. Indenrigsministeren kan med finansudvalgets tilslutning ændre  

 tilskuddet i løbet af tilskudsåret, hvis der sker væsentlige ændringer i de  

 forhold, der er omtalt i Stk. 3 og 4.
 Stk. 6. For 1984 fastsættes tilskuddet efter stk. 1 til 13.402,7 mill.  

 kr., idet tilskuddet dog kan reguleres i medfør at stk. 5.
Stk. 7. Det i medfør af stk. 3-5 opgjorte tilskud efterreguleres på  

 grundlag af den faktiske udvikling i lønninger og priser i amtskommunerne i  

 tilskudsåret.
Efterreguleringen afregnes i året 2 år efter tilskudsåret.
Stk. 8. Det efter reglerne i stk. 3 beregnede tilskud for 1985 reduceres  

 med 679,3 mill. kr.
Tilskuddet nedsættes derudover med summen af de beløb,  

 som tilskuddet til de enkelte amtskommuner nedsættes med efter stk. 9.  

 Indenrigsministeren kan med finansudvalgets tilslutning regulere den samlede  

 tilskudsnedsættelse efter stk. 9, hvis pris- og lønudviklingen eller  

 udviklingen i amtskommunernes indtægter afviger fra, hvad der blev forudsat  

 ved beregningen af nedsættelsen.
 Stk. 9. Tilskuddet til den enkelte amtskommune nedsættes med et beløb, der  

 beregnes som 0,245 pct. af det beskatningsgrundlag, der anvendes ved  

 tilskudsberegningen for 1985. Nedsættelsen kan dog højst udgøre forskellen  

 mellem amtskommunens likviditet primo 1985, som oplyst over for  

 indenrigsministeriet i forbindelse med indberetning af budgettet for 1985, og  

 2 pct. af de budgetterede bruttodrifts- og anlægsudgifter for 1984.
Stk. 10. Nedsættelsen af den enkelte amtskommunes tilskud efter stk. 9  

 omberegnes, så amtskommunens andel af den samlede tilskudsnedsættelse svarer  

 til dens andel af væksten i amtskommunernes beskatningsgrundlag fra 1983 til  

 1985 korrigeret for befolkningsudviklingen.
Forskellen mellem  

 tilskudsnedsættelsen efter stk. 9 og den omberegnede tilskudsnedsættelse  

 afregnes med et tillæg på 10 pct.
Stk. 11. Det efter reglerne i stk. 3-5 beregnede tilskud for 1986  

 nedsættes med 0,7 mia. kr.
Nedsættelsen fordeles i forhold til de enkelte  

 amtskommuners andel af væksten i det samlede amtskommunale  

 beskatningsgrundlag fra 1985 til 1986 korrigeret for befolkningsudviklingen.
Stk. 12. Indenrigsministeren kan med finansudvalgets tilslutning regulere  

 den samlede tilskudsnedsættelse efter Stk. 11, hvis pris- og lønudviklingen eller udviklingen i amtskommunernes  

 indtægter ved uændret beskatningsniveau afviger fra, hvad der blev forudsat  

 ved beregningen af nedsættelsen. /-- 5. Efter § 17 indsættes som ny paragraf:
»§ 17a.
Det efter reglerne i § 17beregnede tilskud for den enkelte amtskommune nedsættes alene med virkning for 1986 med et beløb svarende til 10 pct. af den enkelte amtskommunes anlægsudgifter i 1986. For anlægsudgifter, for hvilke der ikke inden den 4.
december 1985 er vedtaget en anlægsbevilling, beregnes nedsættelsen dog med 20 pct.
Stk. 2. Indenrigsministeren fastsætter nærmere regler om beregningsgrundlag for tilskudsnedsættelsen efter stk. 1.
Stk. 3. Tilskudsnedsættelsen afregnes foreløbigt i 1986 og efterreguleres i 1987.« 6. Efter § 17a indsættes som ny paragraf:
»§ 17b.
Tilskud til amtskommunerne efter § 17, bortset fra Københavns og Frederiksberg kommuner, nedsættes for 1986 med yderligere 142 mill. kr.
Nedsættelsen, som kun har virkning for 1986, fordeles efter den enkelte amtskommunes andel af de pågældende amtskommuners samlede beskatningsgrundlag i 1984 som opgjort ved novemberafregningen i 1985, jfr. kildeskattelovens § 64, stk. 3 og 4.
Stk. 2. Tilskudsnedsættelsen afregnes i 1986.« 7. I § 27 indsættes som nyt stk.:
»Stk. 3. Indenrigsministeren fastsætter nærmere regler om beregningsgrundlaget for tilskudsnedsættelsen efter § 10, stk.
13-15, og § 17, stk. 13-15.« --/ § 27. Indenrigsministeren fastsætter regler om opgørelse af kommunernes og  

 amtskommuneres beskatningsgrundlag, udskrivningsgrundlag og nettodrifts- og  

 anlægsudgifter.
Stk. 2. Indenrigsministeren kan fastsætte, at den foreløbige omberegning  

 efter § 10, stk. 10, sker efter særlige regler, herunder at definitionen af  

 beskatningsgrundlag for en kommune, jfr. § 23, fraviges i forbindelse med  

 omberegningen. /-- § 2 I lov nr. 270 af 8. juni 1977 om hovedstadsområdets kollektive personbefordring, som senest ændret ved § 3 i lov nr. 211 af 16.
 maj 1984, indsættes i § 10 som nye stykker:
»Stk. 4. Det efter stk. 3 opgjorte tilskud nedsættes alene med virkning for 1987, hvis de samlede nettodriftsudgifter ifølge hovedstadsrådets regnskab for 1986 overstiger regnskabet for 1984 opreguleret til 1986 pris- og lønniveau.
Stk. 5. Tilskudsnedsættelsen efter stk. 4 opgøres som forskellen mellem nettodriftsudgifterne ifølge henholdsvis regnskabet for 1986 og regnskabet for 1984 opreguleret til 1986 pris- og lønniveau.
Stk. 6. Det efter reglerne i stk. 3 opgjorte tilskud for 1986 nedsættes alene med virkning for 1986 med et beløb svarende til 10 pct. af hovedstadsrådets anlægsudgifter i 1986. For anlægsudgifter, for hvilke der ikke inden den 4. december 1985 er vedtaget en anlægsbevilling, beregnes nedsættelsen dog med 20 pct.
Stk. 7. Indenrigsministeren fastsætter nærmere regler om beregningsgrundlag for tilskudsnedsættelsen efter stk. 5 og 6.
Stk. 8. Den efter reglerne i stk. 6 opgjorte tilskudsnedsættelse afregnes foreløbigt i 1986 og efterreguleres i 1987. Den efter reglerne i stk. 5 opgjorte tilskudsnedsættelse afregnes i 1987.« --/ § 10. Der ydes hovedstadsrådet et årligt statstilskud til kompensation for  

 de af hovedstadsrådet overtagne udgifter vedrørende den togtrafik, der i  

 henhold til § 1 udføres af DSB.
 Stk. 2. For 1984 fastsættes tilskuddet efter stk. 1 til 418,353 mill. kr.
Stk. 3. Fra og med 1985 reguleres tilskuddet efter reglerne i § 17, stk.  

 3-5 samt stk. 7, i lov om kommunal udligning og generelle tilskud til  

 kommuner og amtskommuner.
Det således fastsatte tilskud for 1985 og følgende  

 år forhøjes med 80 mill. kr.
Det for 1986 fastsatte tilskud forhøjes alene  

 med virkning for dette år med 97 mill. kr.
