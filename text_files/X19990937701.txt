Told- og Skattestyrelsens afgørelse om  

 fortolkningen af § 33B stk. 1 i skattestyrelsesloven om  

 omkostningsdækning i skattesager Omkostningsdækning TSS af  1/4 1999 Af skattestyrelseslovens § 33 B, stk. 1, fremgår  

 bl.a., at der ydes tilskud i form af omkostningsdækning til udgifter  

 til sagkyndig bistand, forudsat den tilskudsberettigede har betalt  

 udgiften.
 Vedrørende dokumentationen for, at en sådan  

 udgift er betalt, fremgår det af LV 1998, Alm. del, A.H.10, at den  

 blanket, der skal anvendes ved anmodninger om udbetaling aftilskud, skal  

 ledsages af den betalte regning.
 Told- og Skattestyrelsen skal, foranlediget af, at der  

 skal været rejst tvivl om praksis, præcisere, at da  

 dokumentationen for betalingen efter almindelige bevisbyrdeprincipper er  

 formløs, er det ikke en betingelse, at selve regningen er forsynet med  

 en kvittering fra modtageren af beløbet.
 Dokumentationen for betaling er derfor eksempelvis normalt  

 tilstrækkelig, hvis den, der har ydet sagkyndig bistand, overfor Told-  

 og Skatteregionen skriftligt bekræfter, at den nærmere  

 identificerede og vedlagte regning er betalt.
 Præciseringen vil blive indarbejdet i LV 1999.
