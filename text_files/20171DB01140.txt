Betænkning afgivet af Udvalget for Forretningsordenen den 23. maj 2018 Betænkning over Forslag til folketingsbeslutning om en uvildig undersøgelse af udlændinge- og integrationsministerens håndtering af adskilt indkvartering af mindreårige gifte eller samlevende asylansøgere [af Mattias Tesfaye (S), Nikolaj Villumsen (EL), Josephine Fock (ALT), Sofie Carsten Nielsen (RV) og Holger K.:  Nielsen (SF)]:
1. Udvalgsarbejdet Beslutningsforslaget blev fremsat den 14. marts 2018 og var til 1. behandling den 26. april 2018. Beslutningsforslaget blev efter 1. behandling henvist til behandling i Udvalget for Forretningsordenen.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (DF, V, LA og KF) indstiller beslutningsforslaget til forkastelse.
Flertallet konstaterer, at sagen om udlændinge- og integrationsministerens håndtering af adskilt indkvartering af mindreårige gifte eller samlevende asylansøgere er blevet diskuteret i mange, lange samråd, og at sagen derfor er belyst.
Flertallet konstaterer samtidig, at ministeren flere gange har redegjort for forløbet.
Det er sket både skriftligt og mundtligt.
Flertallet konstaterer også, at den kritik, som Folketingets Ombudsmand rettede mod forløbet i 2017, er en kritik, som udlændinge- og integrationsministeren har taget til efterretning.
Det gælder både kritikken af selve ordlyden i pressemeddelelsen og kritikken af, at pressemeddelelsen medførte en risiko for forkerte afgørelser.
Flertallet mener, at det afgørende har været, at der blev lagt en så restriktiv linje som muligt.
For flertallet ønsker at beskytte pigerne bedst muligt, og flertallet ønsker at bekæmpe skikken med barnebrude.
Det er de ønsker, der ligger til grund for, at udlændinge- og integrationsministeren valgte at lægge en meget restriktiv linje og dermed vende den tidligere praksis på hovedet.
 Et mindretal i udvalget (S, EL, ALT, RV og SF) indstiller beslutningsforslaget til vedtagelse uændret.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Pia Kjærsgaard (DF) fmd.
Henrik Dam Kristensen (S) Kristian Pihl Lorentzen (V) Christian Juhl (EL) Leif Mikkelsen (LA) Jeppe Jakobsen (DF) Søren Espersen (DF) Martin Henriksen (DF) Karen Ellemann (V) Torsten Schack Pedersen (V) Britt Bager (V) Laura Lindahl (LA) Mette Abildgaard (KF) Benny Engelbrecht (S) Christine Antorini (S) Henrik Sass Larsen (S) Karen J.
Klint (S) Jakob Sølvhøj (EL) René Gade (ALT) Martin Lidegaard (RV) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
