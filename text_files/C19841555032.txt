Sundhedsstyrelsen udsendte 1. juni 1982 en meddelelse om bekæmpelse af  

 hovedlus hos børn i daginstitutioner og skoler.
Der har siden været mange  

 henvendelser til sundhedsstyrelsen om dette problem.
Da der endvidere er  

 fremkommet nye behandlingsmidler, udsendes nærværende reviderede meddelelse  

 til afløsning af meddelelsen af 1. juni 1982.
 HOVEDLUS.
Hovedlus tilhører en lille blodsugende insektorden, hvis medlemmer alle er  

 snyltere på pattedyr.
Hovedlus lever kun på mennesker og findes sædvanligvis  

 kun i hovedhåret.
Hovedlusene, der er 2-3 mm lange, lægger deres æg på hårene nede ved  

 hårbunden. Æggene, der er knap 1 mm store, klækkes efter ca. 8 dage.
De tomme  

 æggeskaller bliver siddende og følger med håret, når det vokser.
Klækkede æg  

 kan skelnes fra ikke-klækkede æg ved, at de er mere gennemsigtige og mangler  

 låg.
Når lusene er ca. 8 dage gamle, er de kønsmodne og kan begynde at lægge  

 æg.
Lus kan leve i ca. 1 måned.
Lus skal have blod et par gange om dagen, og  

 er meget afhængige af det meget specielle klima nær hårbunden.
Hovedlus kan  

 ved almindelig stuetemperatur højst overleve i 2 døgn uden føde.
 Hovedlus kan bevirke kløe og irritation i hårbunden, men den største gene  

 er sædvanligvis de psykiske ubehag, som mange føler ved at have lus.
 SPREDNING.
Lus spredes hovedsagelig ved direkte kontakt mellem personer, f.eks. under  

 børns leg.
Kun i sjældne tilfælde sker der spredning via genstande som huer,  

 tørklæder, kamme eller børster.
 KONSTATERING AF LUS.
 Lusene skyr lyset, og er derfor vanskelige at finde, da de bevæger sig  

 hurtigt i hårbunden. Æggene er hvidgule og fastklæbende til håret, ofte som  

 en lille perlerække. Æggene kan ligne skæl, men kan i modsætning til skæl  

 ikke trækkes af hårene med fingrene.
Man undersøger for lus ved at dele håret i skilninger med et par  

 centimeters mellemrum, således at hele hårbunden gennemses.
Lus og æg findes  

 i størst mængde i nakken og bag ørene.
 Supplerende oplysning om lusenes biologi kan fås ved henvendelse til  

 Statens Skadedyrslaboratorium, Skovbrynet 14, 2800 Lyngby, telefon 02 - 87 80  

 55, der har udgivet en pjece om hovedlus.
 FOREBYGGELSE.
Der er ingen direkte sammenhæng mellem hygiejne og hovedlus.
Selv nok så  

 hyppig hårvask kan ikke forhindre, at man får lus eller fjerne et luseangreb  

 i håret.
 Derimod kan man gøre meget for at hindre, at lusene spredes yderligere.
 Hvis der er risiko for, at et barn er blevet smittet med lus, bør hele  

 familien undersøges; da det er vanskeligt at konstatere hovedlus kort efter  

 smittetidspunktet, hvor der oftest kun er få lus og æg, er det meget vigtigt  

 at gentage undersøgelsen flere gange i den nærmeste tid.
 Hvis der hos et familiemedlem konstateres lus, er det meget vigtigt, at  

 alle i familien behandles, og at dette sker samtidigt for at undgå fornyet  

 smitte.
 BEHANDLINGSMIDLER.
Der findes på apoteket en række præparater, som ved korrekt brug er i  

 stand til at udrydde hovedlus.
Det drejer sig om præparater indeholdende  

 Malathion, Bioallethrin, Pyrethrum og Kvassia.
Vedrørende brugen henvises til  

 den indlagte brugsanvisning.
Kvassiatinktur er dog bedst egnet til  

 klinikbrug, da det skal sidde længe i håret for at virke effektivt, ligesom  

 det helst skal benyttes kort efter fremstillingen.
 Sundhedsstyrelsen anser alle disse præparater for anvendelige og ugiftige.  

 Præparaterne kan også anvendes af gravide og småbørn.
 Sundhedsstyrelsen må fraråde brugen af de tidligere anvendte  

 lusebekæmpelsesmidler indeholdende DDT (Klofenotan), da DDT akkumuleres i  

 organismen.
 RENSNING AF TØJ, LOKALER M.V.
Som anført er det yderst sjældent, at spredning af lus sker via genstande,  

 hvorfor der kun er brug for at tage ganske få forholdsregler.
Kamme og  

 børster renses mekanisk og vaskes.
Huer, tørklæder og lignende kan vaskes ved  

 60 grader i 20 minutter eller hænges til side i et par dage.
Sengetøj bør  

 vaskes på sædvanlig vis.
 FOREKOMST AF HOVEDLUS I DAGINSTITUTIONER/SKOLER.
Når der konstateres hovedlus i en daginstitution/skoleklasse, bør  

 lederen/klasselæreren foranledige, at alle forældrene får meddelelse herom,  

 så de kan undersøge børnene og de øvrige medlemmer af familien.
Det kan være  

 hensigtsmæssigt at udlevere en skriftlig vejledning om lus til forældrene.
 Såfremt der er økonomiske problemer med anskaffelse af  

 lusebekæmpelsesmiddel, eller der er vanskeligheder ved gennemførelse af  

 behandlingen, bør forældrene informeres om, at de kan rette henvendelse til  

 kommunens social- og sundhedsforvaltning med anmodning om bistand.
 Der kan efter behov ydes økonomisk støtte til behandlingen, og det er  

 muligt at få en sundhedsplejerske, hjemmesygeplejerske eller en medarbejder  

 fra kommunens social- og sundhedsforvaltning til at aflægge besøg i hjemmet  

 med henblik på at opnå, at behandlingen gennemføres.
 På skoler kan skolelægeordningen som faglig institution bistå, og herunder  

 være med til at sikre koordination og behandling, f.eks. ved at  

 skolesundhedsplejersken i tilfælde af problemer aflægger hjemmebesøg, ved at  

 inddrage skolens personale samt personale fra social- og  

 sundhedsforvaltningen og ved oplysning og instruktion.
 I tilfælde af at forældrene trods flere opfordringer ikke sørger for, at  

 børnene kommer i behandling, bør institutionslede~ ren/skolelægeordningen  

 rette henvendelse til social- og sundhedsforvaltningen med henblik på  

 iværksættelse af hjælp til at få familien behandlet.
 Børn må først modtages i institution/skole, når den første behandling er  

 givet.
 EMBEDSLÆGEINSTITUTIONEN.
 Hvis det ved anvendelse af de ovennævnte retningslinier ikke lykkes at  

 udrydde lusene i daginstitutionen/skolen, eller hvis der opstår problemer med  

 at få behandlingsmidlet til at virke, bør der rettes henvendelse til  

 embedslægeinstitutionen.
 P.D.V.
