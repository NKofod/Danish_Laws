 Landsskatteretskendelse vedr. fagforeningskontingent for  

 alment praktiserende læge i intersentskab.
 Klagen  

 skyldes, at skatteankenævnet ikke har pålagt forvaltningen at genoptaget  

 klagerens skatteansættelse.
Landsskatterettens afgørelse Indkomstårene  

 1999, 2000 og 2001 Skatteankenævnet  

 har ikke pålagt forvaltningen at genoptage klagerens skatteansættelse.
 Landsskatteretten  

 stadfæster skatteankenævnets afgørelse.
Sagens oplysninger Klageren  

 driver i interessentskabsform selvstændig virksomhed som alment praktiserende  

 læge.
I klageårene havde virksomheden en omsætning på henholdsvis 2.586.587  

 kr., 2.707.424 kr. og 2.770.170 kr. og et resultat før finansiering på  

 1.290.464 kr. i 1999, 1.401.313 kr. i 2000 og 1.258.267 kr. i 2001.
I  

 de omhandlede år har klageren foretaget fradrag for udgiften til Den  

 Almindelige Danske Lægeforening (DADL), til Praktiserende Lægers Organisation  

 (PLO) samt til Lægekredsen.
Udgifterne udgør henholdsvis 10.083 kr. i 1999,  

 10.320 kr. i 2000 og 10.289 kr. i 2001, og klageren har fradraget udgifterne  

 som ligningsmæssigt fradrag.
Foranlediget  

 af en kendelse fra Landsskatteretten den 11. december 2001, anmodede klageren  

 forvaltningen om, at klagerens skatteansættelse blev genoptaget, og at der  

 blev  

 godkendt fradrag for kontingentudgiften i den personlige indkomst.
Af  

 kendelsen  

 fremgår det, at Landsskatteretten godkendte, at et selskab, som drev  

 virksomhed  

 i form af en tandlægepraksis, kunne fratrække udgiften til  

 hovedanpartshaverens  

 kontingent til Dansk Tandlægeforening som en driftsudgift.
 Forvaltningen  

 genoptog ikke skatteansættelserne, idet de foreliggende selvangivelser var i  

 overensstemmelse med de gældende regler i ligningslovens § 13, stk. 1, og 2,  

 og  

 personskattelovens § 3, stk. 2, nr. 1, og da forvaltningen ikke vurderede, at  

 klageren havde fremlagt oplysninger, der kunne medføre en ændret  

 skatteansættelse.
Skatteankenævnets afgørelse For  

 selvstændigt erhvervsdrivende vil udgiften til kontingenter udgøre en  

 driftsomkostning, der er reguleret i personskattelovens § 3, stk. 2, nr. 1,  

 hvorefter der kan foretages fradrag i den personlige indkomst.
Undtaget er  

 dog  

 blandt andet udgifter, der er omfattet af ligningslovens § 13, hvorefter  

 udgifter  

 til fagforeningskontingent mv. skal fradrages i den skattepligtige indkomst.
 Selvom  

 udgiften til fagforeningskontingentet kan kvalificeres som en  

 driftsomkostning,  

 vil den således være omfattet af personskattelovens bestemmelser og dermed af  

 henvisningen til ligningslovens § 13.
Ligningsrådet  

 har givet en nærmere anvisning for fradrag for udgift til kontingent, jf.  

 SD-cirkulære 1989-2 og ligningsvejledningen afsnit A.F.1.14 og E.B.3.15.  

 Heraf  

 fremgår det, at for selvstændigt erhvervsdrivende kan en del af udgiften til  

 kontingent anses for en driftsomkostning, som kan fradrages i den personlige  

 indkomst.
Afgørende for medlemmets fradragsret er den skattemæssige  

 fordelingen  

 af kontingentet ved opgørelse af foreningens skattepligtige indkomst.  

 Kontingent, der medgår til udgifter af erhvervsmæssig karakter, kan fradrages  

 i  

 den personlige indkomst.
Kontingent, der medgår til udgifter af  

 ikke-erhvervsmæssig karakter, kan fradrages i den skattepligtige indkomst.
 Ifølge  

 skatteankenævnets oplysninger, har Den Almindelige Danske Lægeforening ikke  

 foretaget en indberetning af kontingent, der kan henføres til fradrag efter  

 statsskattelovens § 6, stk. 1, litra a.
For  

 så vidt angår den omtalte kendelse fra Landsskatteretten skal  

 skatteankenævnet  

 bemærke, at kendelsen vedrører et selskab, hvorfor sondringen mellem  

 personlig  

 indkomst og skattepligtig indkomst ikke var relevant for sagen.
Kendelsen  

 giver  

 ikke hjemmel til at antage, at selvstændigt erhvervsdrivende skal kunne  

 fradrage kontingent i den personlige indkomst, idet der, som anført,  

 eksisterer  

 specialregler for indkomstopgørelse for selvstændigt erhvervsdrivendes  

 kontingenter til faglige sammenslutninger.
 Herefter  

 er det skatteankenævnets opfattelse, at der ikke er grundlag for at pålægge  

 forvaltningen at genoptage klagerens skatteansættelser.
Klagerens påstand og  

 argumenter Skatteansættelserne  

 skal genoptages.
 Klageren  

 driver en lægevirksomhed i interessentskabsform og anvender  

 virksomhedsordningen.
 I  

 klageårene har klageren fratrukket kontingentudgiften til DADL, PLO og  

 Lægekredsforeningen som et ligningsmæssigt fradrag.
 Anmodningen  

 om genoptagelse blev fremsat over for forvaltningen, efter at klagerens  

 repræsentant var blevet bekendt med kendelsen Landsskatteretten af 11.  

 december  

 2001, hvorved det blev anerkendt, at et selskabs udgift til en ansat  

 hovedanpartshavers kontingent til Dansk Tandlægeforening var en driftsudgift  

 efter statsskattelovens § 6, stk. 1, litra a.
Genoptagelsesanmodningen  

 var endvidere begrundet i en positiv tilbagemelding på en henvendelse til  

 Regionen.
Repræsentanten havde henvendt sig til regionen, idet der var  

 usikkerhed omkring rækkevidden af Landsskatterettens kendelse.
Der foreligger  

 ikke andet skriftligt om den positive tilbagemelding ud over en e-mail fra  

 forvaltningen, som henvendelsen gik gennem.
Ifølge tilbagemeldingen var det  

 regionens opfattelse, at der også kunne gives fradrag for kontingenter for  

 selvstændigt  

 erhvervsdrivende på linie med andre driftsomkostninger.
I  

 klagerens tilfælde er kontingentudgiften en nødvendig driftsomkostning for at  

 kunne drive virksomhed som praktiserende læge.
Det skyldes de gældende  

 overenskomster på området.
Der er fremlagt kopi af vedtægterne for DADL og  

 lovene for PLO.
Heraf  

 fremgår det, at der stilles krav om medlemskab af PLO, for at kunne drive  

 almen  

 lægepraksis og dermed et krav om medlemskab af DADL.
Hvis klageren ikke er  

 medlem af disse organisationer, er hun ikke omfattet af overenskomsten med  

 Den  

 Offentlige Sygesikring.
Den  

 krævede sammenhæng mellem medlemskabet af DADL (PLO) svarer til den  

 sammenhæng,  

 der blev lagt til grund ved afgørelsen fra Landsskatteretten.
Det er derfor  

 klagerens opfattelse, at det skal lægges til grund, at udgiften til klagerens  

 kontingent er omfattet af indkomstbegrebet i statsskattelovens § 6, stk. 1,  

 litra a.
I  

 forbindelse med anmodningen om genoptagelse har spørgsmålet om den  

 skattemæssige behandling af faglige kontingenter være rejst over for Told- og  

 Skattestyrelsen.
Styrelsen har ikke officielt udmeldt sin holdning, men har  

 via  

 skattemyndighedernes interne faglige netværk udsendt et notat om behandlingen  

 af kontingenterne.
 Det  

 er klagerens opfattelse, at personskattelovens § 3 ikke endeligt tager  

 stilling  

 til muligheden for omkostningsfradrag for de omhandlede kontingenter i de  

 tilfælde, hvor den erhvervsdrivende anvender virksomhedsordningen.
Ligningsrådet  

 har i den forbindelse udstukket en anvisning om behandlingen af kontingenter  

 omfattet af ligningslovens § 13 og har anført, at den skattemæssige  

 behandling  

 er ens, uanset om virksomhedsordningen anerkendes.
Udgiften må ud fra  

 anvisningen anses for en privat udgift, der alene kan fradrages som  

 ligningsmæssigt fradrag og som i tilfælde af, at virksomheden betaler, anses  

 for en overførsel til indehaveren.
 Det  

 fremgår af virksomhedsskattelovens § 6, at virksomhedens skattepligtige  

 indkomst skal opgøres efter skattelovgivningens almindelige regler.
I  

 ligningsvejledningens afsnit E.G.2.7.1. fremgår blandt andet, at bidrag til  

 arbejdsgiversammenslutninger, som nævnt i ligningslovens § 13, ikke er  

 fradragsberettiget  

 ved opgørelse af virksomhedens indkomst.
Afholdes sådanne udgifter af  

 virksomheden, anses beløbet for overført til den skattepligtige, som kan  

 fradrage beløbet ved opgørelse af den skattepligtige indkomst.
Ud  

 fra virksomhedsskattelovens § 6 er der ingen tvivl om, at samtlige indtægter  

 og  

 udgifter med relevans for den erhvervsmæssige virksomhed skal påvirke det  

 skattemæssige resultat for virksomheden.
Det er også fast antaget, at  

 erhvervsmæssige renter er en del af det skattemæssige resultat for  

 virksomheden  

 og dermed indgår i disponeringen heraf efter reglerne i  

 virksomhedsskatteloven.
 Ligningsvejledingen  

 lægger til grund, at bidrag til arbejdsgiversammenslutninger som nævnt i  

 ligningslovens  

 § 13 ikke er fradragsberettiget ved opgørelsen af virksomhedens indkomst.  

 Dette  

 synspunkt synes kun at have sin rigtighed, såfremt det forudsættes, at  

 ligningsrådets anvisning kan fastlægge reglerne for placering af  

 omkostninger,  

 der klart bærer præg af fradragsberettigede driftsomkostninger forbundet med  

 virksomhedsdriften.
 I  

 kendelsen fra Landsskatteretten er der klart taget stilling til udgiftens  

 karakter som en driftsomkostning, og dermed bør det ikke være muligt at  

 fratage  

 omkostningen sit erhvervsmæssige præg, blot fordi virksomheden drives i  

 personligt  

 regi.
Det  

 kan anføres, at selvom det fremgår af personskattelovens § 3, at udgiften til  

 kontingent ikke kan fratrækkes i den personlige indkomst, er dette ikke et  

 udtryk for en direkte lovhjemmel, der kan begrunde, at omkostningen ikke kan  

 fratrækkes ved opgørelsen af det skattepligtige resultat for virksomheden.  

 Var  

 det tilfældet, kunne der også rejses tvivl om, om rentefradrag kan foretages  

 i  

 virksomhedens indkomst, idet personskattelovens § 4 angiver, at renter  

 henhører  

 under kapitalindkomsten.
Det samme er gældende for kursgevinster og -tab, men  

 her overskygges hjemlen i personskattelovens § 4 af virksomhedsskattelovens  

 regler.
 Der  

 er et regelsammenstød mellem anvendelsen af det almindelige  

 driftsomkostningsbegreb og ligningslovens § 13, ligesom det et uvist, hvordan  

 rangfølgen er mellem virksomhedsskattelovens opgørelsesprincip for  

 virksomhedens resultat og den opdeling af den skattepligtige indkomst i  

 beregningskomponenter,  

 der fremgår af personskattelovens §§ 3 og 4.
Desuden  

 skal det anføres, at de omhandlede kontingenter ikke har karakter af bidrag  

 til  

 en arbejdsgiversammenslutning, som må anses for at være en forening, der  

 varetager den erhvervsdrivendes forhold i forbindelse med såvel driften som i  

 forhold til det at have ansatte i virksomheden.
Inden for lægebranchen er der  

 først etableret en arbejdsgiversammenslutning - Praktiserende Lægers  

 Arbejdsgiversammenslutning  

 - i løbet af 2002. Medlemskab af denne forening er frivilligt.
Landsskatterettens  

 bemærkninger og begrundelse En  

 skattepligtig, der ønsker at få ændret sin ansættelse, skal senest den 1. maj  

 i  

 det 4. år efter indkomstårets udløb fremlægge oplysninger af faktisk eller  

 retlig karakter, der kan begrunde ændringen.
Dette fremgår af  

 skattestyrelseslovens § 34, stk. 2.
 Det  

 fremgår af virksomhedsskattelovens § 6, at virksomhedens skattepligtige  

 indkomst skal opgøres efter skattelovgivningens almindelige regler i de  

 tilfælde, hvor en person anvender virksomhedsordningen.
I  

 henhold til statsskattelovens § 6, stk. 1, litra a, kan udgifter, som i årets  

 løb er anvendt til at erhverve, sikre og vedligeholde indkomsten, herunder  

 ordinære afskrivninger, fradrages.
Der skal således foreligge en direkte og  

 umiddelbar forbindelse mellem afholdelsen af udgiften og erhvervelsen af  

 indkomsten.
Dette kræver, dels at udgiftsafholdelsen ligger inden for de  

 naturlige rammer af virksomheden, dels at udgiften ikke kan karakteriseres  

 som  

 en privatudgift, som er indkomstopgørelsen uvedkommende.
Ved  

 opgørelse af den skattepligtiges indkomst kan fradrages udgifter til  

 kontingenter til arbejdsgiverforeninger, fagforeninger og andre faglige  

 sammenslutninger, der har til hovedformål at varetage de økonomiske  

 interesser  

 for den erhvervsgruppe, hvortil den skattepligtige hører.
Fradrag er betinget  

 af, at den faglige organisation, hvis den er indberetningspligtig efter  

 skattekontrollovens § 8 T, har indberettet kontingentudgiften til de  

 statslige  

 told- og skattemyndigheder.
Dette fremgår af ligningslovens § 13, stk. 1 og  

 2.
 Af  

 personskattelovens § 3, stk. 2, fremgår det, at ved opgørelsen af den  

 personlige indkomst kan fradrages udgifter, som i årets løb er anvendt til at  

 erhverve, sikre og vedligeholde indkomsten ved selvstændig  

 erhvervsvirksomhed,  

 dog med undtagelse af de i blandt andet ligningslovens § 13 nævnte udgifter.
Virksomhedsskatteloven  

 supplerer de almindelige regler om skatteberegningsregler for selvstændigt  

 erhvervsdrivende, som anvender virksomhedsordningen eller  

 kapitalafkastordningen.
Bortset fra disse særlige beregningsregler finder  

 skattelovgivningens almindelige regler også anvendelse på selvstændigt  

 erhvervsdrivende, der anvender virksomhedsordningen.
Virksomhedsordningen  

 medfører blandt andet, at selvstændigt erhvervsdrivende kan få fuld  

 fradragsværdi  

 for virksomhedens renteudgifter, for på den måde at ligestille den personligt  

 drevne virksomhed med selskaber.
Ligeledes medfører ordningen mulighed for at  

 opspare overskud i virksomheden mod en foreløbig virksomhedsskat, som svarer  

 til selskabsskatten.
 Reglerne  

 i virksomhedsskatteloven har til hensigt i større omfang at sidestille  

 skatteberegningen i virksomheder, der er drevet i personlig regi med  

 selskaber.  

 Virksomhedsskatteloven regulerer således skatteberegningen, men regulerer  

 ikke  

 spørgsmålet om, hvilke udgifter der i henhold til andre områder af  

 skattelovgivningen er fradragsberettiget.
Ligningslovens  

 § 13 er en specialregel, der konkret vedrører spørgsmålet om personers  

 fradragsret for udgifter til faglige kontingenter.
Uanset om en selvstændig  

 erhvervsdrivende anvender virksomhedsordningen eller personskattelovens  

 regler  

 til opgørelse af virksomhedens resultat, vil de særlige regler, som specifikt  

 regulerer personers indkomstopgørelse, stadig have virkning for den  

 selvstændigt  

 erhvervsdrivende.
På disse områder kan en virksomhed, drevet i  

 virksomhedsordningen ikke ligestilles med et selskab, hvor der ikke skal  

 sondres mellem forskellige indkomst- og fradragstyper.
Det  

 fremgår direkte af ordlyden af henholdsvis ligningslovens § 13, stk. 1, og  

 personskattelovens § 3, stk. 2, at selvstændigt erhvervsdrivendes udgift til  

 kontingenter til faglige organisationer skal fradrages i den skattepligtige  

 indkomst og ikke direkte i den personlige indkomst.
Dette medfører, at  

 udgiften  

 alene kan godkendes fratrukket som et ligningsmæssigt fradrag.
 Det  

 forhold, at klageren anvender virksomhedsordningen, kan således ikke medføre,  

 at bestemmelsen i ligningslovens § 13, stk. 1, og personskattelovens § 3,  

 stk.  

 2, ikke skal anvendes efter pålydende.
 Der er derfor ikke fremkommet oplysninger, der må anses for at  

 kunne medføre en ændring af klagerens skatteansættelse, og skatteankenævnets  

 afgørelse stadfæstes.
