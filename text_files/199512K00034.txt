Nr LSF 34 Forslag til Lov om ændring af ligningsloven (Begrænsning af fradragsretten  

 for løbende ydelser) Fremsat af skatteministeren (Carsten Koch) den 11. oktober 1995 Vedtaget ved tredjebehandling den 5. december 1995 Lov nr. 1094 af 20/12/1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 15 i lov nr. 440 af 14. juni 1995, foretages følgende  

 ændringer:
 1. I § 12, stk. 1, ændres »stk. 2-8« til:  

 »stk. 2-7«.
 2. § 12, stk. 4, ophæves.
 Stk. 5-8 bliver herefter stk. 4-7.
 3. I § 12, stk. 5, der bliver stk. 4, ændres »stk. 2  

 og 4« til: »stk. 2«.
 4. I § 12, stk. 6, der bliver stk. 5, ændres »stk. 4  

 og 5« til: »stk. 4«.
 5. I § 12, stk. 7, der bliver stk. 6, ændres »stk.  

 6« til: »stk. 5« og »stk. 4 og 5« til: »stk.  

 4«.
§ 2 Loven har virkning for indkomståret 1996 og senere indkomstår.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994 som  

 senest ændret ved § 15 i lov nr. 440 af 14. juni 1995, foretages følgende  

 ændringer:
 1. I § 12, stk. 1, ændres »stk. 2-8« til:  

 »stk. 2-7«.
 2. § 12, stk. 4, ophæves.
 Stk. 5-8 bliver herefter stk. 4-7.
 3. I § 12, stk. 5, der bliver stk. 4, ændres »stk. 2  

 og 4« til: »stk. 2«.
 4. I § 12, stk. 6 , der bliver stk. 5, ændres »stk. 4  

 og 5« til: »stk. 4«.
 5. I § 12, stk. 7, der bliver stk. 6, ændres: »stk.  

 6« til: »stk. 5«, og »stk. 4 og 5« til: »stk.  

 4«.
§ 2 Loven har virkning for indkomståret 1996 og senere indkomstår.
Bemærkninger til lovforslaget Almindelige bemærkninger Det foreslås at ophæve ligningslovens § 12, stk. 4, således at adgangen  

 til fradrag for ensidigt påtagne løbende ydelser til personer og dødsboer  

 bortfalder med virkning for ydelser, der erlægges efter udløbet af  

 indkomståret 1995.
 Efter de gældende regler i ligningslovens § 12, stk. 1 og stk. 4, er  

 udgifter til løbende ydelser til personer eller dødsboer, der udredes i  

 henhold til en ensidigt påtagen forpligtelse (en såkaldt  

 forsørgelseskontrakt), fradragsberettigede ved opgørelsen af den  

 skattepligtige indkomst.
 Udgifter til sådanne ydelser er fradragsberettigede med højst 10.000 kr.  

 årligt, uanset om modtageren er skattepligtig her til landet eller ej.
Det er regeringens opfattelse, at de forudsætninger, der oprindelig har  

 ligget til grund for fradragsretten, ikke er til stede i dag, hvor man har et  

 udbygget socialt sikkerhedssystem.
Private underholdsydelser af den  

 omhandlede karakter bør derfor være yderens indkomstopgørelse uvedkommende.
Hertil kommer de kontrolmæssige aspekter i relation til fradraget.
Told-  

 og Skattestyrelsen har således i efteråret 1994/foråret 1995 i samarbejde med  

 en række kommuner foretaget en undersøgelse af, hvilke befolkningsgrupper,  

 der anvender fradraget, og om der sker misbrug af fradragsretten.  

 Undersøgelsen er foretaget på baggrund af tidligere konstaterede misbrug af  

 fradragsretten.
Undersøgelserne i de omfattede kommuner har vist misbrug af fradraget i et  

 omfang, som må anses for uholdbart.
Fradraget er ofte formelt i orden, men en  

 nøjere undersøgelse af dokumentationen og forholdene i øvrigt giver ofte et  

 andet resultat.
Det fremherskende misbrugseksempel er kendetegnet ved, at der  

 er involveret betalinger til udlandet.
Det er karakteriseret ved, at  

 ydelserne faktisk betales, men ikke til den, der ifølge kontrakten er  

 berettiget hertil.
Betalingen går til den forpligtede selv på en konto i  

 hjemlandet og hæves der eller kommer retur til Danmark.
I praksis må det anses for yderst vanskeligt for danske skattemyndigheder  

 at foretage en blot rimelig kontrol af fradraget, idet en sådan i mange  

 tilfælde bl.a. forudsætter oplysninger fra udlandet.
En effektiv kontrol vil  

 i sin yderste konsekvens kræve politiets bistand til tekniske undersøgelser  

 af f.eks. dokumenters og underskrifters ægthed.
 Det kan således fastslås, at der her er tale om et område, hvor de  

 kontrolmæssige muligheder er særdeles vanskelige, og hvor en effektiv kontrol  

 derfor er ressourcekrævende i et omfang, der ikke er rimeligt i forhold til  

 reglernes nyttevirkning.
Fradragsretten for den omhandlede art ydelser er tidligere blevet ændret  

 fra et oprindeligt ubegrænset fradrag til det nuværende, der er begrænset til  

 10.000 kr.
Disse begrænsninger er bl. a. sket i lyset af det udbyggede  

 sociale sikkerhedssystem og de vanskelige kontrolmuligheder for de danske  

 skattemyndigheder.
Endvidere har ændringer af skattesystemet reduceret  

 skatteværdien af fradraget for yderen.
Når der henses hertil, samt til de  

 tidligere beskrevne resultater af de nye undersøgelser af misbruget af  

 fradraget og mulighederne for at foretage en rimelig kontrol af fradraget,  

 finder regeringen, at tiden er inde til at foreslå fradraget for ensidigt  

 påtagne løbende ydelser til personer og dødsboer ophævet.
 Det foreslås, at ophævelsen af ligningslovens § 12, stk. 4, får virkning  

 for indkomståret 1996 og senere indkomstår.
Det er alene fradragsretten for ensidigt påtagne løbende ydelser til  

 personer og dødsboer, der foreslås ophævet.
Som en konsekvens heraf ophæves  

 også fradragsretten i ligningslovens § 12, stk. 7, om ensidigt påtagne  

 ydelser til børnebørn på højst 3.000 kr.
Denne regel er en undtagelse til den  

 allerede gældende regel om, at ydelser til livsarvinger ikke er  

 fradragsberettigede.
Adgangen til fradrag for ydelser til børnebørn i form af  

 fribolig opretholdes.
Ligningslovens § 12, stk. 2, vedrørende fradragsret for løbende ydelser  

 til foreninger, stiftelser, institutioner m.v. opretholdes.
Det samme gælder  

 bestemmelserne i § 12, stk. 5 og 8, om fradragsret for løbende ydelser, der  

 udredes i form af fribolig, og løbende ydelser, der udredes som led i en  

 gensidigt bebyrdende kontrakt.
 Den foreslåede ophævelse af ligningslovens § 12, stk. 4, medfører heller  

 ikke ændringer i ligningslovens § 10 og § 11 om fradrag for bidrag til  

 ægtefælle og børn i tilfælde af separation og skilsmisse.
Administrative konsekvenser Forslaget skønnes ikke at ville have nævneværdige administrative  

 konsekvenser for ToldaSkat.
 Forslaget skønnes at ville medføre en administrativ lettelse i kommunerne  

 svarende til ca. 40 årsværk.
Provenumæssige konsekvenser Med baggrund i oplysninger for 1993 i lovmodellen om punktet på  

 selvangivelsen »underholdsbidrag m.v.«, der bl.a. indbefatter  

 fradrag for forsørgelseskontrakter, børnebidrag og gaver til almennyttige  

 foreninger, skønnes forslaget med en vis usikkerhed at medføre et årligt  

 merprovenu i størrelsesordenen 75 mill. kr., heraf ca. 55 mill. kr. for  

 kommunerne.
Skønsmæssigt 15.000 - 20.000 personer benytter fradraget.
I det  

 omfang fradragene siden 1993 er underkendt af ligningsmyndighederne som følge  

 af manglende dokumentation, vil merprovenuet være mindre.
For 1996 skønnes fradragene at være indregnet i den automatiske  

 forskudsregistrering for den omhandlede personkreds.
Den foreløbige skat for  

 1996 vil derfor kun påvirkes i det omfang, forskudsregistreringen ændres.
Finansårsvirkningen for 1996 skønnes med stor usikkerhed til ca. 40 mill.  

 kr.
Det resterende provenu vedrørende 1996 vil blive udløst som restskatter  

 eller mindre overskydende skatter i 1997 eller senere.
 Forslaget har ingen miljømæssige eller erhvervsøkonomiske konsekvenser.
Bemærkninger til de enkelte bestemmelser Til § 1 Til nr. 1, 3, 4 og 5.
 Der er tale om konsekvensændringer som følge af ændringen under nr. 2.
 Til nr. 2.
 Det foreslås at ophæve fradragsretten for udgifter til løbende ydelser til  

 personer eller dødsboer i henhold til ensidigt påtagne forpligtelser.
Til § 2 De foreslåede ændringer skal efter forslaget have virkning for  

 indkomståret 1996 og senere indkomstår.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994 som  

 senest ændret ved § 15 i lov nr. 440 af 14. juni 1995, foretages følgende  

 ændringer:
 1. I § 12, stk. 1, ændres »stk. 2-8« til:  

 »stk. 2-7«.
 § 12. Udgifter til løbende ydelser, som den skattepligtige har  

 forpligtet sig til at udrede, kan fradrages ved opgørelsen af den  

 skattepligtige indkomst efter reglerne i stk. 2-8.
 2. § 12, stk. 4, ophæves.
 Stk. 5-8 bliver herefter stk. 4-7.
§ 12. - - - Stk. 4. Udgifter til ensidigt påtagne forpligtelser som nævnt i  

 stk. 1, der tilfalder personer eller dødsboer, kan fradrages med i alt højst  

 10.000 kr. årligt. Ægtefæller, der er samlevende i hele indkomståret, kan dog  

 kun opnå fradrag for den del af ægtefællernes samlede årlige ydelser, som  

 ikke overstiger 10.000 kr.
En eventuel nedsættelse til dette beløb foretages  

 i den del af hver ægtefælles årlige ydelse, der overstiger 5.000 kr.
- - - 3. I § 12, stk. 5, der bliver stk. 4, ændres »stk. 2  

 og 4« til: »stk. 2«.
§ 12. - - - Stk. 5. Udgifter til ydelser som nævnt i stk. 1 kan fradrages,  

 hvis ydelsen udredes i form af hel eller delvis fribolig for modtageren.  

 Begrænsningen af fradragsretten i stk. 2 og 4 finder ikke anvendelse på  

 sådanne ydelser.
- - - 4. I § 12, stk. 6, der bliver stk. 5, ændres »stk. 4  

 og 5« til: »stk. 4«.
§ 12. - - - Stk. 6. De i stk. 4 og 5 nævnte ydelser kan ikke fradrages i det  

 omfang, yderen som gave eller arveforskud har forpligtet sig til at udrede  

 dem til livsarvinger eller disses ægtefæller.
Stedbørn og plejebørn  

 sidestilles med livsarvinger.
Bestemmelserne i 1. og 2. pkt. medfører ingen  

 begrænsning i adgangen til at fradrage de i §§ 10 og 11 nævnte  

 underholdsbidrag.
- - - 5. I § 12, stk. 7, der bliver stk. 6, ændres: »stk.  

 6« til: »stk. 5«, og »stk. 4 og 5« til: »stk.  

 4«.
§ 12. - - - Stk. 7. Uanset begrænsningen i stk. 6 kan der indrømmes fradrag  

 for ydelser som nævnt i stk. 4 og 5, hvis ydelsen tilfalder den  

 skattepligtiges barnebarn.
Fradrag indrømmes endvidere for ydelser, der  

 tilfalder et barnebarn af den med den skattepligtige samlevende ægtefælle.  

 Udgifter til sådanne ydelser kan fradrages med i alt højst 3.000 kr. årligt  

 pr. barnebarn.
Fradragsretten er betinget af, at en af barnebarnets forældre  

 er afgået ved døden før indkomstårets begyndelse.
Fradrag indrømmes ikke for  

 ydelser, der forfalder til betaling efter udgangen af det kalenderår, hvori  

 barnebarnet fylder 18 år.
