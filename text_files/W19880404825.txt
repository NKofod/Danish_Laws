Efter at betongulvet i en lagerbygning var udstøbt, afdækkede  

 entreprenøren det.
Gulvet fik i stedet for påført et membranhærdningsmiddel,  

 blev damprenset, som angivet på en dunk af midlet, og malet.
Dette  

 besluttedes af entreprenør og tilsyn.
 Herefter skallede malingen af, fordi midlet var uegnet til formålet.
 Risikoen ved midlets anvendelse fandtes at måtte bæres af entreprenør  

 og bygherre, dog at størstedelen ved risikoens realisering burde belastes  

 entreprenøren, som havde den kontraktslige forpligtelse til at afdække den  

 nystøbte beton forsvarligt og at aflevere betongulvet klar til maling.
I anledning af, at der mellem klageren, K A/S, som fagentreprenør og  

 indklagede, A A/S, som bygherre er opstået tvist om bl.a. klagerens udførelse  

 af et betongulv i en af indklagede opført lager- og fabrikshal i Y-sted, er  

 der i medfør af »Regler for behandlingen af sager ved Voldgiftsretten  

 for bygge- og anlægsvirksomhed« nedsat en voldgiftsret bestående af  

 murermester, ingeniør m.a.i.
Erik F.
Qvist, direktør, ingeniør m.a.i.
Knud  

 Christensen og landsdommer Thorkil Pape med sidstnsævnte som retsformand.
 Under sagens forberedelse er arkitekterne B A/S indtrådt som  

 biintervenienter til støtte for indklagede.
 Mundtlig forhandling fandt sted den 31.august 1988. Klageren påstod  

 herunder indklagede tilpligtet at betale som resttilgodehavende og for udført  

 afrensning af betongulv 193.116,06 kr. med sædvanlig procesrente fra den 2.  

 december 1986, medens indklagede påstod frifindelse, subs. mod betaling af et  

 mindre beløb end påstået af klageren.
 Sagens omstændigheder er følgende:
 Efter at indklagede i begyndelsen af 1986 havde udbudt bl.a. en  

 lagerbygning af areal ca. 2.500 m2 i entreprise, afgav klageren den 3. marts  

 s.å. tilbud på murer- og betonentreprisen, hvilket tilbud blev accepteret med  

 en kontraktssum incl. moms på godt 3,5 mio. kr.
Af udbudsmaterialet fremgik bl.a., at arbejdet skulle udføres i  

 overensstemmelse med »DS-411 - DIF's norm for betonkonstruktioner .....  

 med tilhørende vejledning og -DS- blade«, hvoraf bl.a.fremgår, at  

 »frie (nyudstøbte) betonoverflader skal beskyttes mod udtørring.«  

 Om gulvet i lagerbygningen var det bestemt, at det skulle være et 12o mm tykt  

 armeret vacuumbetongulv, udlagt på et lag Leca nøddesten.
Overfladen skulle  

 glittes maskinelt.
Under »særlige betingelser« var bl.a. anført, at  

 entreprenøren, hvis fastsatte tidsfrister blev overskredet, skulle betale  

 dagbod for hver påbegyndt arbejdsdag, arbejdet blev forsinket.
 Indklagede havde som totalrådgiver antaget biintervenienten, der som  

 rådgiver vedrørende ingeniørmæssige spørgsmål havde antaget D A/S.
Efter at gulvet i lagerbygnigen var udstøbt, afdækkede klageren det med  

 plastfolie for at forhindre for hurtig udtørring af overfladen.
Af grunde,  

 hvorom der ikke er enighed mellem parterne, blev denne foranstaltning ændret.  

 I et byggemøde den 24. juni 1986 blev der herom protokoleret følgende:
 »Betongulv i hal, membranhærdningsmiddel for modvirkning af udtørring  

 udføres.
I forbindelse med malerbehandlingen af gulvfladen afrenses overfladen  

 grundigt.« Det bemærkes, at maling af gulvet skulle foretages af indklagedes egne  

 folk som bygherreleverance.
Klageren påførte herefter en betydelig del af gulvet  

 membranhærdningsmidlet Ceresit.
I en under sagen fremlagt udateret brochure  

 for dette middel hedder det bl.a.:
»På gulve- og betonflader, hvor der indenfor kort tid skal belægning  

 eller anden overfladebehandling, skal membranhærdningsmidlet afrenses ved  

 damprensning eller evt. ved sandblæsning.
Ceresit-membranhærdningsmiddel  

 afstødes i løbet af ca. 1/2 år ved normal slidtage, herefter kan almindelig  

 overfladebehandling foretages.« Umiddelbart før malerarbejdets udførelse foretog klageren damprensning af  

 gulvet.
Efter at malerarbejdet var afsluttet, viste det sig, at malingen  

 skallede af den del af gulvet, som var behandlet med Ceresit.
En sagkyndig  

 undersøgelse godtgjorde, at afskallingen skyldtes tilbageværende rester af  

 Ceresit i gulvoverfladen.
 Af referatet af et byggemøde den 7. oktober 1986 fremgår bl.a. følgende:
 »Betongulv i hal:
 Cerasit har udført forsøg med primning af overflade, kan ikke give garanti  

 på overfladen.
 Det blev aftalt, at E udfører en mekanisk afrensning af overfladen,  

 afrensningen udføres omgående.
Bygherren meddelte at afrensningen er ham uvedkommende.« I byggemøde den 21. s.m. aftaltes som en del af tidsplanen for  

 færdiggørelse af lagerbygningen, at afrensning af gulv skulle afsluttes uge  

 43. Om de allerede udførte afrensningsforsøg anførtes:
 »Betongulv i hal:
E har forsøgt afrensning med roterende stålbørster, denne metode var ikke  

 tilstrækelig.
Herefter er afrensningsprøve med sandblæsning rensning udført  

 (torsdag den 16.10.1986), denne metode kan fjerne cruringsmidlet, dog indebar  

 det store støvgener.
Gulvoverflader afrenses med sandblæsning, der skal  

 udvises stor omhyggelighed til forhindring af støvgener.
E har ansvaret for  

 at tilstøvning ikke forekommer, evt. rengøring eller udskiftning af  

 tilstøvede overflader og materialer også i eksisterende lokaler, er bygherren  

 uvedkomende.
Den 22.10.1986 er prøve på afrensning med sandblæsning  

 besigtiget og godkendt af F, (D) samt G, (A).
Tirsdag den 21.10.1986 har entreprenør på eget initiativ foretaget  

 afrensning med slyngrensning med beskadigelse af overflade til følge, skaden  

 skal udbedres og er bygherren uvedkommende.
Bygherren meddelte at  

 afrensningen er ham uvedkommende.« Af referat af byggemøde den 28.s.m. fremgår, at »Afrensning af gulv,  

 hal, pågår«, at afrensningen fortsat skal afsluttes uge 43, samt at  

 »Bygherren forbeholder sig ret til at gøre brug af dagbøder, såfremt  

 ..... tidsplan for færdiggørelse ikke holder.« Umiddelbart efter dette byggemøde afholdt parterne, arkitekten og  

 ingeniøren møde med fa.
Z.
Om de fortsatte afrensningsforsøg hedder det i  

 referatet bl.a. (forkortelsen E står for vidnet E, medindehaver af  

 entreprenørfirmaet, G står for vidnet G, direktør og hovedaktionær i A A/S, F  

 står for vidnet F, ansat i ingeniørfirmaet, H for H, ansat i arkitektfirmaet;  

 I og J er repræsentanter for Z):
 »Mødets formål:
 Afklaring af forholdet vedrørende afrensning af cruringsmiddel på  

 halgulvet.
 Afrensning:
Efter afrensningsforsøg med damprensning og roterende stålbørste, som ikke  

 var tilstrækkelig, blev der torsdag den 16.10.1986 foretaget forsøg med  

 sandblæsning.
Sandblæsningen var istand til at fjerne cruringsmidlet, men gav  

 uacceptable store støvgener.
Disse støvgener kunne forsøges begrænset ved  

 etablering af støvtelt med kraftig udsugning, hvori sandblæsning skulle  

 foregå.
 Tirsdag den 21.10.1986 foretog Z afrensningsforsøg, på eget initiativ,  

 denne afrensning blev foretaget ved slyngrensning med for stor komstørrelse,  

 med beskadigelse af gulvfladen tilfølge, kraftige rensespor i overfladen.  

 Denne afrensningsmetode blev indstillet: E besigtigede forholdene om  

 eftermiddagen.
Herefter blev det præciseret, at afrensnig skal udføres ved sandblæsnig i  

 telt med udsugning, i rummet mellem modul 12-19 fra facade modul N til let  

 skillevæg.
Dette skete onsdag den 22.10.1986 om formiddagen.
H kontaktede  

 onsdag morgen F.
F tager til pladsen for at sikre at afrensningen foregår som aftalt, G  

 kontakter i mellemtiden arkitekten, da sandblæsningen ikke foregår i telt som  

 aftalt.
G, K og advokat L mødes på pladsen (onsdag formiddag), hvor arbejdet  

 beordres standset indtil nødvendige foranstaltninger er iværksat.
H kontakter  

 umiddelbart før middag F, som kan meddele, at arbejdet er stoppet og Z er  

 beordret til at etablere støvtelt med udsugning.
Torsdag den 23.10.1986 genoptager Z sandblæsningen, stadig uden telt, men  

 med vand i stedet.
Z kontakter F om formiddagen (F er ikke på kontoret) og  

 lægger besked om, at arbejdet forløber planmæssigt.
Sidst på eftermiddagen  

 konstaterer bygherren, at rummet er tilsølet i fugtig sandstøv og vandet  

 driver ind under lette vægge, sandstøv er blandt andet trængt ind i port- og  

 dørbeslag, eltavle m.v.
Bygherre kontakter H, som omgående ringer til E og beordrer arbejdet  

 indstillet indtil aftalte foranstaltninger er etableret og synet af  

 byggeledelsen, samtidig bedes E besigtige forholdene på stedet, hvilket sker  

 først på aftenen.
Bygherren har i mellemtiden iværksat foranstaltning til  

 fjernelse af fugten i rummet. .....
Afrensningens videre forløb Afrensning af gulvflade i rum modul 6-12 fra facade modul N til ca. 5 m  

 fra modul C (støbeskel) forsøges gennemført ved sandblæsning i telt med  

 udsugning.
Z udfører sandblæsningsforsøg i telt med udsugning uden beregning.  

 .....
 Økonomiske forhold.
 I forbindelse med udstøbnig af betongulvet blev der udlagt  

 plastfolieafdækning, som beskrevet, E havde problemer med at styre  

 plastfolieafdækningen (bygning var ikke lukket): E forespurgte byggeledelsen  

 om cruringsmiddel kunne anvendes i stedet for, F undersøgte nærmere, F  

 meddelte, at midlet kunne anvendes: på produktet var angivet, at det efter 6  

 mdr. var nedbrudt, samt at det kunne afrenses ved damprensning eller  

 sandblæsning; Erasitproduktet har ikke helt levet op til brugsanvisningen,  

 men at gulvfladen skulle afleveres afrenset svarende til, hvis betonfladen  

 var afdækket med plastfolie.
 Byggeledelsen mener derfor, at M Aps skal aflevere gulvfladen afrenset for  

 cruringsmidlet.
 E tager forbehold mod ovennævnte betragtning, da byggeledelsen har været  

 med til at godkende anvendelsen af cruringsmidlet.
I forbindelse med ny sandblæsningsprøve udføres, tages de økonomiske  

 konsekvenser op til ny drøftelse.
E udarbejdet en økonomisk oversigt som  

 baggrund for drøftelsen.« Som svar på en skrivelse af 24. oktober 1986 fra arkitektfirmaet meddelte  

 klageren i brev af 28.s.m. dette, at »..... Såfremt der findes frem til en acceptabel afrensningsmetode,  

 vil De naturligvis blive tilkaldt for godkendelse af overfladen.
Inden  

 ovennævnte kan iværksættes, må vi naturligvis have klaring på det økonomiske  

 forhold, idet ydelsen ikke er indeholdt i entreprisen og må derfor betales i  

 henhold til dokumenterede udgifter m.v.« Den 31.s.m. tilskrev ingeniørfirmaet importøren af Ceresit.
I brevet  

 hedder det bl.a.:
 »..... redegørelse vedrørende sagsforløb og aftaler med hensyn til  

 ovennævnte sag: .....
Årsagen til, at man har anvendt en curing, skyldes at der var problemer  

 med svindrevner i overfladen på grund af for hurtig fordampning.
Gulvet er  

 støbt i solskin med kraftig blæst.
Da det viste sig, at entreprenøren ikke  

 kune styre en afdækning med plastfolie, blev det den 24. juni 1986 besluttet  

 at anvende ovennævnte membranhærdningsmiddel.
Støbning af gulv i hal blev  

 afsluttet i begyndelsen af august 1986.
Da gulvene som bekendt skal males med en epoxy-maling, blev der foretaget  

 en afrensning af curing'en ultimo august 1986. Som det fremgår af  

 brugsanvisningen på emballagen skulle curing'en kunne renses af med en  

 damprensning, hvilket vi også fik bekræftet ved telefonisk henvendelse til  

 Deres firma.
Vi var derfor af den opfattelse, at når vi valgte Deres produkt  

 kunne afrensning foretages uden problemer med damprensning.
 Efter afrensningen med hedvandspuling blev første sektion af hallen malet,  

 men det viste sig hurtigt, at malingen begyndte at skalle af. .....
 Vi kan forstå, ifølge vor telefonsamtale af 29. oktober 1986, at De nu har  

 haft kontakt med Ceresit i Tyskland, og at man herfra nu erkender følgende:
 1. Den anvendte curing er ikke egnet til overflader, der skal  

 malerbehandles (indeholder parafinprodukter).
 2. Midlet er beregnt til udendørsbrug.
3. Afrensning med damprensning er ikke tilstrækkeligt.
Der skal anvendes  

 sandblæsning.
 Ovennævnte er man først nu begyndt at medtage i tyske brugsanvisninger og  

 brochurer: de er ikke anført på danske anvisninger og heller ikke på  

 emballagen.
Vi kan forstå på Dem at Ceresit således erkender, at de danske anvisninger  

 har været fejlagtige og mangelfulde, og at man derfor er villig til at påtage  

 sig en del af ansvaret for de følgeomkostninger, som er forbundet med den  

 nødvendige afrensning. .....« Efter det oplyste er der intet kommet ud af forsøget på at gøre importøren  

 eller producenten af Ceresit (med-) ansvarlig for den skete skade.
I  

 referatet af et byggemøde den 11. november 1986 hedder det bl.a.:
»Afrensning af halgulv afsluttes i denne uge, første gulvafsnit blev  

 ibrugtaget ultimo august - resterende forventes ibrugtaget ca. 10 dage efter  

 tidsplan.« Referatet af byggemødet den 18. november 1986 indeholder følgende afnit:
 »Dagbøder.
Af principielle årsager blev det vedtaget at pålægge firmaet M ApS. 12  

 dagbøder af kr. 2.980,- som foreløbig opgørelse, da byggeriet ikke er meldt  

 færdigt.« Afleveringsforretning blev afholdt den 2. december 1986, hvorunder der af  

 bygherrens repræsentant blev taget forskellige forbehold vedrørende  

 halgulvet.
Indklagede tilbageholdt 150.000 kr. af entreprisesummen.
Heraf er 44.818  

 kr. betalt efter voldgiftsklagens udtagelse.
Restbeløbet 105.182 kr., der  

 gøres gældende som modkrav til kompensation, er sammensat således:
E har forklaret, at han, der er uddannet som ingeniør, forestod  

 entreprisen på klagerens vegne.
Han skulle aflevere gulvet maskinglittet og  

 vidste, at det bagefter skulle males.
Man plejede at afdække nystøbt beton  

 med plastfolie, og han følte ikke, at det gav problemer i det foreliggende  

 tilfælde.
Han vidste, at afdækningens forsvarlighed er betonentreprenørens  

 ansvar.
Hans folk var rutinerede og har aldrig bedt om at få foretaget curing  

 i stedet for afdækning.
Da folien blev udlagt, var tagdækningen endnu ikke  

 afsluttet.
Ingeniøren ankede over, at afdæknigen ikke var tilstrækkelig  

 effektiv, fordi vinden rev i folien.
Vidnet afviste at ændre afdækningen, men  

 man drøftede andre muligheder.
Han nævnede, at man et enkelt andet sted havde  

 anvendt Ceresit.
Han blev spurgt, om han havde en prøve deraf.
I skurvogngn  

 stod en enkelt dunk fra den tidligere anvendelse.
Den fandt han frem.  

 Ingeniør F traf den endelige beslutning og sagde, at de skulle bruge Ceresit  

 i stedet for folien. Økonomisk var det vidnet ligegyldigt, om man brugte det  

 ene eller det andet, men han sagde under den forudgående drøftelse, at man  

 ved brug af Ceresit ville få problemer med malingen, som ikke ville hæfte ved  

 underlaget.
F sagde, at bygherren, som selv skulle forestå malerarbejdet,  

 måtte sørge for afrensning af gulvet til maling.
Den ene gang, han tidligere  

 havde anvendt Ceresit, skulle overfladen ikke efterbehandles.
I det  

 foreliggende tilfælde brugte han plastfolie, fordi gulvet skulle males  

 bagefter.
Han mener, at etiketten på dunken havde samme tekst som den  

 fremlagte brochure, der er fremskaffet senere til brug for voldgiftssagen.  

 Han har hverken dunken eller etiketten længere.
Ingeniør F bad klageren  

 foretage afrensning af gulvet for Ceresit, hvilket klageren udførte på 1-2  

 dage med et hedtvandsanlæg, hvorefter vidnet meldte klagerens arbejde  

 færdigt.
Da malingen begyndte at skalle, pålagde byggeledelsen, herunder  

 ingeniør F, klageren at foretage sandblæsning af gulvet.
Nu fik  

 afrensingsmetoden økonomisk betydning, og han sagde derfor, at han ville have  

 betaling for afrensningen.
Den 5. november 1986 bestemte bygherren, at gulvet  

 skulle renses af Z med tørt sand i telt.
Det ville tage længere tid, men man  

 mente, at resultatet ville blive godt.
Direktør G har forklaret, at han hver morgen var på byggepladsen og altid  

 deltog i byggemøderne.
Det var klagerens folk, som ikke lagde plastfolien  

 ordentligt ud.
De brugte kun små Leca sten til at fastholde den, hvilket var  

 utilstrækkeligt i den endnu åbne bygning.
Der var også dem, der hellere ville  

 bruge en afhærdningsmembran end folie.
Navnet Ceresit blev dog næppe nævnt i  

 den forbindelse.
E var også klar over, at folien lå for dårligt.
Det var folk  

 fra indklagedes egen lakafdeling, der malede gulvene, ligesom de har gjort  

 ved indklagedes tidligere byggerier.
Arbejdet er udført i samarbejde med en  

 af de store danske farve- og lakfabrikker.
En del af byggeriets forsinkelse  

 skyldtes komplikationerne ved gulvets rensning for Ceresit rester.
F, der er bygnigsingeniør, har forklaret, at han har deltaget i såvel  

 projektering af som tilsyn med byggeriet.
Han gjorde E bekendt med, at han,  

 der havde konstateret svindrevner i betonoverfladen, ikke var tilfreds med  

 afdækningen af den nystøbte beton.
Plastfolien blæste hen i hjørnerne om  

 natten, hvilket direktør G også havde bemærket.
E spurgte, om han i stedet  

 måtte bruge et membranhærdningsmiddel.
Det havde han gjort i et andet  

 tilfælde.
Vidnet vidste, at man kunne anvende curing istedet for afdækning,  

 men han kendte ikke til curing på flader, der skal males.
Han kendte ikke  

 Ceresit, men et andet middel (Sikatop), men det ville E ikke bruge, da det  

 var dyrere end Ceresit.
E kom med en dunk Ceresit, og vidnet læste på  

 etiketten bl.a., at midlet kunne afrenses ved damprensning.
Der stod intet om  

 sandblæsning.
Efter byggemødet den 24. juni 1986, hvori denne drøftelse fandt  

 sted, men inden man tog Ceresit i brug, ringede vidnet til den danske  

 importør af Ceresit, hvor han talte med en ingeniør O, som bekræftede, at  

 Ceresit kunne afrenses med damp, og som intet sagde om sandblæsning.
Vidnet  

 havde forinden udtrykkeligt sagt til den pågældende, at det drejede sig om et  

 gulv i en lagerhal, og at det skulle males bagefter.
Den gang betragtede man  

 det slet ikke som et problem.
E var villig til at udføre damprensning for  

 egen regning.
Det har ikke været nævnt, at bygherren selv skulle afrense  

 gulvet for maling.
Det påhvilede klart klageren.
De mange forskellige  

 afhjælpningsforsøg bevirkede, at der gik ca. 2 måneder, inden man kom i gang  

 med sandblæsningen.
Arkitekt H har forklaret, at gulvet henhørte under ingeniøren.
Den 29.  

 juli 1986 var 85% af betonarbejdet færdigt, den 12. august 99 %. Vidnet havde  

 intet kendskab til curingmidler.
Klageren har til støtte for sin påstand gjort gældende, at det var  

 ingeniør F, der som tilsynsførende med betongulvet efter klage fra bygherren  

 brød ind i entreprenørens etablerede arbejdsgang og - uden at saglig grund  

 hertil er godtgjort - kasserede den af klageren valgte afdækningsmåde,  

 hvorved tilsynet satte den uheldige udvikling i gang.
Det var endvidere  

 ingeniør F som tilsynsførende, der uden at give klageren noget valg bestemte,  

 at der skulle anvendes membranhærdnigsmiddel, og at det skulle være Ceresit.  

 Klageren foreviste blot den dunk Ceresit, han havde stående i skurvognen.
I  

 1986 kunne entreprenører ikke bruge curing uden tilsynets accept.
Det var  

 endelig ingeniør F, der som tilsynsførende kontaktede leverandøren af Ceresit  

 og fik bekræftet rigtigheden af dunketikettens oplysninger.
Ved disse handlinger og afgørelse fra ingeniør F's side har tilsynet  

 påtaget sig eller pådraget sig risikoen for de uheldige følger af anvendelsen  

 af Ceresit.
Tilsvarende er entreprenøren fritaget for denne risiko, og der er  

 ikke godtgjort noget uforsvarligt forhold fra klagerens side, som kunne  

 medføre ansvar.
Da ingeniørens forhold må identificeres med arkitektens og  

 dennes med bygherrens, har indklagede herefter ikke noget modkrav mod  

 klageren for delvis ommaling af gulvet, og indklagede må betale den af  

 klageren udførte afrensning af gulvet som ekstraarbejde.
Med hensyn til dagbodskravet har klageren anført, at kravet først er gjort  

 endeligt gældende under skriftvekslingen, samt at afrensningen som  

 extraarbejde har berettiget klageren til fristforlængelse og derfor ikke har  

 medført nogen bødebelagt forsinkelse.
Havde det været kontraktsarbejde, ville  

 AB § 19, stk. 2, føre til samme resultat.
Hvis der overhovedet kan tales om  

 forsinkelse, skyldtes den bygherrens og ingeniørtilsynets langsommelige  

 stillingtagen til, hvilken afrensningsmetode der skulle anvendes, og de mange  

 af tilsynet - til dels med bistand af fa.
Z, der delvis handlede helt på egen  

 hånd - iværksatte afhjælpningsforanstaltninger.
Bygherren forsømte i denne  

 fase helt sin samarbejdspligt.
 Endelig har klageren påstået aftalelovens § 36 bragt i anvendelse.
Indklagede har til støtte for sine påstande i første række gjort gældende,  

 at det uheldige forløb ved afslutningen af arbejdet vedrørende betongulve var  

 klagerens risiko.
Det var klageren, der som et led i det arbejde, der  

 påhvilede selskabet efter entreprisekontrakten, tog initiativet til og  

 foreslog at anvende Ceresit, som E foreviste en prøve af og angav tidligere  

 at have anvendt.
Det må efter bevisførelsen bestrides, at byggeledelsen har  

 pålagt klageren at anvende membran, herunder Ceresit.
Den tilsynsførende  

 ingeniør har alene »nikket sin tilladelse«, da klageren fremsatte  

 sit forslag, og har derefter hos leverandøren kontrolleret, at den på  

 dunketiketten angivne afrensningsmetode var anvendelig også på et gulv, som  

 efterfølgende skulle males.
At klageren derved kom til at udføre sit arbejde  

 på en uhensigtsmæssig måde er alene klagerens risiko.
 For det tilfælde, at voldgiftsretten måtte finde, at der er begået  

 ansvarspådragende fejl af både entreprenøren og ingeniørtilsynet - i hvilken  

 forbindelse det for sidstnævntes vedkommende er anført, at tilsynet kunne  

 have gjort mere for at sikre sig afhærdningsmidlets egnethed til formålet -  

 må der pålægges et solidarisk ansvar - som i hovedsagen bør bæres af klageren  

 - og ikke ske nedsættelse af bygherrens krav på grund af identifikation  

 mellem denne og teknikerne.
Med hensyn til kravet om dagbøder har indklagede anført, at klageren  

 skulle levere gulvet klar til maling, og at denne kontraktsmæssige  

 forpligtelse på grund af Ceresit-problemerne, som var klagerens risiko, er  

 blevet opfyldt mindst 12 dage for sent, hvorfor dagbøder skal erlægges i  

 henhold til kontrakten.
Der blev taget forbehold herom allerede i byggemødet  

 den 28. oktober 1986, og bøderne blev pålagt i byggemødet den 18. november  

 s.å.
Afhjælpningsforsøgene, der forsinkede byggeriets afslutning, blev  

 foretaget i klagerens interesse, og byggeledelsen gjorde, hvad man kunne, for  

 at samarbejde med klageren.
Det erkendes, at dagbodskravet bortfalder, hvis  

 retten måtte statuere, at afhærdningsmidlets uegnethed til formålet var  

 bygherrens risiko.
Kravet ville iøvrigt ikke være blevet gjort gældende, hvis  

 mellemværendet havde kunnet afgøres forligsmæssigt.
Biintervenienten har tilsluttet sig indklagedes procedure og har endvidere  

 anført, at klageren, hvem det påhvilede at forhindre for hurtig udtørring af  

 den nystøbte beton, kunne have anvendt afhærdningsmembran uden at spørge  

 nogen om tilladelse hertil.
At han spurgte tilsynet kan ikke gøre ham  

 ansvarsfri for følgerne af en foranstaltning, som det påhvilede ham selv at  

 sætte i værk.
Havde afrensningen været et ekstraarbejde for entreprenøren,  

 skulle det have været aftalt skriftligt med tilsynet.
 Voldgiftsretten skal udtale:
 Det kan efter bevisførelsen lægges til grund, at tilsynet med rette har  

 påtalt klagerens anvendelse af plastfolie som afdækningsmiddel.
Således som sagen foreligger oplyst, må det endvidere efter vidnet F's  

 forklaring lægges til grund, at etiketten på den dunk Ceresit, som vidnet og  

 E så, inden man valgte at anvende Ceresit, alene angav damprensning som  

 afrensningsmetode, og at F fik rigtigheden heraf bekræftet ved en telefonisk  

 henvendelse til den danske importør af produktet efter at have oplyst denne  

 om, at det konkret drejede sig om et lagergulv, som efterfølgende skulle  

 males.
Efter det i skrivelsen af 31. oktober 1986 givne referat af den tyske  

 producents efterfølgende oplysninger kan det endelig lægges til grund, at  

 Ceresit var uegnet til anvendelse på gulve, der skal males, og at Ceresit kun  

 kan afrenses ved sandblæsning.
 Der findes herefter ikke grundlag for at statuere, at der af klageren  

 eller af tilsynet er udvist uforsvarlig adfærd med deraf følgende  

 erstatningspligt.
 Det findes ikke godtgjort, at tilsynet har pålagt klageren at anvende  

 Ceresit, eller at tilsynet iøvrigt har udtalt sig eller handlet på en sådan  

 måde, at klageren har kunnet anse sig som fritaget for ansvar eller risiko i  

 forbindelse med anvendelsen af Ceresit.
Efter bevisførelsen må det lægges til grund, at beslutningen om at anvende  

 Ceresit er truffet af E og F i fællesskab, uden at nogen af dem havde  

 erfaringer til belysning af produktets egnethed til det foreliggende formål,  

 og uden at de søgte uafhængig rådgivnig herom.
Den heraf følgende og  

 realiserede risiko findes herefter at måtte bæres af klageren og indklagede i  

 forening, dog at størstedelen af de beløb, som blev en følge af risikoens  

 realisering, bør belastes klageren, som havde den kontraktslige forpligtelse  

 til at afdække den nystøbte beton forsvarligt og at aflevere betongulvet klar  

 til maling.
 Efter bevisførelsen vedrørende de efterfølgende  

 afrensningsforanstaltninger findes det betænkeligt at statuere, at der fra  

 klagerens side har foreligget nogen forsinkelse, som kan udløse dagbøder.
 Indklagede vil herefter have at betale til klageren for betonafrensning,  

 en trediedel af 87.934,06 kr.
 med renter som påstået.  T h i b e s t e m m e s :
 Indklagede, A A/S, bør til klageren, K A/S, inden 14 dage betale 88.212,01  

 kr. med sædvanlig procesrente (diskontoen + 6 %) fra den 2. december 1986,  

 intil betaling sker.
 Ingen af parterne betaler sagsomkostninger til den anden part.
 Voldgiftsrettens omkostninger betaler parterne in solidum - i det  

 indbyrdes forhold med halvdelen hver - efter opgørelse og påkrav fra  

 Voldgiftsnævnet.
