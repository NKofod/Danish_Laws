Anordning om udmøntning af temamønter VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3 i lov nr. 817 af 21. december 1988, møntloven, og efter forhandling med Danmarks Nationalbank fastsættes:
 § 1. Som led i en serie af temamønter med skibe som motiv udmøntes denne mønt, der skal udsendes i begrænset oplag sideløbende med de almindeligt cirkulerende mønter.
 Stk. 2. Der udmøntes en mønt lydende på 20 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Mønten skal have følgende præg:
 1) På forsiden:
Hendes Majestæt Dronningens portræt i højrevendt profil.
Langs randen MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
Forneden: Udmøntningsårstallet.
 2) På bagsiden:
En gengivelse af en fiskekutter omgivet af en ring.
Langs randen, foroven: FISKEKUTTER forneden: 20 KRONER.
 3) Mønten præges med afbrudt rifling.
 § 2. Denne anordning træder i kraft 5. oktober 2012.
Givet i København, den 21. september 2012 Under Vor Kongelige Hånd og Segl MARGRETHE R.
