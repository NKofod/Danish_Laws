Betænkning afgivet af Uddannelsesudvalget den 8. juni 2005 Betænkning over Forslag  

 til lov om ændring af lov om Centre for Videregående Uddannelse og andre  

 selvejende institutioner for videregående uddannelser m.v., lov om  

 mellemlange  

 videregående uddannelser, lov om centre for  

  

 undervisningsmidler m.v. og forskellige andre love på  

  

 Undervisningsministeriets område (Udmøntning af kommunalreformen, for så vidt angår  

 sygepleje- og radiografskolerne og centre for undervisningsmidler samt  

 tekniske  

 konsekvensændringer) [af  

 undervisningsministeren (Bertel Haarder)] 1. Ændringsforslag Der er stillet 9 ændringsforslag til lovforslaget.
Undervisningsministeren  

 har stillet ændringsforslag nr. 1, 2 og 4-9. Socialistisk Folkepartis og  

 Enhedslistens medlemmer af udvalget har stillet ændringsforslag nr. 3.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 29. marts 2005. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og den daværende undervisningsminister sendte den 1. december 2004  

 dette udkast til udvalget, jf. folketingsåret 2004-05, 1. samling, alm. del  

   

 bilag 90. Den 24. februar 2005 sendte undervisningsministeren de indkomne  

 høringssvar samt et notat herom til udvalget.
Spørgsmål Udvalget har stillet 18 spørgsmål til undervisningsministeren  

 til skriftlig besvarelse, som denne har besvaret.
3. Tilkendegivelse fra undervisningsministeren Undervisningsministeren har over for udvalget tilkendegivet, at  

 der er indgået en aftale om lovforslaget mellem regeringen,  

 Socialdemokratiet,  

 Dansk Folkeparti og Det Radikale Venstre.
Aftalen er optrykt som bilag 2 til  

 betænkningen.
4. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de af  

 undervisningsministeren stillede ændringsforslag.
Flertallet vil stemme imod  

 det  

 af SF og EL stillede ændringsforslag.
Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.  

 Mindretallet  

 henviser til det generelle og egne betænkningsbidrag til L 65 vedrørende den  

 samlede kommunalreform og skal om det konkrete lovforslag bemærke:
Lovforslaget går  

 betydeligt ud over, hvad der er nødvendigt af hensyn til lovens tilpasning  

 til  

 den nye kommunalstruktur.
F.eks. er der ingen grund til, at  

 dimittendorganisationerne  

 ikke skulle være med til drøftelserne om dimensioneringen af uddannelserne.
 Mindretallet stiller  

 ændringsforslag, således at dimittendorganisationer er med i drøftelserne  

 vedrørende  

 dimensionering af uddannelserne.
Endvidere fremgår det af  

 svarene på de stillede spørgsmål, at tilpasningen til den nye kommunale  

 struktur indeholder en lang række ubekendte faktorer, hvor ministeren  

 konkluderer, at man efterfølgende vil drøfte forholdene, hvis der opstår  

 problemer.  

 Derfor foreslår mindretallet udvalget, at der nedsættes en følgegruppe  

 bestående  

 af repræsentanter for Undervisningsministeriet og de berørte uddannelsers  

 interessenter til at følge, hvorledes tilpasningen til den nye struktur  

 implementeres.
Dette vil sikre, at der i fællesskab kan udarbejdes nogle  

 procedurer,  

 der tilgodeser en hensigtsmæssig afvikling af f.eks. fordeling af  

 praktikpladser m.v.
 I særlig grad er der  

 risiko for, at fordelingen af praktikpladser på pædagogområdet bliver »alles  

 kamp mod alle«, når praktikpladsudvalgene nedlægges.
 Mindretallet ønsker  

 derfor, at Undervisningsministeriet nedsætter en særlig følgegruppe bestående  

 af repræsentanter fra ministeriet, de berørte uddannelsesinstitutioner og  

 ejerne af praktikinstitutioner, der kan følge og eventuelt gribe ind for at  

 sikre en fornuftig fordeling af praktikpladser på pædagogområdet.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 1 1)  

  

 Efter nr. 2 indsættes som nyt nummer:
 »01.  

  

 I  

  

 § 26  

  

 indsættes som  

  

 stk. 4-9:
 »Stk. 4.  

  

 T  

 jenestemandslovgivningen finder tilsvarende  

 anvendelse for tjenestemænd, som i henhold til lovgivningen om  

 kommunalreformen  

 overføres til en selvejende institution efter denne lov.  

 Beslutning om afskedigelse  

 af en overført tjenestemand samt om suspension, iværksættelse af tjenstlig  

 undersøgelse, udpegning af forhørsleder, ikendelse af disciplinærstraf og  

 anlæggelse af injuriesøgsmål efter tjenestemandslovens regler træffes af  

 institutionen.
 Stk. 5.  

  

 Klage over en selvejende institutions beslutning,  

 jf. stk. 4, kan af vedkommende tjenestemand indbringes for  

 undervisningsministeren, for så vidt angår klage over retlige spørgsmål.  

 Klagen  

 skal være indgivet inden 4 uger efter den selvejende institutions meddelelse  

 af  

 beslutningen.
 Stk. 6.  

  

 I tilfælde af  

 institutionens ophør afholdes eventuelle udgifter til ventepenge eller  

 rådighedsløn  

 til de i stk. 4, 1. pkt., nævnte tjenestemænd af statskassen, hvis den  

 ophørende institution ikke har midler til at afholde udgiften  

.
 Stk. 7.  

  

 Staten afholder  

 udgiften til pension til de i stk. 4, 1. pkt., nævnte tjenestemænd og deres  

 efterladte,  

 jf. dog stk. 8 og 9.
Stk. 8.  

  

 Til de i stk. 4,  

 1. pkt., nævnte tjenestemænd, som afskediges på grund af arbejdsmangel eller  

 uegnethed, afholder den enkelte institution pensionsudgiften, indtil den  

 pensionerede bliver 63 1/2 år.
Det samme gælder udgiften til førtidspension  

 til  

 de pågældende tjenestemænd, indtil de bliver 63 1/2 år, hvis de efter den 1.  

 januar 2007 fratræder som led i en frivillig fratrædelsesordning.
Stk. 9.  

  

 For de i stk. 4,  

 1. pkt., nævnte tjenestemænd indbetaler institutionen pensionsbidrag til  

 staten  

 efter de for statsinstitutioner til enhver tid gældende regler.«« [Uddybning  

 og præcisering af bestemmelserne om tjenestemænd] 2)  

  

 Efter nr. 2 indsættes som nyt  

 nummer:
 »02.  

  

 Efter §  

 26 a  

 indsættes:
»§ 26 b.  

  

 Centre for Videregående Uddannelse og andre selvejende institutioner for  

 videregående uddannelser m.v. kan efter aftale med et eller flere andre  

 Centre  

 for Videregående Uddannelse eller selvejende institutioner for videregående  

 uddannelser m.v., statsligt selvejende institutioner og institutioner for  

 erhvervsrettet uddannelse varetage nærmere bestemte administrative opgaver  

 for  

 en eller flere af de nævnte uddannelsesinstitutioner.
Undervisningsministeren  

 kan fastsætte nærmere regler herom.«« [Aftaler om administrativt samarbejde] Af  

 	  

 et  

  

 mindretal  

  

 (SF og EL):
Til § 2 3)  

  

 I den under  

  

 nr. 1  

  

 foreslåede affattelse af  

  

 §  

 5, stk. 4, 2. pkt.  

  

 udgår »og kommunalbestyrelserne« og i stedet indsættes:  

 », kommunalbestyrelserne og dimittendorganisationerne«.
[Tilføjelse af dimittendorganisationerne] Af  

 	  

  

 undervisningsministeren,  

  

 tiltrådt af  

  

 udvalget:
Til § 6 4)  

  

 I den under  

  

 nr. 1  

  

 foreslåede  

 affattelse af  

  

 § 2  

  

 indsættes som  

  

 2. pkt.:
»CVUets varetagelse af opgaven som center for  

 undervisningsmidler skal i forhold til offentligheden klart fremstå som en  

 særlig del af CVUets virksomhed.« [Forpligtelse for CVUer til udadtil at vise varetagelsen af  

 opgaven som center for undervisningsmidler] Til § 7 5)  

  

 I  

  

 § 7, stk. 1  

  

 , indsættes som  

  

 2.  

  

 og  

  

 3. pkt.:
»Undervisningsministeren kan inden den 1. januar 2006 beslutte,  

 at der ikke nedsættes en midlertidig bestyrelse for et center for  

 undervisningsmidler, jf. § 8, stk. 4, hvis der er indgået en aftale mellem et  

 amtsråd og et CVU om inddragelse af centeret for undervisningsmidler fra den  

 1.  

 januar 2007, og hvis aftalen efter høring af kommunerne i amtet godkendes af  

 undervisningsministeren.
Bestyrelsen for CVUet varetager i så fald den  

 midlertidige bestyrelses opgaver.« [Mulighed for ikke at nedsætte midlertidige bestyrelser] 6)  

  

 I  

  

 § 7, stk. 9  

  

 , indsættes  

 efter 1. pkt.:
»Undervisningsministeren fastsætter regler om, at  

 studerendes synspunkter skal føres til protokols.«  



  

[Præcisering vedrørende protokolføring af synspunkter fra  

 ikkestemmeberettigede medlemmer af midlertidige bestyrelser] Til § 8 7)  

  

 Efter stk. 4 indsættes som nyt  

 stykke:
»Stk. 5.  

  

 Bekendtgørelse  

 om sammenlægning og spaltning af visse uddannelsesinstitutioner gælder for de  

 i  

 stk. 3 og 4 nævnte inddragelser og sammenlægninger.« Stk. 5 og 6 bliver herefter stk. 6 og 7.
[Teknisk korrektion] 8)  


  

 Stk. 5  

  

 , der bliver stk. 6,  

 affattes  

 således:
»Stk. 6.  

  

 Undervisningsministeren kan fastsætte nærmere regler om ydelse af tilskud til  

 de i stk. 3 nævnte institutioner og kan herunder i en overgangsperiode  

 fravige  

 bestemmelserne i kapitel 5 i lov om Centre for Videregående Uddannelse og  

 andre  

 selvejende institutioner for videregående uddannelser m.v. og § 10 i lov om  

 mellemlange videregående uddannelser.« [Teknisk korrektion] Til § 10 9)  


  

 § 10  

  

 udgår.  




  

[Konsekvensændring som følge af ændringsforslag nr.  

 1] Bemærkninger Til nr. 1 Ændringsforslaget er begrundet i ønsket om at præcisere, at  

 tjenestemandslovgivningen finder anvendelse for tjenestemænd, som i henhold  

 til  

 lovgivningen om kommunalreformen overføres til institutioner omfattet af lov  

 om  

 Centre for Videregående Uddannelse og andre selvejende institutioner for  

 videregående uddannelser m.v. (selvejeloven). Endvidere gives der i medfør af  

 ændringsforslaget klageadgang til Undervisningsministeriet over retlige  

 spørgsmål i forbindelse med en selvejende institutions beslutning om  

 afskedigelse af tjenestemænd m.v.
Herudover er ændringen begrundet i behovet  

 for i institutionslovgivning at præcisere, at pensionsudgifter vedrørende  

 overførte tjenestemænd som hovedregel påhviler staten.
Ad stk. 4-5 De overførte tjenestemænd fra sygepleje- og radiografskoler og  

 centre for undervisningsmidler er ligesom tjenestemænd ved de (amts)kommunale  

 centrale skoleforvaltninger ansat efter (amts)kommunale regulativer.
Sammen  

 vil  

 de overførte tjenestemænd udgøre en såkaldt lukket gruppe.
Da de fremtidige  

 ansættelsesmyndigheder skal være uddannelsesinstitutioner under  

 Undervisningsministeriets  

 tilsyn, foreslås det, at ansættelsesgrundlaget i øvrigt for disse  

 tjenestemænd  

 er reglerne i tjenestemandslovgivningen.
 Efter bestemmelsen i stk. 4 foretages afskedigelse af de  

 overførte tjenestemænd af den pågældende institution, der endvidere har  

 kompetencen til at iværksætte disciplinære foranstaltninger.
Efter stk. 5 foreslås der en lovfæstet klageadgang for de  

 overførte tjenestemænd, for så vidt angår retlige spørgsmål.
Klage over  

 institutionens beslutning, jf. stk. 4, vil efter de almindelige  

 forvaltningsmæssige  

 regler herom kunne tillægges opsættende virkning.
Ad stk. 7-9 Med bestemmelsen i stk. 7 fastsættes det, at staten afholder  

 udgiften til pension til tjenestemænd, som i henhold til lovgivningen om  

 kommunalreformen overføres til en selvejende institution den 1. januar 2007,  

 og  

 til deres efterladte.
Bestemmelsen vedrører således de pr. 1. januar 2007  

 aktive tjenestemænd, der overføres efter reglerne i forslag til lov om visse  

 proceduremæssige spørgsmål i forbindelse med kommunalreformen (L 67).
Bestemmelsen i stk. 7 indebærer, at staten udbetaler den samlede  

 tjenestemandspension til de pågældende tjenestemænd.
Herved fraviges  

 bestemmelsen i § 7, stk. 2, i forslag til lov om visse proceduremæssige  

 spørgsmål i forbindelse med kommunalreformen (L 67).
Med bestemmelserne i stk. 8-9 fastsættes der regler for, i  

 hvilket omfang de selvejende institutioner skal afholde udgiften til pension  

 til de pågældende tjenestemænd.
Det forudsættes, at staten også i tilfælde,  

 hvor den selvejende institution skal afholde udgifter til pension til de  

 pågældende tjenestemænd, jf. stk. 8 og 9, står for udbetalingen af  

 tjenestemandspensionerne.  

 Finansministeren kan med hjemmel i § 7 i forslag til lov om visse  

 proceduremæssige spørgsmål fastsætte regler om beregningen af  

 pensionsforpligtelsen og om beregning, administration, refusion og revision  

 m.v. af pensionerne omfattet af stk. 7-9.
Bestemmelserne i stk. 7-9 omfatter ikke før den 1. januar 2007  

 pensionerede tjenestemænd og tjenestemænd, der før den 1. januar 2007 er  

 fratrådt med ret til opsat pension, samt disses eventuelle ægtefælle og børn.  

 Tjenestemandspensionsforpligtelserne vedrørende de omhandlede pensionerede  

 tjenestemænd m.v. er omfattet af bemyndigelsesbestemmelserne i § 7 i forslag  

 til lov om visse proceduremæssige spørgsmål i forbindelse med  

 kommunalreformen (L  

 67) som affattet ved det af indenrigs- og sundhedsministeren fremsatte  

 ændringsforslag.
Det er hensigten med hjemmel i de omhandlede  

 bemyndigelsesbestemmelser at fastsætte regler, der indebærer, at  

 pensionsforpligtelserne vedrørende pensionerede tjenestemænd m.v. i  

 amtskommunerne overtages af regionerne.
Det er i forbindelse hermed hensigten  

 at fastsætte regler om statens refusion af regionernes udgifter til de  

 omhandlede pensionsforpligtelser.
 Det forudsættes således, at der med hjemmel i § 7 i forslag til  

 lov om visse proceduremæssige spørgsmål i forbindelse med kommunalreformen (L  

 67) fastsættes regler, der fraviger bestemmelserne i § 3 i forslag til lov om  

 visse proceduremæssige spørgsmål i forbindelse med kommunalreformen, således  

 at  

 de selvejende institutioner ikke vil skulle overtage pensionsforpligtelsen  

 vedrørende  

 før den 1. januar 2007 pensionerede tjenestemænd m.v.
 De vilkår, som de overførte tjenestemænd vil have efter § 7,  

 stk. 1, i forslag til lov om visse proceduremæssige spørgsmål i forbindelse  

 med  

 kommunalreformen (L 67), berøres ikke af dette ændringsforslag.
 Ændringsforslaget indebærer ingen ændring for tjenestemænd, der  

 forud for den 1. januar 2007 er overgået til tjeneste ved en selvejende  

 institution i medfør af selvejelovens § 26, stk. 1-3.
Til nr. 2 Dette ændringsforslag skal ses i sammenhæng med de tilsvarende  

 ændringsforslag til § 1, § 3, § 7 og § 10 i L 106. Ændringsforslaget hertil  

 stilles for at give de nye statsligt selvejende institutioner bedre  

 muligheder  

 for at få varetaget visse af deres administrative opgaver ved at gøre brug af  

 kompetencer og ressourcer hos andre selvejende uddannelsesinstitutioner.
 De nye statsligt selvejende institutioner (gymnasieskoler, hf-  

 og studenterkurser og VUCer) skal fra den 1. januar 2007 kunne varetage  

 en  

 række administrative opgaver, som hidtil er blevet varetaget i amterne.
Med ændringsforslaget sikres hjemmel til, at også Centre for  

 Videregående Uddannelse og andre selvejende institutioner for videregående  

 uddannelser m.v. kan varetage administrative opgaver for andre selvejende  

 uddannelsesinstitutioner.
I givet fald skal det fremgå af  

 institutionsvedtægten, at institutionen varetager en sådan funktion.
For at  

 skabe bedre muligheder for varetagelsen af de administrative opgaver foreslås  

 det, at institutionerne skal have mulighed for dels at købe og sælge  

 administrative  

 ydelser til hinanden under overholdelse af reglerne om udbud og udlicitering,  

 dels at samarbejde gensidigt om udførelsen af administrative opgaver.
Aftale  

 om  

 køb, salg og samarbejde skal ikke blot kunne indgås mellem institutioner af  

 samme type, men også på tværs af forskellige typer af selvejende  

 uddannelsesinstitutioner, bortset fra de frie private selvejende  

 institutioner.  

 Hermed kan den ekspertise på det administrative område, som institutioner for  

 erhvervsrettet uddannelse, Centre for Videregående Uddannelse og andre  

 selvejende videregående uddannelsesinstitutioner m.v. allerede har opbygget,  

 nyttiggøres.
Flere selvejende institutioner kan samarbejde om et samlet udbud  

 om indgåelse af en fælles aftale om køb af visse administrative ydelser hos  

 en  

 ekstern leverandør, f.eks. en selvejende uddannelsesinstitution, med henblik  

 på  

 at opnå en bedre og billigere løsning.
 Aftaler om køb af visse administrative ydelser hos en ekstern  

 leverandør, f.eks. en selvejende uddannelsesinstitution, vil kun kunne indgås  

 efter reglerne i Finansministeriets cirkulære nr. 159 af 17. december 2002 om  

 udbud og udfordring af statslige drifts- og anlægsopgaver (udbudscirkulæret)  

 med den tilhørende vejledning nr. 9020 af 17. februar 2003 samt  

 Konkurrencestyrelsens bekendtgørelse nr. 937 af 16. september 2004 (om  

 EUs  

 udbudsdirektiv).
 Ændringsforslaget berører ikke institutionernes adgang til at  

 indgå aftaler med en privat virksomhed eller kommune om varetagelsen af  

 administrative opgaver.
For den institution, der leverer de administrative ydelser, vil  

 der være tale om indtægtsdækket virksomhed.
Selvejende institutioner uden  

 særskilt driftsbevilling på finansloven kan udføre ordinær indtægtsdækket  

 virksomhed og anden virksomhed af ikkekommerciel karakter efter  

 budgetvejledningens  

 regler.
Reglerne for disse selvejende institutioner følger Finansministeriets  

 Budgetvejledning 2001, dog således, at resultatopgørelser forelægges særskilt  

 for Finansministeriet.
Reglerne i afsnit 2.6.6.4. Budget og regnskab i  

 Budgetvejledning 2001 om budgettering på finanslovforslaget af forventede  

 udgifter og indtægter, dækningsbidrag m.v. i forbindelse med den  

 indtægtsdækkede virksomhed finder ikke anvendelse.
 Ændringsforslaget om, at undervisningsministeren kan fastsætte  

 nærmere regler om aftaler om varetagelse af administrative opgaver, vil bl.a.  

 blive udmøntet i en standardaftale for samarbejder.
Til nr. 3 Det foreslås, at dimittendorganisationerne er med i drøftelserne  

 om dimensionering af uddannelserne.
Til nr. 4 Det foreslås at synliggøre CVUets varetagelse af opgaven som  

 center for undervisningsmidler i forhold til offentligheden.
Udadtil skal  

 CVUets varetagelse af opgaven som center for undervisningsmidler derfor  

 klart  

 fremstå som en særlig del af CVUets virksomhed.
Således bør dette  

 fremgå af  

 CVUets hjemmeside, skiltning m.v.
Til nr. 5 For at undgå unødigt bureaukrati foreslås der i  

 ændringsforslaget indsat en ny bestemmelse, der giver mulighed for, at der  

 under visse forudsætninger ikke skal nedsættes midlertidige bestyrelser for  

 centre for undervisningsmidler.
Det foreslås, at ministeren kan beslutte, at  

 der ikke nedsættes en midlertidig bestyrelse for et center for  

 undervisningsmidler, hvis der er enighed mellem bestyrelsen for et CVU og  

 amtsrådet i den amtskommune, hvor det pågældende center for  

 undervisningsmidler  

 er beliggende, om inddragelse af centret i CVUet.
Da de midlertidige  

 bestyrelser nedsættes pr. 1. januar 2006, skal aftalen være indgået og  

 godkendt  

 af undervisningsministeren senest med udgangen af 2005.
Til nr. 6 Med ændringsforslaget sikres det, at der i forbindelse med  

 udarbejdelse af bekendtgørelse om de midlertidige bestyrelser fastsættes  

 regler  

 om, at også studerendes synspunkter skal fremgå af bestyrelsesprotokollen.
Til nr. 7 Ændringsforslaget er  

 begrundet i hensynet til de midlertidige bestyrelsers arbejde med at  

 forberede  

 eventuelle sammenlægninger og spaltninger, der skal træde i kraft den 1.  

 januar  

 2007. Det er derfor nødvendigt, at de gældende regler om sammenlægning og  

 spaltning, der er udstedt i medfør af §  

 5 a  

 i selvejeloven og § 4 i lov om institutioner  

 for erhvervsrettet uddannelse, kan anvendes i 2006.
Til nr. 8 Der er tale om en korrektion af teksten.
Centre for  

 undervisningsmidler er ikke omfattet af muligheden for en særlig økonomisk  

 overgangsordning, idet CVUerne, jf. lovforslagets § 6, nr. 1, modtager  

 tilskud  

 til varetagelse af opgaven som center for undervisningsmidler inden for en  

 tilskudsramme fastsat på de årlige finanslove.
Til nr. 9 Det foreslås, at overgangsbestemmelsen  

 i § 10 udgår, idet den med enkelte justeringer med ændringsforslag nr. 1  

 foreslås indsat i selvejelovens § 26, der regulerer spørgsmål om tjenestemænd  

 ved institutioner omfattet af selvejeloven.
Flytningen er begrundet i, at  

 bestemmelsen omhandler forhold, der vil kunne have relevans for institutionen  

 i  

 en væsentlig årrække og således ikke naturligt hører hjemme i en  

 overgangsbestemmelse.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Louise Frevert (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Bjarne Laustsen (S)   

 Carsten Hansen (S)   

 Christine Antorini (S)   

 Kirsten Brosbøl (S)   

 Margrethe Vestager (RV)  

  

  nfmd.  

  

 Bente Dahl (RV)   

 Eigil Andersen (SF)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 107 Bilagsnr.
Titel 1 Høringssvar samt høringsnotat, fra  

 undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 Ændringsforslag samt betænkningsbidrag, fra  

 undervisningsministeren 6 2. udkast til betænkning 7 3. udkast til betænkning Oversigt over spørgsmål og svar vedrørende L 107 Spm.nr.
Titel 1 Spm., om offentlighedslovens og forvaltningslovens regler  

 gælder for alle de CVU'er, der er omfattet af lovforslaget, til  

 undervisningsministeren, og ministerens svar herpå 2 Spm. om, hvilke regler for medbestemmelse der gælder for  

 de studerende på sygeplejeskolerne, til undervisningsministeren, og  

 ministerens  

 svar herpå 3 Spm. om, hvorfor dimittendorganisationerne ikke har været  

 indraget i diskussionerne om antallet af studiepladser på pædagoguddannelsen,  

 til undervisningsministeren, og ministerens svar herpå 4 Spm. om, hvorledes fastsættelsen af antallet af  

 studiepladser på det enkelte pædagogseminarium skal ske, når denne funktion  

 ikke mere udøves af praktikpladsudvalget, til undervisningsministeren, og  

 ministerens  

 svar herpå 5 Spm. om, hvad de nye geografiske grænser for fordelingen  

 af studiepladser mellem de enkelte pædagogseminarier er, til  

 undervisningsministeren,  

 og ministerens svar herpå 6 Spm. om, hvem der efter lovforslaget skal definere,  

 hvilke praktiksteder der er socialpædagogiske, til undervisningsministeren,  

 og ministerens svar herpå 7 Spm. om, hvilken instans der skal afgøre fordelingen af  

 praktikpladser i tilfælde af lokal uenighed, til undervisningsministeren, og  

 ministerens svar herpå 8 Spm. om, hvad der er det »naturlige opland« med hensyn  

 til tilvejebringelse og fordeling af praktikpladser for pædagoguddannelsen,  

 jf. bemærkningerne til § 2, nr. 2, til undervisningsministeren, og  

 ministerens  

 svar herpå 9 Spm. om, af hvem og hvordan grænserne trækkes mellem de »naturlige  

 opland«, første gang praktikpladserne skal fordeles efter § 2, nr. 2, til  

 undervisningsministeren, og ministerens svar herpå 10 Spm. om, hvordan ministeren vil sikre, at det enkelte  

 pædagogseminarium ikke går på strandhugst for at sikre sig de attraktive  

 praktikpladser på bekostning af de øvrige pædagogseminarier i et område, til  

 undervisningsministeren, og ministerens svar herpå 11 Spm. om, hvordan spørgsmålet om udpegning af  

 praktikpladser skal afgøres, hvis et uddannelsessted ønsker en given  

 institution som praktiksted, men institutionen ikke selv mener, det er  

 foreneligt med institutionens aktuelle forhold, til undervisningsministeren,  

 og ministerens svar herpå 12 Spm., om pligten til at stille egnede praktikpladser til  

 rådighed gælder, jf. lovforslagets § 2, nr. 2, herunder også den lønnede  

 praktik i pædagoguddannelsen, til undervisningsministeren, og ministerens  

 svar herpå 13 Spm. om, hvornår Undervisningsministeriet agter at indgå  

 en ny aftale med arbejdsmarkedets parter, der også sikrer praktikpladser i  

 den nye kommunalstruktur, til undervisningsministeren, og ministerens svar  

 herpå 14 Spm. om, hvordan det sikres, at centre for undervisningsmidler  

 (amtscentrene) i CVU-regi kan fortsætte deres primære opgave med at servicere  

 skolerne, til undervisningsministeren, og ministerens svar herpå 15 Spm. om en dokumentation fra ministeren af påstanden om,  

 at det er Amtsrådsforeningen, der er skyld i, at der i Danmark er mangel på  

 læger og sygeplejersker, til undervisningsministeren, og ministerens svar  

 herpå 16 Spm. om, hvorfor ministeren mener, at den daværende  

 arbejdsminister Svend Auken havde andel i den nævnte mangel på læger og  

 sygeplejersker,  

 til undervisningsministeren, og ministerens svar herpå 17 Spm. om, hvordan det sikres med den nye struktur, at der  

 ikke fremover bliver mangel på sundhedspersonale, til  

 undervisningsministeren,  

 og ministerens svar herpå 18 Spm. om teknisk bistand til udarbejdelse af  

 ændringsforslag til L  

 106, L  

 107, L  

 108 og L  

 109, som bevirker, at elever og lærere på uddannelsesinstitutioner får en  

 indflydelse på institutionernes styrelse svarende til den indflydelse, de har  

 i dag, til undervisningsministeren, og ministerens svar herpå Bilag 2 Aftale med regeringen, Dansk Folkeparti,  

 Socialdemokratiet og Det Radikale Venstre Undervisningsministeriet 1. juni 2005 Der er mellem Regeringen (Venstre og Det Konservative Folkeparti), Dansk  

 Folkeparti, Socialdemokraterne og Det Radikale Venstre indgået følgende  

 aftale om L 107 (Forslag til Lov om ændring af lov om Centre for Videregående  

 Uddannelse og andre selvejende institutioner for videregående uddannelser  

 m.v., lov om mellemlange videregående uddannelser, lov om centre for  

 undervisningsmidler m.v. og forskellige andre love på  

 Undervisningsministeriets område (Udmøntning af kommunalreformen for så vidt  

 angår sygepleje- og radiografskolerne og centre for undervisningsmidler)) 1. Centre for undervisningsmidler  forpligtelse for CVUet til  

 udadtil at vise opgavevaretagelsen I lovforslagets § 6 indsættes i lov om centre for undervisningsmidler m.v., §  

 2, et nyt stk. 2 om, at CVUets varetagelse af opgaven som center for  

 undervisningsmidler i forhold til offentligheden klart fremstår som en særlig  

 del af CVUets virksomhed, f.eks. på CVUets hjemmeside og ved  

 skiltning.
2. Centre for undervisningsmidler  brugerindflydelse Ved inddragelse af centre for undervisningsmidler i CVUer vil  

 de centrale brugere af centerfunktionen være repræsenteret i CVUets  

 bestyrelse, f.eks. gennem repræsentation fra kommuner, aftagere og  

 dimittendorganisationer.
 Ministeren vil i forbindelse med fastsættelsen af regler om  

 CVUernes varetagelse af funktionen som centre for undervisningsmidler  

 sikre  

 brugerinddragelsen f.eks. ved at indføre brugerfora/brugerbestyrelser på de  

 enkelte CVUer, der pligtmæssigt skal inddrages i forbindelse med  

 fastlæggelse  

 af f.eks. årsplaner for centerfunktionen i forbindelse med CVUets  

 varetagelse  

 af opgaven.
Efter en vedtagelse af lovforslaget igangsættes et  

 udvalgsarbejde om centre for undervisningsmidler.
Udvalget skal udrede og  

 give  

 anvisninger på, hvordan centrenes opgaver kan indpasses i og sammentænkes med  

 CVUets samlede opgaver, så der skabes en øget synergi og kvalitet for  

 brugerne  

 i opgavevaretagelsen.
I udvalgsarbejdet inddrages KL og andre brugere,  

 centrene  

 og CVUerne.
Ministeren vil give en tilbagerapportering til partierne om  

 udvalgsarbejdet, herunder om udvalgets sammensætning og kommissorium.
3. Centre for undervisningsmidler -  

 kulturformidling Undervisningsmiddelcentrenes formål og opgaveprofil videreføres  

 uændret.
Uanset, at den gældende bestemmelse om, at amtsrådet kan beslutte,  

 at  

 et center for undervisningsmidler formidler lokale kulturtilbud i pædagogisk  

 sammenhæng, ophæves som konsekvens af amternes nedlæggelse, vil sådanne  

 tilbud  

 fortsat kunne formidles som et led i varetagelsen af opgaven som  

 undervisningsmiddelcenter.
4. Finansiering Etableringen af et tilskudssystem for de nye selvejende  

 institutioner efter L 106 og L 107 skal baseres på taxameterprincipperne.
Den  

 konkrete model udformes således, at der gennem kombination af  

 institutionstilskud (grundtilskud uafhængigt af elevtal) og elevtalsafhængige  

 tilskud fortsat er mulighed for, at små lokale institutioner eller lokale  

 afdelinger af institutioner, som ligger uden for de store byer, har en  

 økonomi,  

 der sikrer et passende bredt fagligt udbud i overensstemmelse med  

 intentionerne  

 i de relevante uddannelseslove.
De konkrete modeller for taxameterfinansiering på de forskellige  

 uddannelsesområder vil blive udformet efter den igangværende styringsanalyse  

 og  

 konkrete analyser af områdernes økonomi.
Undervisningsministeren vil drøfte  

 udformningen heraf med partierne, når resultaterne af disse analyser  

 foreligger  

 med henblik på at undersøge mulighederne for at opnå enighed.
 Fastsættelse af tilskudssatserne vil som hidtil ske på de årlige  

 finanslove.
5. Elevrepræsentation i de midlertidige  

 bestyrelser Ministeren vil i forbindelse med udarbejdelsen af  

 bekendtgørelsen om de midlertidige bestyrelser fastsætte, at også studerendes  

 synspunkter skal protokolføres.
6. Studerendes repræsentation i de permanente  

 bestyrelser I henhold til lov om Centre for Videregående Uddannelse og andre  

 selvejende institutioner for videregående uddannelser m.v. udpeger de  

 studerendes råd to repræsentanter til institutionens bestyrelse.  

 Studenterrepræsentanterne  

 er fuldgyldige medlemmer og har, som følge deraf, også stemmeret.
Studerende  

 på  

 sygeplejerske- og radiografuddannelserne vil fremover være omfattet af disse  

 regler.
7. Medarbejderrepræsentation i de permanente  

 bestyrelser Medarbejdere i de nye selvejende institutioner skal sikres  

 mulighed for repræsentation i de permanente bestyrelser.
Spørgsmålet om de  

 nærmere vilkår for en sådan repræsentation, herunder om antal og stemmeret,  

 indgår i den igangværende styringsanalyse med henblik på at undersøge, om  

 disse  

 vilkår kan blive ens for alle medarbejdere på alle selvejende  

 uddannelsesinstitutioner under Undervisningsministeriet, bortset fra de frie  

 skoler, eller for grupper af institutioner.
Undervisningsministeren vil  

 drøfte  

 reglerne for medarbejderrepræsentationen med partierne, når resultaterne af  

 styringsanalysen  

 foreligger med henblik på at undersøge mulighederne for at opnå enighed.
8. Institutionsredegørelse Undervisningsministeren afgiver en institutionspolitisk  

 redegørelse.
