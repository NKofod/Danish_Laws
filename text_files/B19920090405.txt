 I medfør af § 3, stk. 2, i Sundhedsministeriets bekendtgørelse nr. 657 af  

 20. september 1990 om uddannelse til selvstændigt virke som læge fastsættes:
Turnusordningen § 1.  Turnusordningen omfatter et antal  

 turnusstillinger, der anvises læger, jf. § 2.
 Stk. 2.  Turnusstillingerne omfatter ansættelse i  

 turnusblokke, hvor hele turnustjenesten, d.v.s. 6 måneders tjeneste i  

 henholdsvis medicin, kirurgi (eller ortopædkirurgi) og som praksisreservelæge  

 hos en alment praktiserende læge, der praktiserer for den offentlige  

 sygesikring, gennemføres.
§ 2.  Lægevidenskabeligt studerende, der ønsker at  

 deltage i ordningen, skal tilmelde sig denne efter at have indstillet sig til  

 eksamen i 12. semester inden en af Sundhedsstyrelsen fastsat frist.
Består  

 den studerende embedseksamen i det følgende semester er pågældende tilmeldt  

 turnusnordningen i den tildelte sygehuskommune, jf. §§ 5-8. Undlader den  

 studerende at tilmelde sig til embedseksamen gælder turnustildelingen uændret  

 ved bestået eksamen næstfølgende semester.
 Stk. 2.  Det er en betingelse, at den pågældende på  

 tidspunktet for turnustiltrædelse har opnået autorisation som læge.
 Stk. 3.  Tilsvarende gælder for lægevidenskabeligt  

 studerende, som skal syge- eller reeksamineres.
 Stk. 4.  Sundhedsstyrelsen kan optage personer med  

 udenlandsk lægeeksamen i turnusordningen.
§ 3.  Lægestuderende, som ikke tilmelder sig ordningen  

 inden den angivne frist, kan ikke indtræde i ordningen.
Læger, som ikke tager  

 imod en anvist turnusstilling, udtræder af turnusordningen og kan ikke senere  

 indtræde i ordningen, jf. dog § 12.
Tilmelding til ordningen § 4.  Sundhedsstyrelsen sender enhver, der indstiller  

 sig til eksamen i 12. semester et tilmeldingsskema og en vejledning om  

 turnusordningen med angivelse af tilmeldingsfrist samt en oversigt over  

 antallet af turnusblokke i sygehuskommunerne.
Stk. 2.  Ved tilmeldingen skal vedkommende i prioriteret  

 rækkefølge anføre samtlige sygehuskommuner.
Udfyldes tilmeldingen  

 mangelfuldt, behandles tilmeldingen først efter de korrekt udfyldte  

 tilmeldinger.
Fordeling § 5.  Efter tilmeldingsfristens udløb fastsætter  

 Sundhedsstyrelsen, hvor mange kandidater, der skal fordeles til hver  

 sygehuskommune.
§ 6.  De indkomne tilmeldinger ordnes i en rækkefølge  

 bestemt af et lodtrækningsnummer.
Lodtrækningen foretages på EDB ud fra et  

 tilfældigt valgt startnummer, udtrukket af Notarius Publicus.
 § 7.  Sundhedsstyrelsen fordeler lægerne til  

 turnusstillinger således:
 § 8.  Gifte eller samlevende, der samtidig tilmelder  

 sig turnusordningen, kan indtræde på fælles plads i lodtrækningen.
Stk. 2.  Tilsvarende gælder såfremt  

 ægtefællen/samleveren består eksamen et semester senere end den anden.
I  

 dette tilfælde tilmeldes begge ægtefællerne turnusordning for den ægtefælle,  

 der forventer at bestå eksamen først, medens turnusafviklingen først finder  

 sted, når den anden ægtefælle har bestået embedseksamen.
Militærtjeneste § 9.  Mandlige læger, som bliver indkaldt til  

 værnepligt i forsvaret samt mandlige og kvindelige læger, der indgår kontrakt  

 med forsvaret om en tilsvarende ordning, tildeles den ønskede sygehuskommune  

 forud for de øvrige kandidater i lodtrækningsrækkefølgen.
Særlige hensyn § 10.  Finder Sundhedsstyrelsen forhold af  

 helbredsmæssig eller familiemæssig art kan begrunde en særlig hensyntagen til  

 en kandidats ønsker, tildeles denne den ønskede sygehuskommune foran de  

 øvrige kandidater i lodtrækningsrækkefølgen.
Særlige hensyn tages kun i  

 tilfælde af dokumenteret alvorlig sygdom hos ansøgeren eller dennes nærmeste  

 familie, eller hvor det sandsynliggøres, at turnusafviklingen vil medføre  

 ganske særlige og meget alvorlige sociale problemer for den pågældende.
 Stk. 2.  Sundhedsstyrelsen fastsætter en særlig frist  

 for ansøgning om særlige hensyn.
 § 11.  Sundhedsstyrelsen kan under særlige  

 omstændigheder tillade, at en læge på venteliste, i en sygehuskommune flyttes  

 til ventelisten i en anden sygehuskommune.
Udsættelse § 12.  Kvindelige kandidater, der er gravide og  

 mandlige kandidater, der ønsker at aftjene værnepligt, uden at være omfattet  

 af bestemmelsen i § 9, har ret til midlertidig udsættelse af den tilbudte  

 turnusafvikling i barselsperioden eller så længe værnepligten varer.  

 Udsættelse af turnusansættelse i forbindelse med aftjening af værnepligt skal  

 søges senest når turnusansættelse tilbydes.
 Stk. 2.  Kandidater, der er ansat i en forskerstilling,  

 kan til det lokale videreuddannelsesudvalg ansøge om midlertidig fritagelse  

 af turnustilbud, dog maksimalt 3 år.
Forskellige bestemmelser § 13.  Når Sundhedsstyrelsen har fordelt samtlige de i  

 turnusordningen optagne læger på sygehuskommuner, foretager det lokale  

 videreuddannelsesudvalg en fordeling af turnusblokke indenfor  

 sygehuskommunen.
Det lokale videreuddannelsesudvalg afgør  

 fordelingskriterierne for turnusblokke i sygehuskommunen.
 § 14.  En læge, som er tilmeldt turnusordningen inden  

 1. januar 1991, forbliver på ventelisten til turnustjeneste i medicin og  

 kirurgi i den sygehuskommune, hvor den pågældende er optaget pr. denne dato.  

 Læger, som efter dette tidspunkt ønsker at ændre turnuskommune er omfattet af  

 § 11.
Ikrafttræden § 15.  Bekendtgørelsen træder i kraft den 1. december  

 1992.
 Stk. 2.  Samtidig ophæves Sundhedsstyrelsens cirkulære  

 nr. 176 af 21. december 1990 om lægers adgang til at opnå turnusstillinger.
