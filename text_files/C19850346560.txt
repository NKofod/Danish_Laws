 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 406 af 8. august 1975 om traktorer, som ændret ved  

 bekendtgørelse nr. 578 af 18. december 1980 og bekendtgørelse nr. 102 af 7.  

 marts 1983.
 Et styrtsikkert førerværn er et førerhus eller en beskyttelsesbøjle, som  

 beskytter føreren, hvis traktoren vælter.
Denne At-meddelelse oplyser om, hvilke traktorer der skal have  

 styresikkert førerværn.
Desuden oplyses om kravene til førerværnet, herunder  

 til vedligeholdelse, reparation og udskiftning.
Traktorer, der skal have styrtsikkert førerværn Styrtsikkert førerværn kræves på - hjultraktorer med mindst 2 aksler og en egenvægt på mindst 500 kg - bæltetraktorer.
Førerværn skal være monteret på traktoren, når den leveres.
Det gælder  

 såvel nye som brugte traktorer.
 Det styrtsikre førerværn må ikke være fjernet under traktorens brug.
Undtaget fra kravet om førerværn er dog visse ældre traktorer og  

 traktorer, der er givet dispensation for.
De særlige regler herom er omtalt  

 sidst i meddelelse.
Krav til førerværnet Førerværn skal være typegodkendt af arbejdstilsynet.
 Det godkendte førerværn skal være mærket med typebetegnelse og  

 fabrikationsnummer samt teksten: »Godkendt af direktøren for  

 arbejdstilsynet«.
 Godkendelsesskiltet skal være et metalskilt, som er pånittet førerværnet -  

 et påklæbet skilt er ikke tilstrækkeligt.
 Desuden skal der i førerværnet være et skilt med teksten: ADVARSEL.
Ved væltning: Hold fast i rattet (håndtaget). Spring ikke af! Advarselsskiltet skal have sorte bogstaver på gul bund.
Det er stadig lovligt at bruge ældre traktorer, der er forsynet med  

 ikke-godkendt førerværn, når dette er af styrtsikker type af fabrikaterne  

 FLK, Frederiksberg Karosserifabrik, JEKA, KALA, MESAN, SEKURA, SONERA og  

 TRAKTOLA.
Det er desuden en betingelse at  traktoren er taget i brug første gang inden den 1. maj 1967 at  traktoren med det pågældende førerværn er erhvervet af den  

 nuværende ejer, enten inden den 1. august 1977 eller med dispensation, og at  førerværnet er monteret på førerværnsfabrikkens beslag.
 Hvis sådanne traktorer sælges, skal de forsynes med et godkendt førerværn.  

 Dette gælder dog ikke ved salg til forhandler.
Førerværn af fabrikaterne FLK, Frederiksberg Karosserifabrik,  

 JEKA,KALA,MESAN,SEKURA og TRAKTOLA findes også i mange godkendte typer,  

 hvilket fremgår af mærkningsskiltet.
Disse førerværn skal ikke udskiftes ved  

 salg.
Vedligeholdelse Forsvarlig vedligeholdelse omfatter bl.a.
- at de bolte, hvormed førerværnet er fastgjort til traktoren, og alle  

 andre bolteforbindelser med jævne mellemrumn efterspændes - at gummielementer, der er indskudt ved fastgørelsespunkterne til  

 traktoren, udskiftes med passende mellemrum - at førerværnet regelmæssigt rengøres, og rustdannelse forebygges.
Reparation, udskiftning og ændringer Førerværn, hvori der opstået brud, skal repareres eller udskiftes.
Er førerværnet alvorligt beskadiget - dvs. hvis dets bærende  

 konstruktionselementer har fået brud eller viser andre tegn på at have lidt  

 overlast - må det ikke repareres, men skal udskiftes.
I visse tilfælde  

 tillader arbejdstilsynet dog, at sådanne førerværn repareres, men det er en  

 forudsætning, at sagen forelægges arbejdstilsynet, inden reparationsarbejdet  

 påbegyndes.
 Tilladelse kræves også i tilfælde af, at et godkendt førerværn ønskes  

 ændret. Ændringer kan tillades, hvor de er nødvendige for at kunne montere fx  

 frontlæsser eller kran på traktoren.
 Hvis der er tvivl om en reparations forsvarlighed, kan der ske henvendelse  

 til arbejdstilsynet.
Traktorer fritaget for førerværn Traktorer, der er taget i brug uden førerværn første gang før 1. maj 1967,  

 og som er erhvervet af den nuværende ejer enten inden den 1. august 1976,  

 eller som har dispensation, kan stadig bruges uden førerværn, når traktoren  

 kun benyttes - i en landbrugsvirksomhed - af ejeren selv - højst 100 timer årligt - under forhold, der er lette med hensyn til terræn og føre.
Der må ikke  

 køres i stejlt terræn.
Ved skrænter, mergelgrave, vandløb eller grøfter må  

 traktoren ikke køre nærmere end 3 m, og forageren skal være mindst 12 m bred - redskaber, maskiner og vognlæs skal stå i et rimeligt forhold til  

 traktorstørrelsen og jordbundsforholdene, således at stabil styring kan  

 opretholdes.
Om nødvendigt skal frontvægte anvendes.
Traktoren må ikke bruges - med højt trækfæste - til tungt træk, såsom løstrækning af fastkørte køretøjer eller  

 redskaber, kørsel i forspand, udslæbning i skov, optrækning af trærødder,  

 rydning af hegn eller lignende - til ammoniaknedfældning - i køresiloer og ensilagestakke eller - til stakning af halmballer.
 Dispensation fra kravet om førerværn kan gives i enkelttilfælde.
Tidligere gjaldt der en general dispensation fra kravet om førerværn for  

 traktorer, der udelukkende benyttes stationært som drivmiddel.
Denne  

 dispensation bortfalder den 1. juli 1983. Dette medfører, at der for sådanne  

 traktorer skal søges dispensation i hvert enkelt tilfælde.
 Skemaer til ansøgning om dispensation kan fås hos arbejdstilsynet.
 For alle traktorer fritaget fra kravet om førerværn gælder, at de ved salg  

 skal forsynes med godkendt førerværn, medmindre der er tale om salg til  

 forhandler.
