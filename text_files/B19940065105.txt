§ 1 I Justitsministeriets bekendtgørelse nr. 1171 af 16. december 1992 om  

 ansvarsforsikring for motorkøretøjer m.v., foretages følgende ændringer:
 1. Indledningen affattes således:
»I medfør af færdselslovens § 105 og 107, jf. lovbekendtgørelse nr.  

 735 af 24. august 1992, som ændret ved lov nr. 98 af 9. februar 1994,  

 fastsættes følgende:» 2. Overskriften til kapitel 1 affattes således:
 »Rettigheder, pligter m.v. for forsikringsselskaber, der udbyder  

 ansvarsforsikring for motordrevne køretøjer«.
 3. § 1 affattes således:
 » § 1.  Når der i denne bekendtgørelse benyttes  

 betegnelsen »forsikringsselskab«, dækker det de danske og  

 udenlandske forsikringsselskaber, der har fået koncession i Danmark til at  

 drive forsikringsvirksomhed, herunder ansvarsforsikring for motordrevne  

 køretøjer, og de forsikringsselskaber, der har fået koncession i et andet  

 EU-land eller i et andet land, der efter aftale med EU har gennemført Rådets  

 direktiv 92/49/EØF af 18. juni 1992, og som i Danmark er anmeldt til at tegne  

 ansvarsforsikring for motordrevne køretøjer.
 Stk. 2.  Forsikringsselskaber, der ønsker at tegne  

 ansvarsforsikring for motordrevne køretøjer, herunder knallerter, efter  

 reglerne i Færdselslovens § 105, skal anmelde dette til Finanstilsynet.  

 Forsikringsselskaber, der ønsker at tegne ansvarsforsikring for  

 registreringspligtige motordrevne køretøjer skal tillige anmelde dette til  

 Centralregistret for Motorkøretøjer.'.
 4. § 2 affattes således:
 » § 2.  For de erstatningsforpligtelser et  

 forsikringsselskab har pådraget sig i henhold til de af selskabet tegnede,  

 lovpligtige ansvarsforsikringer, hæfter samtlige forsikringsselskaber, der  

 udbyder ansvarsforsikring for motordrevne køretøjer i Danmark, solidarisk for  

 et beløb på 500.000 kr.
 Stk. 2.  Når forsikringstageren eller den  

 erstatningsberettigede anmelder, at selskabet trods påkrav ikke har  

 fyldestgjort et forfaldent forsikringskrav, og selskabet ikke inden en af  

 Færdselsstyrelsen fastsat frist godtgør, at forpligtelsen er opfyldt, kan  

 Færdselsstyrelsen i henhold til den solidariske hæftelse kræve det skyldige  

 beløb indfriet af en forening (Dansk Forening for International  

 Motorkøretøjsforsikring DFIM), hvoraf samtlige selskaber der tegner  

 ansvarsforsikring for motordrevne køretøjer i Danmark, skal være medlemmer.  

 Medlemskab af DFIM medfører en forpligtelse til at betale for driften af DFIM  

 efter en nærmere bestemt fordelingsnøgle.«.
 5. § 3 affattes således:
»Danske og udenlandske forsikringsselskabers koncession til at tegne  

 ansvarsforsikringer for motordrevne køretøjer kan tilbagekaldes af  

 Finanstilsynet efter indstilling fra Færdselsstyrelsen, hvis selskabet ikke  

 overholder færdselslovens regler om forsikring.
For så vidt angår de  

 forsikringsselskaber, der har fået koncession i et andet EU-land eller i et  

 andet land, der efter aftale med EU har gennemført Rådets direktiv 92/49/EØF  

 af 18. juni 1992, og som i Danmark er anmeldt til at tegne ansvarsforsikring  

 for motordrevne køretøjer, kan Finanstilsynet efter indstilling fra  

 Færdselsstyrelsen gå frem efter art. 40 i ovennævnte direktiv.
 Stk. 2.  Den i § 2 omhandlende solidariske hæftelse for  

 selskabets forpligtelser består for alle erstatningskrav opstået som følge af  

 skade, der er indtrådt inden Finanstilsynets reaktion efter reglerne i stk.  

 1.«.
 6. Overskriften til kapitel 2 affattes således:
 »Almindelige regler om forsikringsselskabers virksomhed«.
 7. I § 11 foretages følgende ændringer:
 I § 11, stk. 1, udgår ordet: »anerkendte«.
 I § 11 indsættes efter stk. 3 som nyt stykke:
» Stk. 4.  Centralregistret for Motorkøretøjer  

 sender meddelelse til forsikringsselskabet om forsikringsbevisets  

 registrering.
Såfremt forsikringsselskabet ikke inden for 3 måneder fra  

 registreringsdatoen over for Centralregistret for Motorkøretøjer har fremsat  

 indsigelse mod registreringen, hæfter det i forhold til tredjemand for enhver  

 skade, der indtræffer, medmindre anden fyldestgørende forsikring er  

 tegnet.«.
§ 2 Bekendtgørelsen træder i kraft dagen efter bekendtgørelsen i Lovtidende.
 Stk. 2.  Samtidig ophæves bekendtgørelse nr. 531 af 20.  

 juni 1994 om ændring af bekendtgørelse om ansvarsforsikring for motordrevne  

 køretøjer m.v.
Trafikministeriet, den 8. juli 1994 Jan Trøjborg / Vibeke V.
Stemann (* 1) Bekendtgørelsen indeholder bestemmelser, der gennemfører Rådets  

 direktiv 92/49/EØF af 18. juni 1992.
