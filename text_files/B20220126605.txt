 Bekendtgørelse om ændring af bekendtgørelse om støtte til almene boliger m.v.
§ 1 I bekendtgørelse nr. 14 af 9. januar 2020 om støtte til almene boliger m.v., som ændret ved bekendtgørelse nr. 455 af 17. april 2020, bekendtgørelse nr. 2526 af 19. december 2021, bekendtgørelse nr. 269 af 28. februar 2022 og bekendtgørelse nr. 1090 af 28. juni 2022, foretages følgende ændringer:
 1. I indledningen indsættes efter »§ 115, stk. 10«: »og 12« og efter »fastsættes efter bemyndigelse«: »og efter forhandling med finansministeren«.
 2. I § 13, stk. 1, ændres »jf. stk. 2« til: » jf. dog stk. 2, 3 og § 13 a«.
 3. Efter § 13, stk. 2, indsættes som nyt stykke:
 »Stk. 3. I perioden 14. september 2022 til 31. december 2022 fastsættes maksimumsbeløbet for almene boliger som angivet i bilag 5, 6 og 7. Maksimumsbeløbet for anskaffelsessummen for familieboliger og ungdomsboliger med tilsagn afgivet den 1. august 2020 og senere fastsættes pr. bolig og pr. kvadratmeter boligareal for de områder, som er angivet i bilag 5. Maksimumsbeløbet for anskaffelsessummen for ældreboliger med tilsagn afgivet den 1. august 2020 og senere fastsættes pr. kvadratmeter boligareal for de områder, der er angivet i bilag 6. Maksimumsbeløbet for anskaffelsessummen for familieboliger, ældreboliger og ungdomsboliger med tilsagn afgivet før den 1. august 2020 fastsættes pr. kvadratmeter boligareal for de områder, der er angivet i bilag 7. Arealet opgøres efter reglerne i § 17.«.
 Stk. 3 bliver herefter stk. 4.
 4. Efter § 13 indsættes:
»§ 13 a.
Kommunalbestyrelsen kan til og med den 30.  juni 2024 godkende en anskaffelsessum, som overskrider maksimumsbeløbet for anskaffelsessummen for alment byggeri, jf. § 13, når følgende betingelser er opfyldt:
 1) Tilsagn om støtte til byggeriet, jf. § 23, er meddelt senest den 31. december 2021.
 2) Anskaffelsessummen overskrider maksimumsbeløbet med op til 20 pct.
 3) Der foreligger dokumentation for, at byggeprojektet er gennemgået med henblik på besparelser for at nedbringe anskaffelsessummen.
 4) Den almene boligorganisations revisor attesterer forhold, som er nævnt i nr. 1, og erklærer, at byggeriet kun kan gennemføres med en højere anskaffelsessum.
 5) Overskridelsen af maksimumsbeløbet er finansieret ved lån fra henholdsvis kommunen, jf. stk. 2, og Landsbyggefonden, jf. § 13 b, stk. 2.
Stk. 2. Kommunalbestyrelsen yder lån, jf. stk. 1, nr. 5, på 10 pct. af det beløb, som den godkendte anskaffelsessum overskrider maksimumsbeløbet.
Lånet ydes på samme vilkår som grundkapitallån, jf. §§ 120-126, i lov om almene boliger m.v.
 § 13 b.  Landsbyggefonden kan til og med den 30. juni 2024 inden for en samlet ramme på 1.400 boliger give tilsagn om lån til finansiering af overskridelse af maksimumsbeløbet for anskaffelsessummen for alment byggeri, jf. § 13 a.
 Stk. 2. Landsbyggefonden kan efter kommunalbestyrelsens indstilling yde lån efter stk. 1 på 90 pct. af det beløb, som den godkendte anskaffelsessum overskrider maksimumsbeløbet, jf. § 13 a, stk. 1. Lånet ydes af de midler, der er overført til Landsbyggefondens landsdispositionsfond. § 124, stk. 1, og § 126 i lov om almene boliger m.v. finder anvendelse på lånet.
 Stk. 3. Det er en forudsætning for, at Landsbyggefonden kan yde lån efter stk. 2, at følgende betingelser er opfyldt:
 1) Kommunalbestyrelsen har meddelt tilsagn om støtte til byggeriet, jf. § 23, senest den 31. december 2021.
 2) Den godkendte anskaffelsessum, jf. § 13 a, stk. 1, overskrider maksimumsbeløbet for anskaffelsessummen for alment byggeri med højest 20 pct.
Stk. 4. Landsbyggefonden kan udforme retningslinjer om ansøgningsprocedure m.v.« 5. I § 45, stk. 5, indsættes efter 1. pkt. som nyt punktum:
»Det gælder dog ikke en overskridelse af maksimumsbeløbet godkendt efter § 13 a.« 6. Som bilag 5 indsættes bilag 1 til denne bekendtgørelse.
 7. Som bilag 6 indsættes bilag 2 til denne bekendtgørelse.
 8. Som bilag 7 indsættes bilag 3 til denne bekendtgørelse.
§ 2 Bekendtgørelsen træder i kraft den 14. september 2022.
Bolig- og Planstyrelsen, den 9. september 2022 Sigmund Lubanski / Annette Klint Kofod Bilag 1 »Bilag 5 Maksimumsbeløb for alment boligbyggeri i perioden 14. september til 31. december 2022 for familieboliger og ungdomsboliger med tilsagn afgivet den 1. august 2020 og senere Maksimumsbeløbet for anskaffelsessummen for familieboliger og ungdomsboliger med tilsagn afgivet den 1. august 2020 og senere opgøres på følgende måde:
 Maksimumsbeløb = (Kr. pr. bolig x antal boliger) + (Kr. pr. m2 x areal i m2), hvor Kr. pr. bolig og Kr. pr. m2 er opgjort i nedenstående tabel.
Bilag 2 »Bilag 6 Maksimumsbeløb for alment boligbyggeri i perioden 14. september til 31. december 2022 for ældreboliger med tilsagn afgivet den 1. august 2020 og senere Maksimumsbeløbet for anskaffelsessummen for ældreboliger med tilsagn afgivet den 1. august 2020 og senere fastsættes på følgende måde:
 For ældreboliger fastsættes maksimumsbeløbet som kr. pr. m2 boligareal som opgjort i nedenstående tabel.
Bilag 3 »Bilag 7 Maksimumsbeløb for alment boligbyggeri i perioden 14. september til 31. december 2022 for familieboliger, ældreboliger og ungdomsboliger med tilsagn afgivet før den 1. august 2020 Maksimumsbeløbet for anskaffelsessummen for familieboliger, ældreboliger og ungdomsboliger med tilsagn afgivet før den 1. august 2020 fastsættes på følgende måde:
 Maksimumsbeløbet fastsættes som kr. pr. m2 boligareal inkl. energitillæg.
