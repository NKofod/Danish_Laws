Bilag 1 Bilag 2 Cirkulære om rammeaftale om kontraktansættelse for chefer i staten Generelle bemærkninger 1. Finansministeriet og akademikernes medlemsorganisationer, Offentligt Ansattes Organisationer og Statstjenestemændenes Centralorganisation II, Lærernes Centralorganisation og Overenskomstansattes Centralorganisation har indgået vedlagte rammeaftale af 17. juni 2009 om kontraktansættelse af chefer i staten.
 Rammeaftalen har virkning fra aftalens underskrift.
 Rammeaftalen for kontraktansættelse af chefer i staten skulle være trådt i kraft den 1. januar 2009. Aftalen er imidlertid blevet forsinket og ikrafttrædelsestidspunktet er i stedet aftalt til tidspunktet for aftalens underskrift.
 For alle chefer, herunder også åremålsansatte chefer, der er ansat i perioden fra 1. januar 2009 og til aftalens ikrafttræden, gælder, at de kan vælge at overgå til ansættelse efter rammeaftalen.
2. Med rammeaftalen indføres et nyt cheflønsystem.
Lønsystemet omfatter administrative chefstillinger i departementer, styrelser og direktorater, der hidtil ville være blevet klassificeret i lønramme 37  40. Som bilag 1 er vedlagt en oversigt over de institutioner, der er omfattet af rammeaftalen.
 For chefer ansat før aftalens ikrafttræden er der mulighed for overgang til kontraktansættelse efter de nærmere regler i rammeaftalens § 12.
 Ved tvivl om dækningsområdet rettes henvendelse til Personalestyrelsen, før der indgås aftale om kontraktansættelse.
3. I stedet for den hidtidige klassificering af chefstillinger i en lønramme fastlægger rammeaftalen en grundløn i 4 grupper.
Gruppe 1 og gruppe 2 har intervaller, inden for hvilke grundlønnen kan aftales mellem ansættelsesmyndigheden og den enkelte ansatte.
 Indplacering af nye stillinger med grundløn i gruppe 3 og 4 skal fortsat finde sted i Finansministeriet.
Når der ønskes oprettet stillinger i gruppe 3 og 4, skal ministeriet således ansøge Finansministeriet herom.
Finansministeriet sender forslag til stillingens indplacering til de(n) relevante centralorganisation.
Forslaget anses for godkendt, hvis centralorganisationerne(n) ikke inden for en frist på 3 uger har fremsat ønske om en forhandling af stillingens indplacering.
Mellem ansættelsesmyndigheden og chefen kan der aftales varige og midlertidige pensionsgivende tillæg.
Ledelsen kan endvidere efter forhandling med chefen fastsætte engangsvederlag og resultatløn.
Der kan i den forbindelse indbetales pensionsbidrag af engangsvederlag og resultatløn i det omfang det er fastsat af ledelsen efter forhandling med den enkelte chef, jf. § 6, stk. 2.
 Chefer, der er ansat i henhold til rammeaftalen, er ikke omfattet af cheflønspuljerne.
 Der ydes ikke topcheftillæg til chefer omfattet af rammeaftalen.
 Der kan ikke aftales faste tillæg for regelmæssigt forekommende merarbejde (konverteringstillæg).
4. Der henvises flere steder i aftalen og cirkulærebemærkningerne til den forhandlingsberettigede organisation.
Her skal reglerne i den fællesoverenskomst, organisationsaftale eller overenskomst, som vedkommende chef ville være omfattet, hvis ansættelsen ikke skete i henhold til rammeaftalen, anvendes.
 Hvis en chef ikke umiddelbart ville være omfattet af en sådan overenskomst mv., følges bestemmelserne i fællesoverenskomsten mellem Finansministeriet og den centralorganisation, der ville være forhandlingsberettiget i tilfælde af ansættelse på tjenestemandsvilkår eller tjenestemandslignende vilkår.
5. De ansatte følger en række generelle aftaler mellem Finansministeriet og centralorganisationerne.
Disse aftaler er oplistet i bilag 2. De ansatte vil dog også være omfattet af andre generelle aftaler mellem de samme parter.
6. For at lette overblikket er cirkulærebemærkninger, der relaterer sig til en enkelt bestemmelse, opført som bemærkning til denne bestemmelse.
Andre bestemmelser er opført forrest i cirkulæret under Generelle bemærkninger.
Ikrafttræden 7. Cirkulæret har virkning fra den 17. juni 2009.
Personalestyrelsen, den 17. juni 2009 Sofie Nilsson Rammeaftale om kontraktansættelse af chefer i staten § 1. Aftalens dækningsområde mv.
 Aftalen gælder ved ansættelse i administrative chefstillinger i de departementer, styrelser og direktorater, der er nævnt i bilag 1.
 Cirkulærebemærkninger til § 1, stk. 1:
 Ved chefstillinger forstås stillinger som afdelingschef, direktør, vicedirektør, kontorchef, sekretariatschef mv., der tidligere ville være blevet klassificeret i lønramme 37-40. Stillinger som departementschef er ikke omfattet af rammeaftalen.
 Stk. 2. Inden for sit dækningsområde træder rammeaftalen i stedet for:
 1) Finansministeriets cirkulære af 28. august 1995 om klassificering og omklassificering (Fmst. nr. 23/95).
 2) Finansministeriets cirkulære af 13. august 2003 om aftale om chefløn (Perst. nr. 070-03).
 Stk. 3. Aftalen gælder ikke i de tilfælde, hvor ansættelse sker som tjenestemand.
 Cirkulærebemærkninger til § 1, stk. 3:
Efter § 2, stk. 3, i cirkulære nr. 210 af 11. december 2000 (Perst. 087-00) om anvendelse af tjenestemandsansættelse i staten og folkekirken som er ændret ved cirkulære af 17. juni 2009 (Perst. nr. 036-09) kan ansættelse som tjenestemand ikke ske i stillinger, der er omfattet af rammeaftalen om kontraktansættelse af chefer i staten.
Ansættelse som tjenestemand kan dog fortsat ske i de tilfælde, der er nævnt i cirkulærets §§ 4-6.
 Stk. 4. De hidtidige regler om klassificering mv. og chefløn gælder fortsat for chefstillinger i lønramme 35 og 36 og for øvrige chefstillinger, der ikke er omfattet af rammeaftalen, jf. § 1, stk. 1 og 3.
 Cirkulærebemærkninger til § 1, stk. 4:
 Aftalen gælder bl.a. ikke for de i bilag 1 nævnte stillinger i aftale om chefløn samt stillinger, der er besat før aftalens ikrafttræden, og hvor stillingsindehaveren vælger ikke at overgå til kontraktansættelse efter denne rammeaftale.
 Med hidtidige regler forstås den til enhver tid gældende aftale om chefløn, for tiden Perst. nr. 070-03 og Fmst. cirk. af 28. august 1995 om klassificering og omklassificering (Fmst. nr. 23/95).
 Stk. 5. Allerede ansatte chefer kan vælge at overgå til kontraktansættelse efter reglerne i § 12. Ansættelse kan i så fald ske uden opslag.
 Stk. 6. Chefer, som flyttes fra et område, der er omfattet af rammeaftalen til et område, som ikke er omfattet af rammeaftalen, kan vælge at bevare deres ansættelsesform som en personlig ordning.
Stk. 7. Flyttes en overenskomstansat chef fra et område, der ikke er omfattet af rammeaftalen til et område, som er omfattet, kan chefen vælge at forblive overenskomstansat.
I så fald gælder de hidtidige regler om chefløn mv., jf. § 1, stk. 4.
Stk. 8. Flyttes en tjenestemandsansat fra et område, der ikke er omfattet af rammeaftalen til et område, som er omfattet af rammeaftalen, kan tjenestemanden vælge at forblive tjenestemandsansat.
I så fald gælder de hidtidige regler om chefløn mv., jf. § 1, stk. 4.
§ 2. Ansættelse og kontraktforhold Ansættelse kan ske som tidsubegrænset kontraktansættelse eller tidsbegrænset kontraktansættelse på åremålsvilkår, der aftales i henhold til principperne i den til enhver tid gældende aftale om åremålsansættelse, for tiden Fmst. cirk. af 7. november 2000 (Perst. nr. 032-01) og Fmst. cirk. af 19. december 2003 om aftale om forlængelse af åremålsansættelse og genansættelse på åremål (Perst. nr. 084-03).
Stk. 2. Den enkelte kontrakt og åremålsaftale indgås mellem ansættelsesmyndigheden og chefen.
Der kan aftales nærmere regler for genforhandling af kontrakten.
 Cirkulærebemærkninger til § 2, stk. 2:
 Kopi af den underskrevne ansættelseskontrakt og åremålsaftale indsendes af ansættelsesmyndigheden til den organisation, der ville være forhandlingsberettiget, hvis ansættelse ikke skete i henhold til denne rammeaftale.
Stk. 3. Lønfastsættelsen i den enkelte kontrakt skal afspejle ansættelsesperioden og de øvrige aftalte kontraktvilkår.
Lønfastsættelsen skal i øvrigt ske under hensyntagen til den enkelte stillings organisatoriske niveau og ansvarsområder samt chefens kvalifikationer.
 Stk. 4. Ved ansættelse på åremålsvilkår gælder rammeaftalens § 9, stk. 2 og § 10 ikke.
 Cirkulærebemærkninger til § 2:
 Ansættelsesområdet svarer til det ansættelsesområde, der kan fastsættes for overenskomstansatte chefer i øvrigt.
§ 3. Grundløn Grundlønnen aftales mellem ansættelsesmyndigheden og chefen inden for følgende rammer (årligt grundbeløb i 1. okt. 1997 niveau):
 Stk. 2. Stillinger som kontorchef og lignende indplaceres indenfor intervallet i gruppe 1. Stillinger som afdelingschef, vicedirektør og lignende indplaceres som udgangspunkt indenfor intervallet i gruppe 2. Stillinger som styrelsesdirektør og lignende indplaceres som udgangspunkt i gruppe 3 eller 4.
 Cirkulærebemærkninger til § 3, stk. 2:
Stillinger omfattet af gruppe 1 kan under helt særlige omstændigheder oprykkes til gruppe 2, hvis stillingen har en særegen karakter, f.eks. opgavemæssigt og referencemæssigt.
Stillingen skal i øvrigt væsentligt adskille sig fra stillinger i gruppe 1 og være sammenlignelig med stillinger i gruppe 2. Det forudsættes, at der på ministerområdet er et ledigt stillingsnummer i gruppe 2 til brug for oprykningen.
Antallet af stillinger i hver af grupperne 1 - 4 kan ikke overstige antallet af de tilhørende bevillingslønrammer, som de enkelte ministerområder har stillingsnumre til.
Yderligere stillingsnumre skal oprettes af Finansministeriet.
Indberetning af løn i Statens Lønsystem skal knyttes til et stillingsnummer.
 § 4. Tillæg og forhandlingsregler mv.
 Mellem ansættelsesmyndigheden og chefen kan der aftales varige og midlertidige tillæg til grundlønnen.
Stk. 2. Aftaler om tillæg kan indgås i forbindelse med tiltrædelsen.
Herudover skal forhandling finde sted en gang årligt, hvis en af kontraktens parter anmoder om det.
Forhandling kan ske oftere, hvis det er aftalt i kontrakten, eller hvis der i øvrigt er enighed mellem parterne herom.
Stk. 3. Engangsvederlag fastsættes af ansættelsesmyndigheden efter forhandling med chefen.
Engangsvederlag kan f.eks. ydes som:
1) Honorering af særlig indsats 2) Resultatløn 3) Honorering af merarbejde.
 Stk. 4. Tillæg efter stk. 1, fastsættes i grundbeløb (niv. 1. okt. 1997).
 Cirkulærebemærkninger til § 4:
Forhandlings- og aftalekompetencen for så vidt angår indplacering indenfor intervallet i gruppe 1 og 2, samt varige og midlertidige tillæg til alle grupper, ligger hos ansættelsesmyndigheden og den enkelte chef.
Engangsvederlag og resultatløn forhandles med den enkelte chef og fastsættes af ansættelsesmyndigheden.
Aftaler om tillæg mv. skal således ikke godkendes af den forhandlingsberettigede organisation.
 Ansættelsesmyndigheden indsender kopi af underskrevne tillægsaftaler til den organisation, der ville være forhandlingsberettiget, hvis ansættelse ikke skete i henhold til denne rammeaftale.
§ 5. Lønregulering Grundlønnen efter § 3, samt varige og midlertidige tillæg efter § 4, stk. 1, reguleres med de generelle stigninger, der aftales centralt ved overenskomstfornyelserne eller udmøntes via en generel reguleringsordning.
§ 6. Pensionsbidrag Indbetaling af pensionsbidrag af den samlede faste løn sker efter de regler, der er aftalt i den fællesoverenskomst, organisationsaftale, overenskomst eller aftale, som vedkommende chef ville have været omfattet af, hvis ansættelse ikke skete i henhold til denne rammeaftale.
 Stk. 2. Der indbetales pensionsbidrag af engangsvederlag og/eller resultatløn i det omfang det er fastsat af ledelsen efter forhandling med den enkelte chef.
 Stk. 3. Mellem ansættelsesmyndigheden og chefen kan der aftales en højere pensionsbidragsprocent end den, der følger af stk. 1. 1/3 af pensionsbidraget anses som chefens egetbidrag.
 Cirkulærebemærkninger til § 6:
 Ved den samlede faste løn forstås grundlønnen, varige og midlertidige tillæg, samt eventuelt åremålstillæg.
 Med mindre et højere pensionsbidrag er aftalt mellem ansættelsesmyndigheden og chefen, jf. stk. 3, følger pensionsbidragenes størrelse og hvortil de skal indbetales, af de til enhver tid gældende regler i den overenskomst, organisationsaftale mv., der ville gælde ved overenskomstansættelse mv.
§ 7. Valgfrihed mellem pension og løn Ansættelsesmyndigheden og chefen kan aftale, at pensionsbidraget fra 16,8 pct. og opefter kan udbetales som løn.
Udbetalingen sker i øvrigt efter de regler, der gælder i den relevante fællesoverenskomst, organisationsaftale, overenskomst eller aftale mv.
Er sådanne regler ikke aftalt eller fastsat, gælder følgende vilkår:
1) Der beregnes ikke særlig feriegodtgørelse af beløbet 2) Beløbet er ikke pensionsgivende Cirkulærebemærkninger til § 7, stk. 1:
 Er det gældende pensionsbidrag f.eks. 17, 1 pct. (svarende til pensionsprocenten på AC´s område) eller 18 pct. (svarende til pensionsprocenten på CO II´s område), kan det således aftales, at hhv. de 0,3 pct. eller 1,2 pct. udbetales som løn.
 Stk. 2. Aftaler efter stk. 1, kan indgås varigt eller midlertidigt, dog mindst for 1 år ad gangen.
 § 8. Generelle ansættelsesvilkår mv.
 Chefer er omfattet af en række generelle regelsæt, som fremgår af bilag 2.
 § 9. Opsigelsesvarsler, forhandlingsprocedure ved afskedigelse mv.
 Funktionærlovens regler om varsling af opsigelse og om fratrædelsesgodtgørelse gælder, medmindre andet er aftalt efter stk. 2.
 Stk. 2. Ansættelsesmyndigheden og chefen kan aftale, at opsigelsesvarslet fra ansættelsesmyndighedens side er længere end 6 måneder, dog maksimalt 12 måneder.
 Stk. 3. Ved afskedigelse og bortvisning gælder de procedure- og voldgiftsregler, der er aftalt i den fællesoverenskomst, organisationsaftale eller overenskomst, som vedkommende chef ville have været omfattet af, hvis ansættelse ikke skete i henhold til denne rammeaftale.
§ 10. Fratrædelsesgodtgørelse I tilfælde af uansøgt afsked, der ikke skyldes chefens væsentlige misligholdelse, ydes en fratrædelsesgodtgørelse efter § 9, stk. 1, og efter bestemmelserne i stk. 2.
Stk. 2. Fratrædelsesgodtgørelsen udgør 4 måneders løn efter 1 års ansættelse i henhold til rammeaftalen.
Herefter forhøjes godtgørelsen med 2 måneders løn for hvert fulde ansættelsesår, dog maksimalt 12 måneders løn.
 Stk. 3. Med virkning fra 1. april 2009 ydes fratrædelsesgodtgørelse efter funktionærlovens § 2 a dog også i tilfælde, hvor chefen på fratrædelsestidspunktet vil oppebære en arbejdsgiverfinansieret alderspension.
 Cirkulærebemærkninger til § 10:
Fratrædelsesgodtgørelsen beregnes af den samlede faste løn inkl. pensionsbidrag.
Der ydes ikke feriegodtgørelse af fratrædelsesgodtgørelsen.
§ 11. Afgørelse af tvister Enhver tvist vedrørende fortolkningen af den individuelle kontrakt søges bilagt ved forhandling mellem ansættelsesmyndigheden og chefen.
 Stk. 2. Kan der ikke opnås enighed mellem parterne i stk. 1, fortsættes forhandlingen mellem ansættelsesmyndigheden og den forhandlingsberettigede organisation og/eller rammeaftalens parter.
 Cirkulærebemærkninger til § 11, stk. 2:
 Den forhandlingsberettigede organisation er den organisation, der ville være forhandlingsberettiget, hvis ansættelse ikke skete i henhold til denne rammeaftale.
 Stk.3. Kan der ikke opnås enighed mellem parterne i stk. 2, gælder reglerne i vedkommende hovedaftale om tvistløsning.
 § 12. Overgang til kontraktansættelse mv.
 Bestemmelserne i stk. 2 - 4, omfatter chefer m.fl., der er ansat før aftalens ikrafttræden og som vælger at overgå til kontraktansættelse.
 Cirkulærebemærkninger til § 12, stk. 1:
Ved tjenestemænds overgang til kontraktansættelse aftales løn- og pensionsvilkår inden for rammerne af rammeaftalens bestemmelser.
Endvidere vil der blive beregnet en opsat tjenestemandspension eller en fratrædelsesgodtgørelse efter de gældende regler herom.
Det kan ikke aftales, at den pågældende fortsat optjener tjenestemandspensionsret mod, at ansættelsesmyndigheden indbetaler pensionsdækningsbidrag til finanslovens § 36.
 Ansættelsen som tjenestemand ophører på det tidspunkt, som kontraktansættelsen har virkning fra.
 Stk. 2. Chefer, der indplaceres i gruppe 1, kan vælge at overgå til kontraktansættelse med virkning fra aftalens ikrafttræden eller derefter.
 Stk. 3. Øvrige chefer kan vælge at overgå til kontraktansættelse med virkning fra den 1. januar 2010 eller derefter.
 Stk. 4. Åremålsansatte kan først overgå til kontraktansættelse ved åremålets udløb, dog tidligst fra de i stk. 2 og 3, anførte overgangstidspunkter.
 Cirkulærebemærkninger til § 12, stk. 4:
 På det tidspunkt, hvor en allerede åremålsansat chef, skal have forlænget sin ansættelse i henhold til principperne i aftale om forlængelse og genansættelse på åremål, (Perst.nr. 084-03) er det muligt at overgå til ansættelse på kontrakt uden opslag af stillingen.
 Cirkulærebemærkninger til § 12:
 Overgang til kontraktansættelse skal ske som direkte overgang, dvs. overgang til samme stilling.
Forinden en chefs stillingtagen til overgang til kontraktansættelse udarbejder ansættelsesmyndigheden på anmodning forslag til overgangsvilkår.
Forslaget udarbejdes senest 4 uger efter, at anmodningen er fremsat.
 Ved chefer i stk. 2, forstås chefer, der hidtil har været ansat i stillinger klassificeret i lønramme 37. Ved øvrige chefer forstås chefer, der hidtil har været ansat i stillinger klassificeret i lønramme 38 og derover.
 Overgang til gruppe 1 - 4 sker efter følgende omregningstabel:
§ 13. Hovedaftaler For rammeaftalen gælder nedenstående respektive hovedaftaler:
1) Hovedaftale mellem Finansministeriet og AC-organisationerne (APD nr. 45/91) 2) Hovedaftale mellem Finansministeriet og Statstjenestemændenes Centralorganisation (CO II) (APD nr. 92/92) 3) Hovedaftale mellem Finansministeriet og Statsansattes Kartel, Overenskomstsektionen (APD nr. 45/91) 4) Hovedaftale mellem Finansministeriet og Lærernes Centralorganisation/Overenskomstansattes Centralorganisation.
§ 14. Ikrafttræden og opsigelse Rammeaftalen træder i kraft ved underskrift den 17. juni 2009.
 Stk. 2. Rammeaftalen kan opsiges skriftligt med 3 måneders varsel til en 31. marts, dog tidligst til den 31. marts 2011.
Bilag 1 Oversigt over departementer, styrelser og direktorater, som er omfattet af rammeaftalen Nedenfor fremgår de departementer, styrelser og direktorater, der er omfattet af rammeaftalens dækningsområde, jf. rammeaftalens § 1.
 Oversigten er opdelt på finanslovens hovedkonti.
 Ved tvivl om rammeaftalens dækningsområde, herunder om enkeltstillinger er omfattet, rettes henvendelse til Personalestyrelsen før der indgås aftale om kontraktansættelse i henhold til rammeaftalen.
§ 5. Statsministeriet 051101 Departementet § 6. Udenrigsministeriet 061113 Intern. studier og menneskeret 063204 Personel bistand 063606 FN, øvrige bistandsprogrammer 064102 Eksportstipendiater § 7. Finansministeriet 071101 Departementet 071201 Økonomistyrelsen 071401 Personalestyrelsen 071601 Slots- og Ejendomsstyrelsen § 8. Økonomi- og Erhvervsministeriet 081101 Departementet 081111 Det Økonomiske Råd 082111 Konkurrencestyrelsen 082121 Erhvervs- og Selskabsstyrelsen 082141 Patent- og Varemærkestyrelsen 082241 Sikkerhedsstyrelsen 082301 Finanstilsynet 083101 Erhvervs- og Byggestyrelsen 085101 Danmarks Statistik 087101 Søfartsstyrelsen 082401 Forbrugerstyrelsen § 9. Skatteministeriet 091101 Departementet 091102 Landsskatteretten 092101 Skat (hovedcentret) § 11. Justitsministeriet 111101 Departementet 111111 Civilstyrelsen 111121 Familiestyrelsen 111161 Datatilsynet 113101 Direktoratet for kriminalforsorgen 114101 Domstolsstyrelsen § 12. Forsvarsministeriet 121101 Departementet 121110 Forsvarets Interne Revision 123101 Farvandsvæsenet § 15. Velfærdsministeriet 151101 Departementet 151104 Psykolognævnet 151121 Ankestyrelsen 151128 Sikringsstyrelsen 151130 Servicestyrelsen § 16. Ministeriet for Sundhed og Forebyggelse 161101 Departementet 161102 CPR-administrationen 161111 Sundhedsstyrelsen 161116 Lægemiddelstyrelsen 161121 Sundhedsvæsenets Patientklagenævn 161125 Patientskadeankenævnet 163501 Statens Serum Institut § 17. Beskæftigelsesministeriet 171101 Departementet 171111 Beskæftigelsesministeriets Administrationscenter 171112 Beskæftigelsesministeriets IT 171921 Forligsinstitutionen 172301 Arbejdsskadestyrelsen 173101 Arbejdsdirektoratet 174101 Arbejdsmarkedsstyrelsen § 18. Ministeriet for Flygtninge, Indvandrere og Integration 181101 Departementet 181115 Udlændingeservice § 19. Ministeriet for Videnskab, Teknologi og Udvikling 191101 Departementet 191103 Forskningsstyrelsen 191104 IT- og Telestyrelsen 191107 Universitets- og Bygningsstyrelsen 191109 CIRIUS § 20. Undervisningsministeriet 201101 Departementet 201111 SUstyrelsen 208211UNI-C 201141 Skolestyrelsen § 21. Kulturministeriet 211101 Departementet 211130 Kulturministeriets Administrationscenter 212145 Kunststyrelsen 213101 Biblioteksstyrelsen mv.
213304 Kulturarvsstyrelsen § 22. Kirkeministeriet 221101 Departementet § 23. Miljøministeriet 231101 Departementet 231112 Klagenævn 232101 Miljøstyrelsen 232110 Miljøcentre 234101 By- og Landskabsstyrelsen 235101 Skov og Naturstyrelsen 239101 Kort- og Matrikelstyrelsen § 24. Ministeriet for Fødevarer, Landbrug og Fiskeri 241101 Departementet 242101 FødevareErhverv 243111 Plantedirektoratet 243201 Fødevarestyrelsen 243201 Fødevarestyrelsen  den Regionale Kontrol 243710 Fiskeridirektoratet § 28. Transportministeriet 281101 Departementet 282110 Vejdirektoratet 282201 Færdselsstyrelsen 283103 Statens Luftfartsvæsen 284201 Kystdirektoratet 286201 Trafikstyrelsen for Jernbane og Færger § 29. Klima- og Energiministeriet 291101 Departementet 292101 Energistyrelsen Bilag 2 Generelle aftaler De ansatte er omfattet af de til enhver tid gældende aftaler mellem Finansministeriet og centralorganisationerne i pkt. 1-18.
 Ved overenskomstforhandlingerne i 2008 er der indgået ny aftale eller aftalt ændringer i de aftaler, der er markeret med *.
 1) Arbejdsgiverens pligt til at underrette arbejdstageren om vilkårene for ansættelsesforholdet, for tiden Fmst. cirk. 14/6 2002 (Perst.nr. 029-02).
 2) Aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte), for tiden Fmst. cirk. 27/5 2005 (Perst.nr. 015-05).
3) Visse aspekter i forbindelse med tilrettelæggelse af arbejdstiden, for tiden Fmst.cirk. 18/7 2003 (Perst.nr. 055-03).¨ 4) * Tjenesterejser, for tiden Fmst. cirk. 30/6 2000 (Perst.nr. 057-00).
 5) * Ferie, for tiden Fmst. cirk. 11/11 2005 (Perst.nr. 053-05).
 6) * Barsel, adoption og omsorgsdage, for tiden Fmst. cirk. 9/6 2008 (Perst.nr. 014-08).
 7) Orlov til børnepasning, for tiden Fmst. cirk. 30/5 2001 (Perst.nr. 020-01).
8) Tjenestefrihed af familiemæssige årsager, for tiden Fmst. cirk. 10/6 2008 (Perst.nr. 015-08) 9) * Tillidsrepræsentanter, for tiden Fmst.cirk. 30/9 2008 (Perst.nr. 058-08).
 10) * Senior- og fratrædelsesordninger, for tiden Fmst. cirk. 12/12 2008 (Perst.nr. 075-08).
 11) Rammeaftale om distancearbejde, for tiden Fmst. cirk. 6/7 2005 (Perst.nr. 039-05).
 12) Implementering af deltidsdirektivet, for tiden Fmst. cirk. 2/9 1999 (Fmst.nr. 051-99).
 13) * Fonden til udvikling af statens arbejdspladser, for tiden Fmst. cirk. 27/6 200 (Perst.nr. 021-08).
 14) * Kompetencefonden, for tiden Fmst. cirk. 27/6 2008 (Perst.nr. 022-08).
 15) * Kompetenceudvikling, for tiden Fmst. cirk. 27/6 2008 (Perst.nr. 019-08).
 16) *Samarbejde og samarbejdsudvalg i statens virksomheder og institutioner, for tiden Fmst. cirk. 8/5 2008 (Perst.nr. 012-08).
