Vedtaget af Folketinget ved 3. behandling den 26. maj  

 2000 Forslag til Lov om ændring af lov om visse  

 forbrugeraftaler, markedsføringsloven og visse andre love (Gennemførelse af EU-regler om fjernsalg, uanmodet  

 markedsføring m.v. og metoden til beregning af årlige  

 omkostninger i procent samt gennemførelse af protokoller om Domstolens  

 fortolkningskompetence vedrørende konventionen om, hvilken lov der  

 skal anvendes på kontraktlige forpligtelser m.v.) § 1 I lov om visse forbrugeraftaler (dørsalg m.v., fjernsalg og  

 løbende tjenesteydelser), jf. lovbekendtgørelse nr. 886 af 23.  

 december 1987, som ændret ved lov nr. 262 af 6. maj 1993 og lov nr.  

 1098 af 21. december 1994, foretages følgende ændringer:
 1. Efter § 2 indsættes:
»§ 2 a.
Ved henvendelse som nævnt i § 2,  

 stk. 2, skal forbrugeren ved begyndelsen af samtalen have oplyst den  

 erhvervsdrivendes navn, samt at henvendelsen sker med henblik på straks  

 eller senere at opnå tilbud eller accept af tilbud om indgåelse  

 af aftale.« 2. I § 4 indsættes som 2. pkt.:
»Udfører en erhvervsdrivende en tjenesteydelse for forbrugeren uden  

 dennes forudgående anmodning, kan forbrugeren ikke blive forpligtet til  

 at betale vederlag herfor.« 3. I § 6, stk. 1, ændres ordet »ugedagen«  

 til: »14 dage«.
 4. I § 6, stk. 5, ændres ordet »ugedagen«  

 til: »14 dage«.
 5. Overskriften til kapitel 4 affattes således:
 »Regler om fjernsalg«.
 6. Kapitel 4 affattes efter overskriften hertil  

 således:
»Anvendelsesområde § 10. Reglerne i dette kapitel gælder med de i  

 §§ 10 c-e nævnte undtagelser for fjernsalg og henvendelser med  

 henblik på fjernsalg.
§ 10 a.
Som fjernsalg betegnes aftale om køb af varer,  

 om tjenesteydelser eller om løbende levering af varer eller  

 tjenesteydelser, når aftalen 1)	indgås ved brug af fjernkommunikation og uden, at parterne  

 mødes, og 2)	indgås som led i et system for fjernsalg, som drives af den  

 erhvervsdrivende.
§ 10 b.
Ved fjernkommunikation forstås i denne lov  

 enhver kommunikation, der foregår, uden at forbrugeren og den  

 erhvervsdrivende mødes fysisk.
§ 10 c.
Reglerne i dette kapitel gælder ikke ved aftaler  

 og henvendelser med henblik på indgåelse af aftale 1)	om finansielle tjenesteydelser, herunder modtagelse af indlån,  

 kreditgivning, betalingsformidling, forsikringsvirksomhed og  

 kapitalforvaltning, 2)	om opførelse af bygning, 3)	som giver brugsret til fast ejendom, når aftalen er omfattet  

 af lov om forbrugeraftaler, der giver brugsret til fast ejendom på  

 timesharebasis, jf. dog stk. 3, 4)	om andre rettigheder over fast ejendom med undtagelse af  

 lejeaftaler, 5)	der indgås ved hjælp af vareautomater eller lignende  

 automater eller fra automatiserede forretningslokaler, og 6)	om brug af offentligt tilgængelig telefonboks, når  

 aftalen med udbyderen af telekommunikation indgås ved benyttelsen af  

 boksen.
 Stk. 2. Reglerne i dette kapitel gælder ikke for  

 auktionssalg, der er tilrettelagt således, at en væsentlig del af  

 de bydende normalt er til stede på auktionsstedet.
 Stk. 3. Uanset stk. 1 gælder reglerne i § 12 d  

 for de i stk. 1, nr. 3, nævnte aftaler.
§ 10 d.
Reglerne i §§ 11 og 11 a om information  

 gælder ikke ved aftaler og henvendelser om indgåelse af aftaler  

 om 1)	køb af levnedsmidler og andre varer til husholdningens  

 løbende forbrug, der skal leveres til forbrugeren på dennes  

 bopæl eller arbejdsplads som led i organiseret og regelmæssig  

 vareudbringning, 2)	indkvartering, transport, forplejning, herunder servering og  

 catering, hvis det fremgår af aftalen, hvilken dag eller inden for  

 hvilken bestemt periode den pågældende tjenesteydelse skal  

 udføres, og 3)	rekreative fritidsaktiviteter, herunder underholdnings-,  

 idræts- og lignende kulturbegivenheder, hvis det fremgår af  

 aftalen, hvilken dag eller inden for hvilken bestemt periode den  

 pågældende tjenesteydelse skal udføres.
§ 10 e.
Reglerne i §§ 12-12 c om fortrydelsesret  

 gælder ikke ved de i § 10 d nævnte aftaler samt ved aftaler  

 om 1)	spil og lotteri og 2)	tegning af abonnement på aviser, ugeblade og  

 tidsskrifter.
 Stk. 2. Uanset stk. 1, nr. 2, gælder reglerne om  

 fortrydelsesret ved tegning af abonnement under eller i forbindelse med den  

 erhvervsdrivendes telefoniske henvendelse til forbrugeren uden dennes  

 forudgående anmodning.
 Information m.v.
§ 11. Inden der indgås en aftale, skal den  

 erhvervsdrivende give forbrugeren oplysning om 1)	den erhvervsdrivendes navn og adresse, 2)	varens eller tjenesteydelsens karakter og væsentligste  

 egenskaber, 3)	prisen for varen eller tjenesteydelsen, inklusive moms og alle andre  

 afgifter, 4)	vilkår om betaling, levering eller anden opfyldelse af aftalen  

 samt om en eventuel uopsigelighedsperiode, 5)	eventuelle leveringsomkostninger, 6)	eventuel fortrydelsesret efter denne lov, 7)	det beløb, forbrugeren skal betale for at bruge den  

 pågældende kommunikationsteknik, hvis beløbet ikke  

 beregnes efter grundtaksten, og 8)	hvor længe oplysningerne gælder, herunder hvor  

 længe varen eller tjenesteydelsen udbydes til den anførte  

 pris.
Stk. 2. De i stk. 1 nævnte oplysninger skal gives i  

 rimelig tid, inden der indgås en aftale, og oplysningerne skal  

 være klare, tydelige og forståelige.
Det skal fremgå klart,  

 at oplysningerne gives med henblik på indgåelse af aftale, og  

 oplysningerne skal gives på en måde, der er egnet under hensyn  

 til den anvendte kommunikationsteknik, og som tager særligt hensyn til  

 umyndige personer.
Stk. 3. Justitsministeren kan fastsætte nærmere  

 regler om oplysningernes indhold og form.
Justitsministeren kan endvidere  

 fastsætte regler om yderligere oplysninger, som den erhvervsdrivende  

 skal give.
§ 11 a.
Indgås der en aftale om fjernsalg, skal de  

 oplysninger, der er nævnt i § 11, stk. 1, nr. 1-6, meddeles  

 forbrugeren læsbart på papir eller på et andet varigt  

 medium, som forbrugeren råder over og har adgang til, medmindre  

 forbrugeren allerede har modtaget oplysningerne på denne måde.  

 Den erhvervsdrivende skal endvidere på den anførte måde  

 give oplysning om 1)	en fysisk adresse, hvor forbrugeren kan henvende sig med eventuelle  

 klager, 2)	betingelserne for brug af foreliggende garantitilsagn og  

 reparations- og vedligeholdelsesservice og 3)	tydelig oplysning om eventuel fortrydelsesret i medfør af  

 denne lov, herunder om betingelserne for og fremgangsmåden ved brug af  

 fortrydelsesretten samt om reglerne i § 12, stk. 2 og 3.
Stk. 2. Den erhvervsdrivende skal endvidere på den i  

 stk. 1 nævnte måde give tydelig oplysning om vilkårene  

 for forbrugerens opsigelse af aftalen, hvis aftalen gælder i mere end  

 et år, eller det ikke er bestemt i aftalen, hvor længe den  

 gælder.
Ved aftaler som nævnt i kapitel 5 skal den  

 erhvervsdrivende give oplysning om opsigelsesretten efter § 14,  

 stk. 1-3, jf. endvidere § 14, stk. 4.
Stk. 3. De i stk. 1 og 2 nævnte oplysninger skal  

 gives snarest muligt.
Ved køb af varer, der skal overgives til  

 forbrugeren, skal oplysningerne meddeles senest ved overgivelsen.
Stk. 4. Justitsministeren kan fastsætte regler om  

 oplysningernes indhold og form.
Justitsministeren kan endvidere  

 fastsætte regler om yderligere oplysninger, som den erhvervsdrivende  

 skal give.
 Stk. 5. Stk. 1-4 gælder ikke ved aftale om  

 tjenesteydelse, hvor bestilling og udførelse af tjenesteydelsen sker  

 på én gang ved brug af fjernkommunikation, når vederlaget  

 for ydelsen opkræves af udbyderen af det anvendte kommunikationsmiddel.  

 Forbrugeren skal dog på begæring have den i stk. 1, nr. 1,  

 nævnte oplysning.
Fortrydelsesret § 12. Ved fjernsalg kan forbrugeren træde tilbage fra  

 aftalen i overensstemmelse med §§ 12 a og 12 b (fortrydelsesret).
Stk. 2. Ved fjernsalg af tjenesteydelser samt ved
fjernsalg af varer, der skal fremstilles eller tilpasses efter  

 forbrugerens individuelle behov, gælder den i stk. 1 nævnte  

 fortrydelsesret kun, indtil udførelsen, fremstillingen eller  

 tilpasningen begynder, når forbrugeren forinden har givet  

 samtykke til, at den erhvervsdrivende kunne begynde  

 udførelsen m.v. inden fortrydelsesfristens udløb.
Denne begrænsning i fortrydelsesretten gælder dog ikke, hvis  

 den pågældende aftale vedrører løbende levering og  

 er indgået under eller i forbindelse med den erhvervsdrivendes  

 telefoniske henvendelse til forbrugeren uden dennes forudgående  

 anmodning.
 Stk. 3. Ved aftale om køb af lyd- eller billedoptagelser  

 eller edb-programmer gælder den i stk. 1 nævnte fortrydelsesret  

 kun, så længe forbrugeren ikke har brudt forseglingen.
§ 12 a.
Vil forbrugeren ved køb af varer eller aftale  

 om løbende levering af varer bruge fortrydelsesretten, skal  

 forbrugeren opfylde de betingelser, der er anført i stk. 3, 1. og  

 2. pkt., henholdsvis stk. 5, 1. og 2. pkt., senest 14 dage efter det  

 seneste af følgende tidspunkter:
1)	Den dag, forbrugeren fik varen, det første parti heraf eller  

 den første levering i hænde, eller 2)	den dag, forbrugeren modtog oplysninger i overensstemmelse med  

 § 11 a, stk. 1, 2 og 4, jf. dog stk. 2.
 Stk. 2. Den i stk. 1 nævnte frist udløber  

 senest 3 måneder efter den dag, forbrugeren fik varen, det  

 første parti heraf eller den første levering i hænde.
Stk. 3. Med undtagelse af de i stk. 5 nævnte  

 tilfælde skal forbrugeren ved aftale om køb af varer eller  

 løbende levering af varer tilbagesende eller tilbagegive det modtagne  

 til den erhvervsdrivende.
Benytter forbrugeren forsendelse, er det  

 tilstrækkeligt, at han inden fortrydelsesfristens udløb har  

 overgivet det modtagne til en fragtfører, som har påtaget sig  

 forsendelsen til den erhvervsdrivende.
Forbrugeren kan endvidere bruge  

 fortrydelsesretten ved at undlade at modtage eller indløse den  

 erhvervsdrivendes forsendelse.
Stk. 4. Omkostningerne ved at sende varen tilbage til den  

 erhvervsdrivende påhviler forbrugeren.
Har den erhvervsdrivende i  

 henhold til aftalen leveret en erstatningsvare, fordi den  

 pågældende vare som helhed ikke kunne leveres, påhviler  

 omkostningerne ved tilbagesendelse dog den erhvervsdrivende.
Stk. 5. Har den erhvervsdrivende påtaget sig at afhente  

 varen hos forbrugeren, såfremt denne bruger sin fortrydelsesret, skal  

 forbrugeren underrette sælgeren om, at han vil bruge  

 fortrydelsesretten.
Det samme gælder ved aftale om løbende  

 levering af varer, der er beregnet til engangsbrug, jf. stk. 3.  

 § 6, stk. 3, finder tilsvarende anvendelse.
Forbrugeren kan  

 endvidere bruge fortrydelsesretten ved at undlade at modtage eller  

 indløse den erhvervsdrivendes forsendelse.
 Stk. 6. I de i stk. 3 nævnte tilfælde er  

 fortrydelsesretten betinget af, at det modtagne overgives til den  

 erhvervsdrivende på dennes forretningssted i væsentlig samme  

 stand og mængde, hvori det var, da forbrugeren fik det i hænde.  

 § 8, stk. 1, 2. pkt., og stk. 2, finder tilsvarende  

 anvendelse.
 Stk. 7. I de i stk. 5, 1. pkt., nævnte  

 tilfælde er fortrydelsesretten betinget af, at forbrugeren holder det  

 modtagne til disposition for den erhvervsdrivende i væsentlig samme  

 stand og mængde, hvori det var, da forbrugeren fik det i hænde.  

 § 8, stk. 1, 2. pkt., og stk. 2 og 3, finder tilsvarende  

 anvendelse.
§ 12 b.
Vil forbrugeren ved aftale om tjenesteydelser eller  

 løbende levering af tjenesteydelser bruge fortrydelsesretten, skal  

 forbrugeren underrette den erhvervsdrivende herom senest 14 dage efter det  

 seneste af følgende tidspunkter:
1)	Den dag, forbrugeren modtog underretning om, at aftalen var  

 indgået, eller 2)	den dag, forbrugeren modtog oplysninger i overensstemmelse med  

 § 11 a, stk. 1, 2 og 4, jf. dog stk. 2.
 Stk. 2. Den i stk. 1 nævnte frist udløber  

 senest 3 måneder efter den dag, forbrugeren modtog underretning om, at  

 aftalen var indgået.
 Stk. 3. § 6, stk. 3 og 4, finder tilsvarende  

 anvendelse.
§ 12 c.
Træder forbrugeren tilbage fra aftalen efter  

 §§ 12-12 b, kan den erhvervsdrivende ikke gøre krav  

 vedrørende aftalen gældende mod forbrugeren.
Stk. 2. Har forbrugeren betalt helt eller delvis, skal den  

 erhvervsdrivende tilbagebetale det modtagne, når forbrugeren  

 træder tilbage fra aftalen.
I de i § 12 a, stk. 3,  

 nævnte tilfælde skal tilbagebetaling ske, så snart den  

 erhvervsdrivende har modtaget varen og haft lejlighed til at undersøge  

 den.
I de i § 12 a, stk. 5, og § 12 b nævnte  

 tilfælde skal tilbagebetaling ske snarest muligt efter, at forbrugerens  

 underretning om tilbagetrædelsen er kommet frem til den  

 erhvervsdrivende, og § 9, stk. 2, finder tilsvarende  

 anvendelse.
Stk. 3. Beløb, som den erhvervsdrivende ikke har  

 tilbagebetalt senest efter 30 dage, skal af den erhvervsdrivende forrentes  

 efter reglerne i lov om renter ved forsinket betaling m.v.
Fristen regnes i  

 de i § 12 a, stk. 3, nævnte tilfælde fra den dag, den  

 erhvervsdrivende har modtaget varen, og i de i § 12 a, stk. 5, og  

 § 12 b nævnte tilfælde fra den dag, forbrugerens  

 underretning om tilbagetrædelsen er kommet frem til den  

 erhvervsdrivende.
Den erhvervsdrivendes opfyldelse af aftalen § 12 d.
Medmindre andet er aftalt, skal den erhvervsdrivende  

 levere sin ydelse senest 30 dage efter den dag, forbrugeren afgav bestilling  

 eller tilbud.
Stk. 2. Misligholder den erhvervsdrivende aftalen på  

 grund af forsinkelse, som skyldes, at den aftalte ydelse som helhed ikke kan  

 leveres, kan forbrugeren hæve aftalen, uanset om forsinkelsen er af  

 væsentlig betydning for ham, og den erhvervsdrivende skal underrette  

 forbrugeren herom.
Aftalevilkår, hvorefter forbrugeren bærer  

 risikoen for, at varen eller tjenesteydelsen som helhed ikke kan leveres, er  

 ikke bindende.
Stk. 3. Hæver forbrugeren aftalen i medfør af  

 stk. 2, skal den erhvervsdrivende tilbagebetale eventuelle forudbetalte  

 beløb snarest muligt efter, at den erhvervsdrivende har modtaget  

 forbrugerens meddelelse om ophævelsen.
Beløb, som den  

 erhvervsdrivende ikke har tilbagebetalt senest 30 dage efter, at forbrugerens  

 meddelelse er kommet frem, skal af den erhvervsdrivende forrentes efter  

 reglerne i lov om renter ved forsinket betaling m.v.
Visse lovvalgsaftaler § 13. Er det i en aftale bestemt, at lovgivningen i et land  

 uden for Det Europæiske Økonomiske Samarbejdsområde skal  

 finde anvendelse på aftalen, gælder en sådan bestemmelse  

 ikke i de spørgsmål om fjernsalg, der er reguleret i  

 Europa-Parlamentets og Rådets direktiv 97/7/EF om forbrugerbeskyttelse  

 i forbindelse med aftaler vedrørende fjernsalg.
Dette gælder dog  

 kun, hvis det uden bestemmelsen ville være lovgivningen herom i et land  

 inden for Det Europæiske Økonomiske Samarbejdsområde, der  

 gjaldt for aftalen, og hvis denne lovgivning giver forbrugeren en bedre  

 beskyttelse ved de pågældende spørgsmål om  

 fjernsalg.« 7. Efter § 13 d indsættes:
»Kapitel 4 b Bortfald af kreditaftaler § 13 e.
Hvis forbrugeren påberåber sig, at en  

 aftale efter regler i denne lov ikke er bindende, eller hvis forbrugeren  

 træder tilbage fra en aftale efter regler i denne lov, bortfalder en  

 hertil knyttet kreditaftale, som forbrugeren har indgået med den  

 erhvervsdrivende, eller som på grundlag af en aftale mellem tredjemand  

 og den erhvervsdrivende dækker den aftalte betaling helt eller  

 delvis.
Stk. 2. Bortfalder kreditaftalen i medfør af  

 stk. 1, kan forbrugeren ikke af den grund pålægges at betale  

 gebyr eller erstatning til kreditgiveren.« 8. § 18, stk. 2, affattes således:
»Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.« § 2 I lov om markedsføring, jf. lovbekendtgørelse nr. 545 af 1.  

 juli 1999, som ændret ved lov nr. 164 af 15. marts 2000, foretages  

 følgende ændring:
 1. Efter § 6 indsættes:
»Uanmodet henvendelse til bestemte aftagere § 6 a.
En erhvervsdrivende må ikke rette henvendelse til  

 nogen ved brug af elektronisk post, et automatisk opkaldssystem eller telefax  

 med henblik på afsætning af varer, fast ejendom og andre  

 formuegoder samt arbejds- og tjenesteydelser, medmindre den  

 pågældende forudgående har anmodet om det.
Stk. 2. En erhvervsdrivende må ikke rette henvendelse  

 til en bestemt fysisk person ved brug af andre midler til fjernkommunikation  

 med henblik på afsætning som nævnt i stk. 1, hvis den  

 pågældende over for den erhvervsdrivende har frabedt sig dette,  

 hvis det fremgår af en fortegnelse, som udarbejdes af Det Centrale  

 Personregister (CPR) hvert kvartal, at den pågældende har frabedt  

 sig henvendelser, der sker i sådant markedsføringsøjemed,  

 eller hvis den erhvervsdrivende ved undersøgelse i CPR er blevet  

 bekendt med, at den pågældende har frabedt sig sådanne  

 henvendelser.
Ved telefonisk henvendelse til forbrugere gælder  

 endvidere reglerne om uanmodet henvendelse i lov om visse  

 forbrugeraftaler.
 Stk. 3. Stk. 2 gælder ikke, hvis den  

 pågældende person forudgående har anmodet om henvendelsen  

 fra den erhvervsdrivende.
Stk. 4. Første gang en erhvervsdrivende retter  

 henvendelse som nævnt i stk. 2 til en bestemt fysisk person, der  

 ikke er anført i fortegnelsen fra CPR, skal den erhvervsdrivende  

 tydeligt og på en forståelig måde oplyse om retten til at  

 frabede sig henvendelser som nævnt i stk. 2 fra den  

 erhvervsdrivende.
Den pågældende skal samtidig gives adgang til  

 på en nem måde at frabede sig sådanne henvendelser.
 Stk. 5. Der må ikke kræves betaling for at modtage  

 eller notere meddelelser om, at en anmodning efter stk. 1 tilbagekaldes,  

 eller at henvendelser som nævnt i stk. 2 frabedes.
Stk. 6. Erhvervsministeren kan fastsætte nærmere  

 regler om den erhvervsdrivendes informationspligt efter stk. 4 og om  

 pligten til at give adgang til at frabede sig henvendelser som nævnt i  

 stk. 2.« § 3 I lov nr. 398 af 13. juni 1990 om kreditaftaler, som senest ændret  

 ved lov nr. 1098 af 21. december 1994, foretages følgende  

 ændringer:
 1. I bilaget til loven indsættes i note c som  

2. og 3. pkt.:
»Et år antages at have 365 dage, 365,25 dage eller (i skudår)  

 366 dage, 52 uger eller 12 lige lange måneder.
Hver måned antages  

 at have 30,41666 dage (=365/12).« 2. I bilaget til loven indsættes efter note  

 c:
»d)	Beregningens resultat skal angives med mindst én decimals  

 nøjagtighed.
Hvis der afrundes til en bestemt decimal, gælder  

 følgende regel: Hvis decimalen efter denne bestemte decimal er 5 eller  

 derover, forhøjes denne bestemte decimal med én.
e)	De benyttede løsningsmetoder skal give et resultat svarende  

 til eksemplerne i bilag III til direktiv 87/102/EØF som ændret  

 ved Europa-Parlamentets og Rådets direktiv 98/7/EF af 16. februar  

 1998.« § 4 I lov nr. 188 af 9. maj 1984 om gennemførelse af konvention om,  

 hvilken lov der skal anvendes på kontraktlige forpligtelser m.v., som  

 ændret ved lov nr. 305 af 16. maj 1990, foretages følgende  

 ændring:
 1. I § 1, stk. 1, indsættes som 2.  

 pkt.:
»Det samme gælder den til konventionen knyttede Første  

 protokol af 19. december 1988 om Domstolens fortolkning af konventionen af  

 19. juni 1980 og den til konventionen knyttede Anden protokol af 19. december  

 1988 om tildeling af visse beføjelser til Domstolen vedrørende  

 fortolkning af konventionen af 19. juni 1980.« § 5 Stk. 1. Lovens § 1 træder i kraft den 1. juni  

 2000.
 Stk. 2. Lovens § 2 træder i kraft den 1. juli  

 2000.
 Stk. 3. Lovens § 3 træder i kraft den 1. juni  

 2000. For så vidt angår aftaler om kredit, der sikres ved pant i  

 fast ejendom, træder bestemmelsen dog først i kraft den 8.  

 februar 2001. 2. pkt. gælder ikke ved markedsføring af de  

 pågældende aftaler, i det omfang kreditaftalelovens regler om  

 beregning af årlige omkostninger i procent skal anvendes i forbindelse  

 hermed.
 Stk. 4. Justitsministeren fastsætter tidspunktet  

 for ikrafttræden af lovens § 4.
Stk. 5. Lovens § 1, nr. 3 og 4, finder anvendelse,  

 når aftalen er indgået eller forbrugeren har afgivet tilbud efter  

 lovens ikrafttræden.
Det samme gælder bestemmelserne i lov om  

 visse forbrugeraftaler som affattet ved lovens § 1, nr. 6.
 Stk. 6. Lovens § 3 finder anvendelse på aftaler,  

 der indgås efter lovens ikrafttræden.
§ 6 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
