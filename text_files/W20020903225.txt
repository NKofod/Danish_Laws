Pressenævnet bemærkede indledningsvis, at det på  

 baggrund af det i artiklen knyttede billede ikke kunne udelukkes, at det var  

 muligt for personer med et vist kendskab til klageren at identificere ham som  

 den i artiklen omtalte person.
Klager var derfor berettiget til at klage til  

 Pressenævnet.
Da der mellem klager og bladet var modstridende forklaringer om, hvad der  

 blev aftalt før og under interviewet, fandt nævnet ikke  

 tilstrækkeligt grundlag for at udtale kritik af bladet.
  

 ---RESUME- [K] har klaget til Pressenævnet over en artikel  

 bragt i Ekstra Bladet den 1. januar 2002, idet han mener, at god presseskik  

 er tilsidesat.
Af artiklen med overskriften "Steen Stjæler  

 for 20.000 om dagen" fremgik af en underrubrik, at "- Jeg har nok lavet indbrud for tre-fire millioner  

 konstaterer 23-årig." I artiklen hed det:
 "Champion" står der trykt på maven  

 af Steens træningstrøje.
 Han har ikke vundet nogen medaljer, men gennem fem-seks  

 år har han scoret kassen på indbrud.
- Min far har arbejdet i 30 år.
På en  

 sjettedel af den tid, har jeg nok tjent lige så mange penge på  

 indbrud i villaer, fabrikker og på biltyverier, forklarer  

 23-årige Steen, som vil være anonym og til hverdag har et andet  

 navn.
Han sidder inde i Vridsløselille  

 Statsfængsel.
Dømt til fængsel for fjerde gang.
- Denne gang for knivstikkeri.
Så var der vold med  

 pistol, en dom for sprængstof og før det én for 10-20  

 biltyverier, remser han op.
FØRST VILLAER Som 12-13-årig startede han   bevæbnet med en  

 skruetrækker og en lommelygte   med de første villaer.
- Jeg tog de største.
Dem i to etager, der ligner  

 millionærboliger, husker han.
 Med lommelygten tjekkede Steen, om der var nogen hjemme.  

 Var familien ude og kysten klar, fjernede han enten en vinduesrude eller  

 brækkede terrassedøren op med skruetrækkeren.
Så gik turen gennem stuen, soveværelset og  

 kontoret.
De rum hvor flest værdier ligger gemt.
- Jeg fik 150 kroner i lommepenge dengang.
Og kunne jeg  

 skaffe en video, så havde jeg pludselig 1000 kroner ekstra, forklarer  

 Steen.
LAMPER TIL FORRETNINGER PH-lamper var eftertragtet bytte.
Forretningsejere  

 bestilte af og til et par stykker hos Steen, mindes han.
En Puch Maxi var også okay.
Den kunne omsættes  

 til 20 gram hash.
 Biltyverier var også et af Steens specialer.  

 På under fem minutter kunne han få sig et  

 køretøj.
- Hvis jeg for eksempel var havnet ude i Rødovre og  

 jeg ikke gad gå hjem, brækkede jeg bare en bil op  

 selvfølgelig en der kunne køre hurtigere end politiets   og  

 så var jeg hjemme på fem minutter.
Egentlig var jeg ligeglad med  

 ejeren.
Han har jo en forsikring, og får sig bare en ny bil,  

 kommenterer Steen.
20.000 PR.
DAG Her var redskaberne en rørtang til låsen og  

 en flad skruetrækker til tændingen.
Siden hen blev det mere avanceret.
Med sprængstof  

 brød han ind i bankers døgnbokse og firmaers pengeskabe.
Han  

 rippede fabrikshaller for B&O-anlæg.
 - Jeg har nok lavet indbrud for op omkring tre-fire  

 millioner kroner, regner Steen sig frem til.
Der er blevet brugt til at føre sig frem og leve  

 fedt for.
Han købte, hvad han ville.
Venner og familie blev begavet  

 med dyre ting, og Steen selv er rejst på de ferier, han har haft lyst  

 til.
- Som kriminel er man sin egen herre.
Man kan leve fedt  

 uden at være tvunget til at stå op klokken otte og gå  

 på arbejde hver dag fem dage i ugen.
Jeg har kunnet stå ud af  

 sengen klokken 12 og måske leve endnu bedre end dem med fast job.
For  

 20.000 skulle man gerne kunne skaffe på en dag, og så er der 30  

 dage i en måned, siger han og sammenligner sin levefod med en person  

 med en 37 timers arbejdsuge.
 Den indstilling har gjort Steens liv til en evig legen  

 kispus med politiet.
- Det gælder om ikke at blive knaldet.
Tager de  

 én, har man tabt.
Og man skal ikke tage fejl af panserne.
De er  

 langtfra dumme, beskriver han sine modstandere.
Derfor er det altid med politiets evner og straffelovens  

 rammer i mente, når Steen kaster sig ud i et knæk.
Er risikoen  

 udbyttet værd.
 I bakspejlet føler Steen, at han har været  

 heldig, de gange politiet "vandt" og han selv endte på  

 rettens anklagebænk.
 Fire gange er det sket, og sammenlagt har Steen tilbragt  

 fire år i fængselsceller.
- Jeg har vel nok udnyttet Danmarks lave straffe for  

 tyveri.
I USA ville jeg for eksempel aldrig have været kriminel, siger  

 han.
RIG FAR Karrieren som kriminel vil Steen erstatte med en titel som  

 ejer af en café eller en tøjforretning.
- Som selvstændig gælder der de samme regler.  

 Man er herre over sin egen arbejdstid, og man bestemmer selv, hvor meget man  

 vil tjene.
Alternativet ville være at have en stinkende rig far for et  

 kunne leve et lige så frit og fedt liv, mener Steen.
 Men før forretningsdrømmen engang kan blive  

 opfyldt, skal Steen lige afsone sin dom for at stikke en fyr ned, der havde  

 taget kokain i hans lejlighed og klappet hans kæreste en lussing.
- Hvis der er noget, jeg ikke kan tolerere, er det folk,  

 der tager stoffer, voldtager eller slår på piger.
Mænd er  

 stærkere end kvinder.
Derfor er det ikke værd at slå dem,  

 siger Steen vredt og tilføjer at straffen på det område er  

 latterlig lille." Artiklen var ledsaget af et billede af klager taget  

 skråt bagfra, hvortil der var knyttet følgende tekst:
"23-årige Steen har efterhånden tilbragt  

 fire år i fængsel.
Genvejen til mange penge er gået gennem  

 indbrud og biltyverier." Klageren har oplyst, at han blev spurgt, om han ville  

 stille sig til rådighed for en journalist, der skulle lave en artikel  

 om biltyverier.
Klager var tøvende, og gik først rigtigt med  

 til projektet, da han af bladets journalist fik bekræftet, at artiklen  

 udelukkende skulle handle om biltyverier generelt.
Aftalen var således,  

 at artiklen udelukkende skulle handle om biltyverier.
Klageren har anført, at de første par  

 minutter da også kun handlede om biltyverier, men derefter tog samtalen  

 en vending, som klager   da han aldrig tidligere havde snakket med en  

 journalist før   ikke fandt grund til at være mistænksom  

 over for.
Journalisten spurgte klager, om hun måtte stille nogle  

 spørgsmål om klagers baggrund, "så hun vidste, hvem  

 hun snakkede med", som hun udtrykte det.
Klager så ikke noget  

 forkert i det, men fik   inden han udtalte sig   hendes forsikring om, at det  

 ikke ville blive trykt i bladet.
I den forbindelse fik klager på ny  

 løfte om, at artiklen udelukkende skulle handle om biltyverier   alt  

 andet var til hende selv.
Klageren har i den forbindelse anført, at det er  

 korrekt, når bladet anfører, at der blev sprunget rundt i  

 emnerne, men at det er forkert, når det samtidig anføres, at  

vi sprang rundt i emnerne.
Det var alene journalisten, der blev ved  

 med at springe frem og tilbage, hvilket var en af årsagerne til, at  

 klager så sig nødsaget til igen og igen at få hendes  

 løfte om, at det kun var de omhandlede biltyverier, der ville blive  

 anvendt i interviewet.
Af samme årsag ønskede klager heller ikke  

 at gennemlæse artiklen, før den blev trykt, idet journalisten jo  

 gentagne gange havde givet klager sit løfte.
Hvad angår artiklens overskrift så udspringer  

 den af journalistens spørgsmål om, hvor meget man oftest kunne  

 lave på et indbrud.
Dette spørgsmål blev imidlertid kun  

 stillet af journalisten, fordi hun var personlig nysgerrig, idet  

 spørgsmålet blev ledsaget af følgende bemærkning:  

 "Nej, bare rolig, det kommer ikke i avisen".
 Klageren har endelig anført, at han finder det  

 direkte foragteligt, at journalisten ikke kan "erindre", at visse  

 af de i bladet berørte emner ikke måtte blive trykt i bladet, og  

 at hun i den forbindelse har henvist til, at hun ikke har tilføjet  

 bemærkninger på hendes blok om noget sådant   som om dette  

 skulle være det endegyldige bevis for, at klager ikke har haft  

 sådanne krav.
 Klageren har endelig anført, at artiklen har haft  

 store personlige omkostninger for ham, idet hans forhold til sin familie, som  

 han gennem det sidste år har arbejdet på at forbedre, har lidt  

 måske uoprettelig skade.
Bladet har henvist til en udtalelse fra journalisten bag  

 artiklen.
Af denne fremgår, at klager virkede diffus omkring emnet for  

 interviewet, da journalisten mødte ham i besøgsrummet.
Derfor  

 orienterede hun klager om, hvad hensigten med artiklen var, og hun refererede  

 til den emnebeskrivelse, der stod i den mail, der var fremsendt til  

 Vridsløselilles fængselsinspektør  Troels  Bloch.  

 Samtalen med klager varede ca. 20 minutter.
På grund af tidspres blev  

 det et meget hektisk forløb, men trods dette blev der fra  

 journalistens side fokuseret meget på at respektere klagers  

 grænser.
Intentionen med interviewet var heller ikke at få klager  

 til "at tale over sig", men blot at tilføje artikelserien  

 indbrudstyvens version.
Samtalen med klager om de forskellige emner  

 forløb ikke slavisk.
Klager og journalisten sprang rundt i emnerne og  

 vendte tilbage til de   for artiklen   mest relevante emner.
Derfor snakkede  

 klager og journalisten både om tyveri i starten og i slutningen af  

 interviewet.
Under samtalen så klager, at journalisten noterede alt  

 det, han sagde, ned på sin blok.
Journalisten kan ikke erindre, at  

 klager undervejs i interviewet sagde, at visse af de i artiklen  

 berørte emner ikke måtte blive trykt i artiklen, eller at visse  

 specifikke notater ikke skulle videregives.
Journalisten har derfor heller  

 ikke tilføjet bemærkninger om, at visse dele skulle udelades.  

 Klager udtrykte i øvrigt heller ikke ønske om, at han ville  

 gennemlæse artiklen, før den blev trykt.
Bladet har på baggrund af ovenstående  

 anført, at man ikke kan se, at vilkårene for samtalen er  

 overtrådt.
Klagerens navn er således ændret, ligesom han er  

 fotograferet bagfra på aftalt vis, så han ikke kan genkendes i en  

 videre kreds.
Bladet påstår derfor klagen afvist.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
Pressenævnet bemærker indledningsvis, at det  

 på baggrund af det til artiklen knyttede billede ikke kan udelukkes, at  

 det er muligt for personer med et vist kendskab til klageren at identificere  

 ham som den i artiklen omtalte person.
Klager er derfor berettiget til at  

 klage til Pressenævnet.
Nævnet har ikke mulighed for at foranstalte en  

 bevisførelse af hændelsesforløbet i forbindelse med  

 interviewet med klager.
Da der mellem klager og bladet er modstridende  

 forklaringer om, hvad der blev aftalt før og under interviewet, finder  

 nævnet ikke tilstrækkeligt grundlag for at udtale kritik af  

 bladet.
