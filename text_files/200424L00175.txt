Betænkning afgivet af Uddannelsesudvalget den 21. april 2005 Betænkning over Forslag  

 til lov om ændring af forskellige love på  

  

 Undervisningsministeriets område (Afskæring af statstilskud og opkrævning af betaling for  

 visse udenlandske studerende) [af undervisningsministeren (Bertel Haarder)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 2. marts 2005. Lovforslaget blev efter 1. behandling henvist  

 til  

 behandling i Uddannelsesudvalget.
Møder Udvalget har behandlet lovforslaget i 3 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 23 i folketingsåret 2004-05, 1. samling.
Udvalget har fået omdelt det  

 materiale, der forelå i forbindelse med behandlingen af L 23, herunder de  

 høringssvar, som den daværende undervisningsminister sendte til udvalget.
Spørgsmål Udvalget har stillet 4 spørgsmål til undervisningsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
Socialdemokratiets  

 medlemmer af udvalget mener, at lovforslaget og lovforslag nr.
L 102 begge er  

 spareforslag, der vil føre til færre internationale studerende på de korte og  

 mellemlange videregående uddannelser.
 Desuden er der angivet en  

 snæver definition af, hvilke faglige områder der kan nyde godt af  

 stipendieordningerne.  

 Der er ydermere tale om meget vidtgående ministerbeføjelser, idet det er op  

 til  

 ministeren og ikke til institutionerne, på hvilke fagområder der kan opnås  

 stipendier.
Endelig er der hvad angår  

 de korte og mellemlange videregående uddannelser, tale om en meget stor  

 nyskabelse,  

 når der indføres fuld brugerbetaling og international konkurrence.
De mulige  

 konsekvenser  

 heraf er ikke belyst  hverken i den redegørelse (R 14 fra  

 folketingsåret  

 2003-04), der ligger til grund for lovforslagene, eller i det efterfølgende  

 udvalgsarbejde.
 Socialdemokratiet kan ikke  

 støtte lovforslaget.
Det Radikale Venstres  

 medlemmer af udvalget finder, at det er afgørende at øge det danske  

 uddannelsessystems  

 internationalisering.
Vi finder endvidere, at det er afgørende at tilskynde  

 til, at institutioner bliver en stadig mere integreret del af det  

 internationale uddannelsessamfund gennem aftaler om forskning,  

 udveksling  

 og andre samarbejder.
Det bør ske gennem, at stadig flere  

 studerende tager  

 en del af deres uddannelse i udlandet, og at stadig flere udenlandske  

 studerende tager en del af deres uddannelse i Danmark.
Der er desværre bare  

 ikke noget, der peger i den retning i forslaget om betaling fra studerende,  

 der  

 kommer fra lande, der hverken er EU-lande, EØS-lande eller Danida  

 samarbejdslande.
 Det Radikale Venstre  

 har gennem en række spørgsmål under udvalgsbehandlingen søgt at klarlægge  

 regeringens baggrund for at fremsætte lovforslaget, perspektiverne for det og  

 regeringens forventninger til, hvad der kommer ud af det.
Ministeren angiver i svar  

 på spørgsmål 4 vedrørende lovforslag nr.
L 102 klart formålet med L 102 og L  

 103:  

 » danske uddannelsesinstitutioner skal konkurrere på det globale  

 uddannelsesmarked  

 til gavn for dansk erhvervsliv og til gavn for det faglige uddannelses- og  

 forskningsmiljø på landets uddannelsesinstitutioner «.
Antallet af stipendier vil  

 svare til et årligt optag på 35 studerende, fuldt indfaset en bestand på 120  

 studerende.
Dette skal ses i forhold til bestanden på ca. 75.000 studerende i  

 øvrigt på KVU og MVU.
I forhold til dette skal ses institutionens arbejde med  

 at fastsætte priser for deres uddannelsesprogrammer samt den administrative  

 byrde ved at lave indstilling til Cirius om, hvem der bør have stipendier.  

 Ved  

 den første fremsættelse af forslaget oplyste den daværende  

 undervisningsminister,  

 at målgruppen for forslaget om betaling i 2002 omfattede 147 personer  

 svarende  

 til 0,6 pct. af tilgangen.
Man forventede, at dette ville stige til 300  

 personer i fremtiden.
Det er allerede i dag  

 muligt for institutionerne at udbyde uddannelsesprogrammer som indtægtsdækket  

 virksomhed.
Samtidig optager institutionerne udenlandske studerende, der i  

 sagens natur skal opfylde de faglige krav, der stilles.
Derfor forekommer  

 gevinsten ved at opkræve betaling fra måske 250 personer hvert år fordelt på  

 samtlige institutioner ikke at stå mål med bureaukratiet.
 Helt isoleret set er det  

 en god idé at give mulighed for stipendier, der også dækker leveomkostninger.  

 Men under henseende til, at lovforslaget ikke er velunderbygget med hensyn  

 til  

 målet om øget internationalisering og dertil forekommer bureaukratisk   

 specielt  

 i lyset af ordningens omfang  kan Det Radikale Venstre ikke støtte  

 lovforslaget.
 Enhedslistens medlem af udvalget finder, at dette lovforslag er  

 en del af pakke, hvor regeringen vil have fuld brugerbetaling for udenlandske  

 studerende på de videregående uddannelser og som et lille plaster på såret  

 samtidig giver en begrænset mulighed for stipendier til visse  nøje  

 udvalgte   

 udenlandske studerende.
Lovforslaget handler om at opkræve fuld brugerbetaling for  

 udenlandske studerende, der ikke er omfattet af udvekslingsaftaler og  

 lignede.
Altså  

 de op til 15 pct. udenlandske studerende, som uddannelsesstederne har kunnet  

 optage indtil nu.
Lovforslaget betyder  

 færre udenlandske studerende på de danske uddannelser og dermed færre  

 impulser,  

 mindre udveksling og inspiration mindre internationalisering.
Det viser  

 regeringens snævre syn på uddannelse.
Man ønsker kun eliten, som til gengæld  

 skal have stipendier, og kun de udenlandske studerende, der kan betale, skal  

 have adgang.
 Lovforslaget betyder, at Danmark ikke længere får de kloge  

 udenlandske studerende  men de rigeste.
Dette lovforslag hæmmer og skader internationalisering af det  

 danske uddannelsessystem.
Derfor kan Enhedslisten ikke støtte det.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Louise Frevert (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Bjarne Laustsen (S)   

 Carsten Hansen (S)   

 Christine Antorini (S)   

 Kirsten Brosbøl (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Majbrit Berlau (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 103 Bilagsnr.
Titel 1 Meddelelse om materiale omdelt i folketingsåret 2004-05,  

 1. samling 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 2. udkast til betænkning Oversigt over spørgsmål og svar vedrørende L 103 Spm.nr.
