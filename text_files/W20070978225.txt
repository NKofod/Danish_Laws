Landsskatteretskendelse  

 vedr.
Ikke godkendt fradrag for advokatudgifter i forbindelse med køb af  

 aktier Klagen vedrører ikke godkendt  

 fradrag for advokatudgifter i forbindelse med køb af aktier.
Landsskatterettens afgørelse Skattepligtig indkomst Skattemyndigheden har ikke  

 godkendt fradrag for advokatudgift med i alt 628.140 kr., men har tillagt den  

 aktiernes anskaffelsessum.
 Landsskatteretten finder, at  

 udgiften skal fordeles forholdsmæssigt på de ved overdragelsen af  

 bankaktiviteterne i B A/S erhvervede aktiver.
Sagens oplysninger C AB afgav den 11. april 2001  

 et købstilbud på den samlede aktiekapital i A/S B.
Købstilbuddet blev  

 accepteret, og med skæring pr. 14. maj 2001 var C AB eneaktionær i A/S B.
 C AB ejede herefter to danske  

 bankorganisationer, dels en filial af C, dels B A/S.
 Blandt andet som følge af  

 interne økonomiske og organisatoriske årsager - herunder en  

 "konflikt" mellem på den ene side Ds krav til forretningsgang  

 til  

 den selvstændige bank B på kreditområdet og på den anden side C-koncernens  

 regler for bevillingsprocedure - blev det ved årsskiftet 2001/2002 besluttet  

 at  

 overdrage bankaktiviteten, det vil sige aktiver og passiver, i A/S B til  

 C-filialen.
 Overdragelsen gennemførtes i  

 løbet af efteråret 2001 og frem til foråret 2002 som et almindeligt salg på  

 markedsvilkår med effekt pr. l. januar 2002. Salgets væsentligste poster  

 omfattede udlån og goodwill.
Advokatfirmaet E var juridisk  

 rådgiver i forbindelse med salget af bankaktiviteten.
Advokatfirmaet modtog i  

 den anledning salær i henhold til faktura af 28. juni 2002 for arbejde udført  

 i  

 perioden 10. oktober 2001 til 30. juni 2002, i alt 628.140 kr. inkl. moms.
 Advokatfirmaet har i brev af  

 20. april 2006 oplyst følgende om det udførte arbejde:
Bistanden har ikke omfattet  

 C AB (Publ.)'s køb af aktier i Aktieselskabet B.
Bistanden bestod af  

 rådgivning  

 i perioden oktober 2001 til juni 2002 og vedrørte overdragelse af  

 bankvirksomheden fra Aktieselskabet B til C AB (Publ.) gennem en overdragelse  

 af visse aktiver og passiver, herunder:
·  

  

 	  

 Rådgivning vedrørende den dagældende bank  

 og sparekasselov ("BSL") § 47, stk. 2 ·  

  

 	  

 (afvikling på anden måde end likvidation)  

 og BSL § 48 (overdragelse af bankvirksomhed), ·  

  

 	  

 Rådgivning vedrørende de skattemæssige  

 konsekvenser af omstruktureringen, ·  

  

 	  

 Udarbejdelse af  

 virksomhedsoverdragelsesaftale, ·  

  

 	  

 Ansøgning om tilladelse til overdragelse af  

 bankvirksomhed, jf.
BSL § 48, og afvikling på anden måde end likvidation, jf.  

 BlS § 47, stk. 2, og ·  

  

 	  

 Omfattende drøftelser med D vedrørende  

 overdragelsen og vilkårene for Ds tilladelse.
 Vores bistand resulterede i  

 (a) Virksomhedsoverdragelsesaftale af 18. marts 2002 som ændret ved Tillæg 1  

 af  

 27. marts 2002 mellem Aktieselskabet B og C AB (Publ.) og (b) at D den 18.  

 april 2002 gav tilladelse til overdragelse af bankvirksomheden fra  

 Aktieselskabet B til C AB (Publ.) gennem en overdragelse af visse aktiver og  

 passiver samt afvikling af Aktieselskabet B på anden måde end ved  

 likvidation.
SKATs afgørelse SKAT har nægtet fradrag for  

 advokatudgiften, 628.140 kr. ved indkomstopgørelsen.
 SKAT har henvist til, at  

 formålet med Cs køb af aktierne i B A/S var at overtage aktiviteterne  

 og  

 indlemme dem i C.
 De omhandlede udgifter anses  

 herefter for at have en så nær tilknytning til købet af B-aktierne, at de  

 skal  

 tillægges købsprisen, jf. ligningslovens § 8 J, stk. 3.
SKAT har henvist til Østre  

 Landsrets dom af 9. juni 2005 offentliggjort i Tidsskrift for Skatter og  

 Afgifter (TfS) 2005.540 (SKM2005.273.ØLR) om fradrag for udgifter til advokat  

 og revisor i forbindelse med erhvervelse af datterselskab.
Efter dommen er  

 udgifterne anset for et tillæg til købesummen for aktierne, hvorfor der ikke  

 var fradrag herfor efter ligningslovens § 8 J, stk. 1.
Filialens påstand og argumenter Filialens repræsentant har  

 fremsat påstand om, at fradrag for advokatudgiften godkendes med 628.140 kr.,  

 jf. ligningslovens § 8 J, stk. 1. Repræsentanten har subsidiært fremsat  

 påstand  

 om, at advokatudgiften fordeles forholdsmæssigt på de erhvervede nettoaktiver  

 i  

 forbindelse med erhvervelsen.
 Repræsentanten har til støtte  

 for sin principale påstand gjort gældende, at advokatudgiften har tilknytning  

 til Cs køb af aktiviteten i selskabet A/S B og ikke til bankens  

 tidligere køb  

 af aktier heri.
Erhvervelse af aktiviteten,  

 der udgør pengeinstitutaktivitet, må anses for etablering af virksomhed i  

 ligningslovens § 8 J, stk. 1s forstand.
Udgiften vil herefter være  

 fradragsberettiget efter § 8 J, stk. 1, idet den ikke kan anses for omfattet  

 af  

 § 8 J, stk. 3.
Hovedreglen er således  

 fradrag efter ligningslovens § 8 J, stk. 1, mens undtagelsen er  

 ligningslovens  

 § 8 J, stk. 3, der kun finder anvendelse, når omkostninger kan refereres  

 direkte til et eller flere relevante aktiver.
Almindelig rådgivning i  

 forbindelse med en overdragelse, som her, kan ikke referere sig til enkelte  

 aktiver.
Referenten har henvist til lovens forarbejder, Folketingstidende  

 1991-1992, Tillæg A, sp. 918, samt til cirkulære nr. 72 af 17. april 1996,  

 punkt 14.10.
Repræsentanten har endvidere  

 henvist til Landsskatterettens kendelse af 6. november 2001 offentliggjort i  

 SKM2001.583.LSR (TfS 2001.987), hvori retten har godkendt fradragsret efter §  

 8  

 J, stk. 1 for revisorudgifter afholdt i forbindelse med skattefri  

 virksomhedsomdannelse.
Han har desuden henvist til Landsskatterettens  

 kendelse  

 af 21. september 2001 refereret i SKM2001.471.LSR (TfS 2001. 904), hvori  

 retten  

 har godkendt fradragsret for advokat- og revisorudgifter i forbindelse med  

 skattefri tilførsel af aktiver.
Repræsentanten har til sin  

 subsidiære påstand anført, at omkostningerne skal fordeles på de erhvervede  

 aktiver i forhold til aktivernes størrelse.
Efter hans opfattelse vil  

 udgiften  

 i det omfang, den kan henføres til posten: udlån, være fradragsberettiget  

 efter  

 kursgevinstlovens § 25, stk. 6.
Landsskatterettens bemærkninger og begrundelse Udgifter til advokat og  

 revisor kan fradrages, hvis udgifterne er afholdt i forbindelse med  

 etablering  

 af en erhvervsvirksomhed eller udvidelse af en bestående erhvervsvirksomhed.  

 Det fremgår af ligningslovens § 8 J, stk. 1.
Udgifter, der må anses for  

 tillæg til en købesum eller fradrag i en salgssum for et aktiv, kan ikke  

 fradrages efter ligningslovens § 8 J, stk. 1. Det følger af ligningslovens §  

 8  

 J, stk. 3. Bedømmelsen af, hvilke advokat- og revisorudgifter, der må anses  

 for  

 tillæg til en købesum eller fradrag i en salgssum, skal ifølge lovens  

 forarbejder ske på grundlag af hidtidig praksis, jf.
Folketingstidende  

 1991-1992, Tillæg A, sp. 918.
 Den skattepligtige har ikke  

 valgfrihed mellem at benytte fradragsreglen, jf. § 8 J, stk. 1, eller at  

 lægge  

 udgifterne til købesummen, jf. § 8 J, stk. 3.
 Efter det oplyste må det  

 lægges til grund, at den pågældende advokatudgift blev afholdt i forbindelse  

 med filialens erhvervelse af A/S Bs bankvirksomhed.
 Advokatudgiften har herefter  

 ikke en sådan forbindelse til aktieerhvervelsen, at udgiften kan anses som  

 accessorisk hertil og dermed medregnes til købesummen for aktierne.
 Advokatudgiften må derimod  

 anses for accessorisk til aktivitetsoverdragelsen.
 Landsskatteretten  

 finder herefter ikke, at der er fradragsret for udgiften, jf. § 8 J, stk. 1,  

 men at denne skal fordeles forholdsmæssigt på de erhvervede aktiver, jf. § 8  

 J,  

 stk. 3. Den forholdsmæssige del af udgiften tillægges herefter købesummen for  

 aktivet og behandles på samme måde som denne.
