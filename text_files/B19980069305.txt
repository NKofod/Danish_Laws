Bekendtgørelse om  

 specialtandlæger I medfør af § 5 og § 20, stk. 3, i lov nr. 276 af  

 26. maj 1976 om tandlæger med senere ændringer samt efter  

 indstilling gennem Sundhedsstyrelsen fra Specialtandlægenævnet  

 fastsættes:
Uddannelsen § 1. Sundhedsstyrelsen kan meddele tandlæger  

 tilladelse til at betegne sig som specialtandlæge inden for  

 følgende områder af tandplejen:
 1)	Ortodonti (tandregulering).
 2)	Hospitalsodontologi (tand-, mund- og kæbekirurgi).
 Stk. 2. Ved annoncering må kun ovenstående  

 betegnelser anvendes.
 § 2. Tilladelse til at betegne sig som  

 specialtandlæge i ortodonti er betinget af:
1)	Autorisation som tandlæge, jf. tandlægelovens § 2,  

 stk. 1, og 2)	en uddannelse af 3 års varighed omfattende:
 a)	Introduktionsuddannelse af 4 måneders varighed.
 b)	Hoveduddannelse af 2 1/2 års varighed.
 c)	Supplerende uddannelse af 2 måneders  

 varighed.
 Stk. 2. Tilladelse til at betegne sig som  

 specialtandlæge i hospitalsodontologi er betinget af:
1)	Autorisation som tandlæge, jf. tandlægelovens § 2,  

 stk. 1, og 2)	en uddannelse af 5 års varighed omfattende:
 a)	Introduktionsuddannelse af 6 måneders varighed.
 b)	Basisuddannelse af 6 måneders varighed.
 c)	Hoveduddannelse af 3 års varighed.
 d)	Supplerende uddannelse af 1 års varighed.
 Stk. 3. Udover den i stk. 1 og stk. 2 omhandlede  

 kliniske-praktiske uddannelse skal tandlægen gennemgå en af  

 Sundhedsstyrelsen godkendt teoretisk uddannelse.
Tilrettelæggelse § 3. Uddannelse i et speciale skal være  

 opnået ved ordinær ansættelse efter forudgående  

 opslag og ansøgning i stillinger på afdelinger, institutioner  

 eller i tandklinikker, der er godkendt af Sundhedsstyrelsen hertil.
 Stk. 2. Ansættelse skal ske som  

 heltidsansættelse.
 Stk. 3. Ansættelser af mindre end 2 måneders  

 varighed kan ikke medregnes i de i § 2 nævnte uddannelseskrav.
 § 4. Sundhedsstyrelsen fastsætter  

 nærmere bestemmelser for gennemførelsen af uddannelsen og for  

 ansættelse i en uddannelsesstilling.
 Stk. 2. Sundhedsstyrelsen udarbejder målbeskrivelser for  

 uddannelse til specialtandlæge.
 Stk. 3. Sundhedsstyrelsen fastsætter endvidere  

 bestemmelse om hvilke krav, der stilles til afdelinger, institutioner eller  

 tandklinikker med hensyn til uddannelsesprogram, evaluering m.v., for at  

 disse kan få godkendt uddannelsesstillinger, jf. § 3,  

 stk. 1.
 § 5. For så vidt angår  

 uddannelsesstillinger til specialtandlæge i hospitalsodontologi, kan  

 Sundhedsstyrelsen, efter drøftelse med vedkommende sygehusmyndighed  

 bestemme, at ansættelsesmyndigheden skal tilbyde ansættelse heri  

 som blokansættelse.
 Stk. 2. Ved blokansættelse forstås, at  

 tandlægen som led i et og samme ansættelsesforhold gør  

 tjeneste i flere på hinanden følgende uddannelsesstillinger  

 på forskellige afdelinger m.v. og i forskellige på forhånd  

 fastsatte perioder.
 Dimensionering m.v.
 § 6. Sundhedsstyrelsen fastsætter antallet  

 af uddannelsesstillinger til specialtandlæge efter drøftelse med  

 ansættelsesmyndighederne for uddannelsesstillinger og under hensyntagen  

 til uddannelseskapaciteten, samt behovet for specialtandlæger.
 § 7. Sundhedsstyrelsen offentliggør hvilke  

 sygehusafdelinger, institutioner og tandklinikker, der af Sundhedsstyrelsen  

 er godkendt som ansættelsessted i forbindelse med  

 specialtandlægeuddannelsen.
 Specialtandlægenævnet m.v.
 § 8. Sundhedsstyrelsen skal indhente en udtalelse  

 fra det i § 10 nævnte specialtandlægenævn om de  

 almindelige bestemmelser, der fastsættes af Sundhedsstyrelsen i  

 medfør af denne bekendtgørelse.
 § 9. Tilladelse til at betegne sig som  

 specialtandlæge meddeles af Sundhedsstyrelsen, efter indstilling fra  

 det i § 10 omhandlede specialtandlægenævn.
Stk. 2. Sundhedsstyrelsen kan dispensere fra  

 uddannelsesbestemmelserne, herunder også de bestemmelser som  

 fastsættes af styrelsen i medfør af denne bekendtgørelse,  

 og herunder meddele tilladelse til at en person kan betegne sig som  

 specialtandlæge på grundlag af en i udlandet helt eller delvis  

 erhvervet tilsvarende uddannelse.
Dispensation gives efter indstilling fra  

 det i § 10 nævnte specialtandlægenævn.
 Stk. 3. Sundhedsstyrelsen offentliggør de af styrelsen  

 givne tilladelser til at betegne sig som specialtandlæge.
 § 10. Specialtandlægenævnet  

 består af en af sundhedsministeren efter indstilling fra  

 Sundhedsstyrelsen udnævnt formand og af 11 medlemmer, der  

 udnævnes af Sundhedsstyrelsen således:
1)	1 medlem efter indstilling fra Sundhedsministeriet, 2)	1 repræsentant fra Sundhedsstyrelsen, 3)	1 medlem efter indstilling fra de odontologiske institutter ved  

 universiteterne i København og Århus i forening, 4)	1 medlem efter indstilling fra Amtsrådsforeningen i  

 Danmark, 5)	1 medlem efter indstilling fra Kommunernes Landsforening 6)	1 medlem efter indstilling fra Hovedstadens  

 Sygehusfællesskab, 7)	1 medlem efter indstilling fra Københavns og Frederiksberg  

 kommuner i forening, og 8)	4 medlemmer efter indstilling fra de faglige organisationer, heraf 1  

 fra Dansk Tandlægeforening, 1 fra Tandlægernes Nye Landsforening,  

 1 fra Foreningen af Specialtandlæger i Hospitalsodontologi og 1 fra  

 Foreningen af Specialtandlæger i Ortodonti.
 Stk. 2. Der kan udnævnes en suppleant for formanden og  

 hver af de øvrige medlemmer.
Stk. 3. Nævnets medlemmer og suppleanter udnævnes  

 for en periode af 4 år.
Genudnævnelse kan finde sted.
 § 11. Sundhedsstyrelsen fastsætter regler  

 for specialtandlægenævnets virksomhed.
 § 12. Tandlæger, der uden at have  

 opnået Sundhedsstyrelsens tilladelse til at betegne sig som  

 specialtandlæge, betegner sig som sådan, straffes med  

 bøde.
Ikrafttrædelses- og overgangsbestemmelser § 13. Bekendtgørelsen træder i kraft  

 den 7. oktober 1998.
 Stk. 2. Samtidig ophæves bekendtgørelse nr. 743  

 af 8. november 1991 om specialtandlæger.
