Nr BSF 26 Forslag til folketingsbeslutning om opretholdelse af gymnasier Fremsat af Berlau (FK) Kurt Frederiksen (FK) Preben Møller Hansen (FK)  

 Jørgen Tved (FK) den 29. oktober 1987 Det pålægges regeringen gennem et ekstra økonomisk tilskud at drage omsorg for, at de 3 gymnasier i Københavns Amt, som amtet har besluttet at nedlægge, bliver opretholdt.
BEMÆRKNINGER TIL FORSLAGET Der er tale om gymnasier med i alt næsten 1.000 elever, som er velfungerende.
Det er vigtigt, at vi uddannelsesmæssigt forbereder os på at gå ind i det nye samfund, og at de unge får den bedst mulige uddannelse.
Forslagsstillerne mener ikke, at man kan give en forsvarlig uddannelse med for mange elever i hver klasse, så beslutningen, som man også har taget i f.eks.
Københavns Amt om en forhøjelse af klassekvotienten, er en uforsvarlig beslutning.
Det er ligeledes forslagsstillernes opfattelse, at undervisningsministeren, som er hovedansvarlig for undervisning og uddannelse, ikke blot med henvisning til en decentraliseret beslutningsproces stiltiende kan se på, at undervisning og uddannelse i kommuner og amter forringes.
Undervisningsministerens inaktivitet i denne sag er heller ikke i overensstemmelse med de tanker, statsministeren har lagt frem i sin åbningstale, hvor han netop siger, at regeringens sigte er en højnelse af både folkeskolen og læreruddannelsen.
