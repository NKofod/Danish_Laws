Skrivelse om anvendelse af tolk (Til samtlige  

 politimestre) I en del tilfælde har det vist sig, at udlændinge, der anholdes  

 af politiet og anbringes i arresthus, ikke har forstået, hvorfor de er blevet  

 frihedsberøvet, og hvad der skal foregå i arresthuset.
Det har i nogle  

 tilfælde  

 givet anledning til usikkerhed og tilspidsede situationer med risiko for  

 magtanvendelse.
Justitsministeren har under et samråd i Folketingets Retsudvalg  

 givet tilsagn om, at Kriminalforsorgen i samarbejde med politiet ville sørge  

 for at forbedre den eksisterende tolkeordning, således at den tolk, som har  

 medvirket ved politiets afhøring af en udlænding, følger den anholdte til  

 fængslet og medvirker ved indsættelsen.
I det mindste således at det sikres,  

 at  

 den anholdte har forstået sin situation og baggrunden for anholdelsen.
 Problemet har været drøftet på et møde med Rigspolitichefen og  

 Politidirektøren i 1991. Her blev det aftalt, at den tolk, som medvirker ved  

 Københavns Politis afhøring af udlændinge, så vidt muligt følger den anholdte  

 til Politigårdens Fængsel og medvirker ved indsættelsen.
På et møde med Politimesterforeningens bestyrelse den 18.  

 februar 1992 har man drøftet muligheden for at udvide denne ordning til hele  

 landet.
Bestyrelsen var positiv over for forslaget.
 På den baggrund henstiller direktoratet, at der i samtlige  

 politikredse indføres en tilsvarende ordning, således at de tolke, der  

 anvendes  

 i forbindelse med afhøringer af udlændinge, i videst mulige omfang deltager i  

 forbindelse med en efterfølgende indsættelse i arresthus.
