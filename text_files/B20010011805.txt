Bekendtgørelse om beregning af den  

 afgiftspligtige vægt for produkter, der indeholder visse industrielle  

 drivhusgasser I medfør af § 3 c, stk. 3, og § 17, stk. 2, i lov om afgift af  

 visse ozonlagsnedbrydende stoffer og visse drivhusgasser (afgift på  

 chlorfluorcarboner, haloner, hydrofluorcarboner, perfluorcarboner og  

 svovlhexafluorid), jf. lovbekendtgørelse nr. 569 af 3. august 1998,  

 som senest ændret ved lov nr. 1288 af 20. december 2000,  

 fastsættes:
Kapitel 1 Afgift af kemiske stoffer i produkter § 1. Den, der erhvervsmæssigt  

 indfører varer, som er omfattet af bilag 1 i lov om afgift af visse  

 ozonlagsnedbrydende stoffer og visse drivhusgasser og indeholder  

 hydrofluorkulbrinter (HFC-er), perfluorkulbrinter (PFC-er) eller  

 svovlhexafluorid (SF6) skal betale en dækningsafgift til  

 statskassen.
Stk. 2. Dækningsafgiften udgør de  

 beløb pr. kg af den afgiftspligtige vægt, der er anført i  

 § 3 b  i lov om afgift af visse ozonlagsnedbrydende stoffer og visse  

 drivhusgasser.
Den afgiftspligtige vægt er den mængde af stoffer,  

 der er nævnt i lovens § 3 b, og er indeholdt i varen.
 Stk. 3. Ved angivelse af den afgiftspligtige vægt  

 og stoffet, skal en erklæring herom fra fabrikanten foreligge.
 Stk. 4. Foreligger der en fabrikanterklæring kun om  

 stoftypen beregnes afgiften efter afgiftssatserne i § 3 b i lov om afgift af  

 visse ozonlagsnedbrydende stoffer og visse drivhusgasser og tabellen i stk.  

 5.
 Stk. 5. Såfremt fabrikanterklæring ikke foreligger  

 på angivelsestidspunktet eller er mangelfuld, afregnes stoffet efter  

 den højeste sats  i § 3 b i lov om afgift af visse ozonlagsnedbrydende  

 stoffer og visse drivhusgasser og den afgiftspligtige vægt efter  

 følgende tabel:
Produkt Afgiftspligtig vægt Husholdningskøleskabe og -frysere 1 kg pr. enhed (pr. kølemøbel) Jævnstrømskøleskabe og -frysere 0,5 kg pr. enhed (pr. kølemøbel) Vaccinekølere 1 kg pr. enhed (pr. kølemøbel) Kommercielle køle- og fryseskabe, herunder iscremefrysere og  

 flaskekølere 1 kg pr. enhed (pr. kølemøbel) Kommercielle køle- og fryseanlæg 2,5 kg pr. kW køleydelse Mælkekøleanlæg Direkte anlæg: 2 kg pr. kW køleydelse Indirekte anlæg: 1 kg pr. kW køleydelse Kølerum uden offentlig adgang 2,5 kg pr. kW køleydelse Industrielle køle- og fryserum 1,5 kg pr. kW køleydelse Lavtemperaturanlæg 1,0 kg pr. enhed Varmepumper 0,5 kg pr. kW varmeydelse Brugsvandsvarmepumper: 1 kg pr. kW varmeydelse Airconditionanlæg i bygninger Væskekølere:
Kompakte: 0,25 kg pr. kW køleydelse Direkte kondensator (remote): 0,5 kg pr. kW køleydelse Luftkølere: 0,5 kg pr. kW køleydelse Affugtere 0,5 kg pr. kW køleydelse Fjernvarmerør Ydre diameter:
< 130 mm: 0,1 kg pr. m 130-230 mm: 0,2 kg pr. m 231-330 mm: 0,4 kg pr. m 331-530 mm: 1,0 kg pr. m > 530 mm: 2,0 kg pr. m Isolerede porte og døre 0,25 kg pr. m2 Fugeskum 0,5 kg pr. kg Paneler til køle- og fryserum 6,0 kg pr. m3 Ekstruderet polystyren til isolering  

 (XPS-skum) 2,5 kg pr. m3 Spraydåser 0,5 kg pr. dåse Ruder 1 kg pr. m2 Stk. 6. Afgiften afregnes efter § 3 c, stk. 4 og 5, og §  

 3 d, stk. 1 og 3, i lov om afgift af visse ozonlagsnedbrydende stoffer og  

 visse drivhusgasser.
Kapitel 2 Straffe- og ikrafttrædelsesbestemmelser § 2. Med mindre højere straf er forskyldt  

 efter anden lovgivning, straffes med bøde den, der forsætligt  

 eller groft uagtsomt afgiver urigtige eller vildledende oplysninger til brug  

 for kontrollen med afgiften.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 3. Lov nr. 169 af 15. marts 2000 om  

 opkrævning af skatter og afgifter m.v. § 18 finder tilsvarende  

 anvendelse § 3. Bekendtgørelsen træder i kraft den 1. marts  

 2001.
