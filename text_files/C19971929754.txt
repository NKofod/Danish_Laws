(Til de godkendte forsikringsselskaber  

 m.fl.) Arbejdsskadestyrelsen har kendskab til breve fra forsikringsselskaber,  

 hvor selskaberne afviser ulykkestilfælde efter arbejdsskadeforsikringsloven.
 På denne baggrund kan Arbejdsskadestyrelsen oplyse følgende:
Når bortses fra at Arbejdsskadestyrelsens afgørelser kan indklages for Den  

 Sociale Ankestyrelse, har Arbejdsskadestyrelsen enekompetence til at træffe  

 afgørelse - det vil sige anerkende eller afvise - om en arbejdsskade hører  

 under lov om forsikring mod følger af arbejdsskade.
Dette fremgaar af § 6 i  

 Arbejdsskadestyrelsens bekendtgørelse nr. 363 af 10. maj 1996 om anmeldelse  

 af arbejdsskader § 6.
I visse nærmere angivne tilfælde har forsikringsselskabet pligt til at  

 sende en anmeldelse til styrelsen.
Dette fremgår af  

 anmeldelsesbekendtgørelsens § 6.
Et forsikringsselskab kan alene tage stilling til krav om dækning af  

 behandlingsudgifter og udbetale beløbet.
Dette gælder dog ikke for pludselige  

 løfteskader, medmindre skaden kan antages at være omfattet af lovens § 9, nr.  

 1. Hvis selskabet ikke kan tage stilling til spørgsmålet om ydelser efter  

 lovens § 30, har det adgang til at forelægge spørgsmålet for  

 Arbejdsskadestyrelsen, der saa vil træffe en afgørelse.
Dette følger af  

 anmeldelsesbekendtgørelsens § 7, jf. § 30 i lov om forsikring mod følger af  

 arbejdsskade.
 Et forsikringsselskab kan desuden henlægge en sag eller videresende sagen  

 til Arbejdsskadestyrelsen, jf. anmeldelsesbekendtgørelsens § 7, stk. 3.
 Det er således misvisende, hvis selskaberne betegner Deres stillingtagen  

 til ulykkestilfældet som en afvisning.
Selskaberne har pligt til udtrykkeligt at orientere skadelidte om adgangen  

 til at få sagen forelagt Arbejdsskadestyrelsen, hvis skadelidte ikke er  

 tilfreds med selskabets standpunkt.
Dette gælder både, hvis skadelidte ikke  

 er tilfreds med selskabets afgørelse om ydelser efter lovens § 30 og ved  

 selskabets henlæggelse af anmeldelsen.
Dette følger af § 7, st. 2 i  

 bekendtgørelse om anmeldelse af arbejdsskader.
 På denne baggrund kan Arbejdsskadestyrelsen foreslå, at selskaberne på  

 følgende måde udformer indholdet i brev til skadelidte, der har været udsat  

 for et ulykkestilfælde, som selskaberne vurderer ikke vil føre til erstatning  

 i medfør af lov om forsikring mod følger af arbejdsskade, og som selskaberne  

 ikke har pligt til at videresende til Arbejdsskadestyrelsen:
 "Efter de foreliggende oplysninger mener vi ikke, at Deres lidelse er  

 opstået ved et ulykkestilfaelde, eller hvad der kan sidestilles hermed.
 Vi har derfor henlagt sagen, da vi vurderer, at skaden ikke vil medføre  

 godtgørelse for varigt men eller erstatning for tab af erhvervsevne.
 Efter lov om forsikring mod følger af arbejdsskade kan De indbringe vores  

 vurdering for Arbejdsskadestyrelsen, Æbeløgade 1, 2100 København Ø.
Ønsker De sagen forelagt Arbejdsskadestyrelsen, beder vi Dem meddele os  

 dette.
Vi sender saa sagens akter til Arbejdsskadestyrelse." Der er intet til hinder for, at selskaberne evt. begrunder, hvorfor  

 skadelidtes lidelse ikke er opstået ved et ulykkestilfælde, eller hvad der  

 kan ligestilles hermed, således at sagen vil blive henlagt.
