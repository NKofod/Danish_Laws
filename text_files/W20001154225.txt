Landsskatteretskendelse Unoterede aktier - gaveoverdragelse til børn - kurs Reference:
Værdiansættelsescirkulære pkt. 17  

 (cirkulære nr. 185 af 17. november 1982) A klagede for indkomståret 1996 over, at  

 skatteankenævnet ikke havde godkendt skattekurs 160 ved overdragelse af  

 aktier til børn, men i stedet havde ansat kursen til 400, og  

 forhøjet aktieavancen med 108.000 kr.
Det fremgik af sagens oplysninger, at klageren den 25.  

 marts 1996 gaveoverdrog nominelt 50.000 kr.i B ApS til sine to døtre.  

 Anpartskapitalen udgjorde 200.000 kr., hvoraf klageren indtil overdragelsen  

 ejede 160.000 kr.
Selskabet havde regnskabsår fra 1/5 til 30/4.
 Klageren havde på selvangivelsen opgjort sin avance  

 ved overdragelsen til 49.500 kr. efter ejertidsnedslag, idet han havde  

 anført gaveoverdragelseskursen til 160 svarende til formueskattekursen  

 pr. 1/1 1996 opgjort i henhold til regnskabet pr. 30/4 1995. Skattekursen pr.  

 1/1 1997 opgjort i henhold til regnskabet pr. 30/4 1996 udgjorde 390. Den  

 regnskabsmæssige indre værdi udgjorde pr. 30/4 1995 kurs 770  

 (aktiekapital 100.000 kr.), mens den pr. 30/4 1996 udgjorde kurs 800  

 (aktiekapital 200.000 kr.).
 Skatteankenævnet havde ikke godkendt en  

 afståelseskurs på 160, og havde i stedet ansat denne  

 skønsmæssigt til 400, hvilket havde indebåret en  

 forhøjelse af klagerens aktieindkomst med 108.000 kr.
Det var herved bemærket, at der var taget hensyn til  

 hændelser, der havde fundet sted efter regnskabsårets udgang,  

 idet disse ikke indgik i skattekursen. hvorved denne var anset som uegnet som  

 grundlag for værdiansættelsen.
Det var videre bemærket, at  

 den regnskabsmæssige indre værdi pr. 30/4 1996 udgjorde kurs 800,  

 idet der var taget hensyn til hensættelse til udbytte 270.000 kr.
 Klagerens revisor havde over for Landsskatteretten nedlagt  

 påstand om godkendelse af den selvangivne aktieindkomst.
Til støtte herfor havde han gjort gældende,  

 at klageren havde et retskrav på at kunne anvende skattekursen, idet  

 der var tale om en gaveoverdragelse.
Der var herved bl.a. henvist til Told-  

 og Skattestyrelsens kommentar i TfS 1997.599, side 10 i bilag 4 til  

 generationsskifteudvalgets betænkning nr. 1374 fra august 1999 samt  

 bemærkningerne til lovforslag L 88 fra folketingsåret 1996/97 om  

 afskaffelse af formueskatten.
 Landsskatteretten udtalte:
 I en situation som den foreliggende, hvor der var tale om  

 en gaveoverdragelse af unoterede aktier fandt  

 værdiansættelsescirkulæret (nr. 185 af 17/11 1982) pkt. 17  

 direkte anvendelse, jf. også kommentareni TfS 1997.599. Da der efter  

 det oplyste ikke havde været omsætning med selskabets aktier,  

 kunne formueskattekursen  således anvendes ved  

 værdiansættelsen.
Det fremgik af cirkulærets pkt. 17, at der  

 almindeligvis kunne anvendes den formueskattekurs, der var opgjort på  

 baggrund af regnskabet for det regnskabsår, der var udløbet  

 nærmest forud foroverdragelsen, hvilket i denne sag ville sige kurs 160  

 som selvangivet.
I særlige tilfælde kunne beregningen foretages  

 på grundlag af regnskabet for regnskabsåret, der udløb  

 efter overdragelsestidspunktet, navnlig i tilfælde, hvor overdragelsen  

 var sket ganske kort tid forud for regnskabsårets udløb, hvilket  

 efter praksis normalt var inden for en måned før  

 regnskabsårets afslutning.
 Da der i denne sag ikke var oplyst sådanne helt  

 særlige omstændigheder, der kunne begrunde en fravigelse af den  

 nævnte praksis, fandt retten, at klageren med rette havde selvangivet  

 en overdragelseskurs på 160. Den påklagede ansættelse blev  

 nedsat til det selvangivne.
