Bekendtgørelse om frivillig  

 sikring i Arbejdsmarkedets  

  

 Erhvervssygdomssikring (AES) I medfør af § 56, stk. 1, jf. § 48,  

 stk. 2, i lov nr. 422 af 10. juni 2003 om arbejdsskadesikring,  

 fastsættes:
Tilmelding som frivillig sikret § 1.  

  

 Selvstændige erhvervsdrivende og medarbejdende ægtefæller kan anmode  

 Arbejdsmarkedets Erhvervssygdomssikring (herefter AES) om sikring af egen  

 person mod følgerne af erhvervssygdomme, jf. lovens § 48, stk. 2.  

 En  

 tilmeldingsblanket til dette brug fås hos AES.
 Stk. 2.  

  

 Den  

 udfyldte og underskrevne tilmeldingsblanket sendes til AES og skal være  

 ledsaget af oplysning om CPR-nummer samt eventuelt SE-nummer og  

 DB03-branchekode.
 Stk. 3.  

  

 AES kan  

 anmode om fornøden dokumentation for, at pågældende er selvstændig  

 erhvervsdrivende eller medarbejdende ægtefælle.
Sikringens ikrafttræden § 2.  

  

 Sikringen træder i kraft fra det tidspunkt, hvor tilmeldingen er modtaget i  

 AES.
Tidspunktet vil fremgå af det sikringsbevis, som AES sender til sikrede.
 Stk. 2.  

  

 Sikringen  

 har virkning for et kalenderår ad gangen, jf. dog § 8.
Brancher og branchegrupper § 3.  

  

 AES  

 registrerer en frivillig sikret med virksomhedens branchekode (DB03-kode) i  

 Det  

 Centrale Virksomhedsregister (CVR) eller Erhvervssystemet hos Told*Skat.
Ved  

 modstridende oplysninger bruges registreringen i CVR.
§ 4.  

  

 En  

 frivillig sikret registreres endvidere i en af de branchegrupper, som AES'  

 bestyrelse på grundlag af DB03-koden har samlet arbejdsgiverne i.
Disse  

 branchegrupper er homogene ud fra et skaderisikomæssigt og et  

 produktionsmæssigt synspunkt.
Bidragets størrelse § 5.  

  

 AES' bestyrelse fastsætter størrelsen af bidragssatserne (bidraget for en  

 fuldtidsbeskæftiget) for et år ad gangen og meddeler den frivillig sikrede  

 bidragssatsen for det kommende kalenderår samtidig med bidragsopkrævningen.
 Stk. 2.  

  

 Bidraget  

 fastsættes under hensyn til en frivillig sikrets tilhørsforhold til en  

 branche,  

 jf. § 3. Inden for de enkelte branchegrupper, jf. § 4, betaler  

 frivillig sikrede samme bidragssats.
Registrering af beskæftigelsens omfang § 6.  

  

 En  

 frivillig sikret registreres ved tilmeldingen i AES som beskæftiget på fuld  

 tid  

 (1,00) og betaler fuldt årsbidrag (bidragssatsen for et kalenderår for en  

 given  

 branchegruppe), jf. dog stk. 2.
Stk. 2.  

  

 En  

 frivillig sikret, der deler sin arbejdstid mellem selvstændig virksomhed og  

 beskæftigelse som lønmodtager, kan ved tilmeldingen eller senere anmode AES  

 om  

 at blive registreret som beskæftiget på halv tid (0,50) og betale halvt  

 årsbidrag.
AES kan forlange nærmere dokumentation for  

 lønmodtagerbeskæftigelsens omfang.
 Stk. 3.  

  

 Ændring af  

 beskæftigelsens omfang har virkning fra begyndelsen af det efterfølgende  

 kalenderår.
Opkrævning og betaling af bidrag § 7.  

  

 Bidraget for en frivillig sikret opkræves i december måned for det kommende  

 kalenderår.
 Stk. 2.  

  

 Bidraget  

 forfalder til betaling den 1. januar med sidste rettidige betalingsdag den  

 20.  

 januar.
 Stk. 3.  

  

 En  

 frivillig sikret har selv ansvaret for rettidig betaling.
 § 8.  

  

 Ved  

 tilmelding i løbet af kalenderåret opkræver AES et forholdsmæssigt bidrag for  

 den resterende del af kalenderåret straks efter tilmeldingen, jf. § 2.  

 Bidraget forfalder til betaling 14 dage efter opkrævningens udsendelse.
 Stk. 2.  

  

 Ved  

 bidragsopkrævning, der af andre årsager ikke sendes i december måned,  

 forfalder  

 bidraget til betaling 14 dage efter opkrævningens udsendelse.
 § 9.  

  

 Indbetales bidraget ikke rettidigt, jf. §§ 7 og 8, betales renter af det  

 skyldige beløb med den rentesats, der til enhver tid er fastsat i medfør af  

 § 5 i lov om renter ved forsinket betaling m.v., jf. lovens § 56,  

 stk. 2. AES opkræver et ekspeditionsgebyr på 50 kr. ved påkrav på grund  

 af  

 manglende betaling.
Sikringens ophør § 10.  

  

 En  

 frivillig sikret kan opsige sin sikring i AES med virkning fra udløbet af det  

 kalenderår, hvori opsigelsen er modtaget i AES.
 Stk. 2.  

  

 Hvis en  

 frivillig sikret ophører som selvstændig erhvervsdrivende eller medarbejdende  

 ægtefælle, ophører sikringen med virkning fra udgangen af det kalenderår, i  

 hvilket ophøret sker.
 Stk. 3.  

  

 Indbetaler en  

 frivillig sikret ikke skyldige bidrag, ophører sikringen fra det tidspunkt,  

 hvor der senest er betalt bidrag til, jf. § 7, stk. 1.
 Stk. 4.  

  

 Bidrag, der  

 med rette er indbetalt af en frivillig sikret, kan ikke tilbagebetales.
 Ikrafttræden m.v.
 § 11.  

  

 Bekendtgørelsen træder i kraft den 1. januar 2004.
 Stk. 2.  

  

 Sikringen  

 omfatter kun påvirkninger, der finder sted den 1. januar 2004 eller senere,  

 jf.  

 lovens § 85, stk. 4.
