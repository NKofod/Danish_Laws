 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 175 af 28. april 1982 om beskatning af indkomst i forbindelse  

 med kulbrinteindvinding i Danmark (kulbrinteskatteloven) foretages følgende  

 ændringer:
 1. I § 3, stk. 1, indsættes efter 1. pkt.:
"Foreninger m.v., der er omfattet af selskabsskattelovens § 1, stk. 1  

 og 2, svarer skat af indkomst som nævnt i § 1 efter de for sådanne foreninger  

 m.v. gældende regler i skattelovgivningen, bortset fra indtægter som nævnt i  

 § 4, stk. 1 og 2, jfr. § 4, stk. 4." 2. I § 4, stk. 4, indsættes efter 1. pkt.:
"For foreninger m.v., der er omfattet af selskabsskattelovens § 1,  

 stk. 1 og 2, opgøres den særskilte indkomst efter de for indregistrerede  

 aktieselskaber, jfr. selskabsskattelovens § 1, stk. 1, nr. 1, gældende regler  

 med de ændringer, der følger af bestemmelserne i §§ 5-11." 3. § 21, stk. 1, affattes således:
"Personer, der ikke er omfattet af reglerne i kildeskattelovens §§ 1  

 eller 2 om skattepligt, og som oppebærer indtægt ved erhvervsmæssig  

 virksomhed, der er omfattet af denne lov, bortset fra indtægt som nævnt i §  

 4, svarer alene indkomstskat til staten af den skattepligtige indkomst.  

 Indkomstskatten beregnes efter skalaen for statslig indkomstskat med en  

 tillægsskat på 25 pct. af indkomsten." 4. I § 21 indsættes efter stk. 4 som nyt stykke:
"Stk. 5. Foreninger m.v., der er omfattet af selskabsskattelovens §  

 1, stk. 1 og 2, og som oppebærer indtægt som nævnt i § 4, stk. 1 og 2, svarer  

 ud over kulbrinteskat indkomstskat til staten af sådan indkomst med den for  

 indregistrerede aktieselskaber, jfr. selskabsskattelovens § 1, stk. 1, nr. 1,  

 gældende procentsats." Stk. 5  bliver herefter stk. 6.
§ 2 I lov om stempelafgift, jfr. lovbekendtgørelse nr. 375 af 8. juli 1981,  

 som ændret senest ved § 1 i lov nr. 150 af 11. april 1984, foretages følgende  

 ændringer:
 1. I § 62, stk. 1, indsættes efter nr. 7 som nr. 8 og  

 9:
"8. sikkerhedsstillelse over for staten i forbindelse med  

 administrationen af lov om anvendelse af Danmarks undergrund eller lov om  

 etablering og benyttelse af en rørledning til transport af råolie og  

 kondensat, 9. sikkerhedsstillelse for forpligtelser, der påhviler  

 indehaveren af en eneretsbevilling udstedt efter lov om naturgasforsyning  

 vedrørende den af loven omfattede virksomhed." 2. Efter § 86 indsættes som ny paragraf:
"§ 87. Stempelfri er dokumenter, der oprettes i forbindelse med  

 overdragelse af en eneretsbevilling i henhold til lov om naturgasforsyning  

 fra et selskab til selskabets datter- eller moderselskab." § 3 Loven træder i kraft dagen efter bekendtgørelsen i Lovtidende. § 2 har dog  

 virkning for dokumenter, hvis stempelpligt indtræder den 1. maj 1984 eller  

 senere.
