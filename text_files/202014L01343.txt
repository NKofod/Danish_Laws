Betænkning afgivet af Udlændinge- og Integrationsudvalget den 25. maj 2021 Betænkning over Forslag til lov om ændring af udlændingeloven, lov om dansk indfødsret og integrationsloven (Indførelse af almindelig klageadgang på visumområdet, karensperiode i visse visumsager, og, tilvejebringelse af hjemmel til at udstede langtidsvisum til diplomater m.v., forskellige justeringer af reglerne for beskæftigelse, privat indkvartering og indkvartering i egen finansieret bolig for asylansøgere, tydeliggørelse af hjemmelen for iværksættelse af separat indkvartering af gifte eller samlevende mindreårige udlændinge, fuldbyrdelse af afgørelser om anbringelse af uledsagede mindreårige og genindførelse af erklæringsadgang for tidligere danske statsborgere m.v.) [af udlændinge- og integrationsministeren (Mattias Tesfaye)]:
1. Ændringsforslag Udlændinge- og integrationsministeren har stillet 12 ændringsforslag til lovforslaget.
2. Indstillinger Et flertal i udvalget (S, V, DF, SF og KF) indstiller lovforslaget til vedtagelse med de stillede ændringsforslag.
Et mindretal i udvalget (RV, EL og Sikandar Siddique (UFG)) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Et andet mindretal i udvalget (NB) vil ved 2. behandling af lovforslaget redegøre for sin stilling til lovforslaget og til de stillede ændringsforslag.
 Et tredje mindretal i udvalget (Inger Støjberg (UFG)) vil ved 2. behandling af lovforslaget redegøre for sin stilling til lovforslaget og til de stillede ændringsforslag.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af udlændinge- og integrationsministeren, tiltrådt af et flertal (udvalget med undtagelse af NB og Inger Støjberg (UFG)):
 1) I lovens titel ændres »og integrationsloven« til: », integrationsloven og hjemrejseloven«.
[Konsekvensændring som følge af vedtagelsen af L 203] Til § 1 2) I indledningen ændres »og senest ved« til: »og«, og efter »27. april 2021« indsættes: »og senest ved § 25 i lov nr. 982 af 26. maj 2021«.
[Konsekvensændring som følge af vedtagelsen af L 203] 3) Efter nr. 2 indsættes som nyt nummer:
»01. I § 4 d, stk. 3, ændres »§ 47, stk. 2« til: »§ 47, stk. 3«.« [Konsekvensændring] 4) Efter nr. 3 indsættes som nyt nummer:
»02. I § 14 a, stk. 1, nr. 4, ændres »stk. 3« til: »stk. 4«.« [Konsekvensændring] 5) I nr. 8 udgår »§ 36, stk. 5, § 36, stk. 6,«.
[Konsekvensændring som følge af vedtagelsen af L 203] 6) Efter nr. 9 indsættes som nyt nummer:
»03. I § 42 a, stk. 9, nr. 2, og stk. 11, nr. 2, ændres »stk. 7, 4. pkt.« til: »stk. 7, 5. pkt.«, og i stk. 9, nr. 3, ændres »stk. 7, 3. pkt.« til: »stk. 7, 4. pkt.«« [Konsekvensændring bl.a. som følge af vedtagelsen af L 203] 7) Efter nr. 16 indsættes som nyt nummer:
»04. I § 46 a, stk. 5, 1. pkt., der bliver stk. 6, 1. pkt., ændres »§ 47, stk. 2« til: »§ 47, stk. 3«.« [Konsekvensændring] 8) Efter nr. 27 indsættes som nye numre:
 »05. I § 62 l, stk. 2, 1. pkt., stk. 3, 1. pkt., og stk. 6, 1. og 2. pkt., ændres »efter stk. 1,« til: »efter stk. 1, 1. pkt.,«.
»06. I § 62 l, stk. 3, 2. pkt., stk. 4 og stk. 5, 1. og 3. pkt., ændres »efter stk. 1« til: »efter stk. 1, 1. pkt.«« [Konsekvensændringer] 9) Efter nr. 28 indsættes som nyt nummer:
»07. I § 62 l, stk. 9, der bliver stk. 11, ændres »efter stk. 1« til: »efter stk. 1, 1. pkt«.« [Konsekvensændring] Ny paragraf 10) Efter § 3 indsættes som ny paragraf:
»§ 01 I hjemrejseloven, lov nr. 982 af 26. maj 2021, foretages følgende ændringer:
1. I § 12, stk. 1, nr. 3, og § 16, stk. 3 og 4, ændres »§ 42 a, stk. 7, 3. pkt.« til: »§ 42 a, stk. 7, 4. pkt.«« [Konsekvensændring] Til § 4 11) I stk. 2 ændres »og 2« til: », 2 og 01«.
[Konsekvensændring] Til § 6 12) Henvisningen »og 2« ændres til: », 2 og 01«.
[Konsekvensændring] Bemærkninger Til nr. 1.
 Af lovforslagets titel fremgår det, at loven ændrer i udlændingeloven, lov om dansk indfødsret og integrationsloven.
 Det foreslås, at lovforslagets titel ændres, således at det fremgår af titlen, at loven også ændrer i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven).
 Ændringen er en konsekvensændring som følge af ændringsforslag nr. 10, hvor det foreslås at foretage en række ændringer i lov om hjemrejse for udlændinge uden lovligt ophold.
 Til nr. 2.
 I lovforslagets § 1 henvises der til relevante ændringslove til udlændingeloven.
 Det foreslås, at der tilføjes en henvisning til § 25 i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven).
 Der er tale om en konsekvensændring som følge af, at der med § 25 i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven) foretages en række relevante ændringer i udlændingeloven.
 Til nr. 3.
 Efter udlændingelovens § 4 d, stk. 3, kan en dansk diplomatisk eller konsulær repræsentation i udlandet, som er bemyndiget til at træffe afgørelse vedrørende ansøgninger om visum, jf. § 47, stk. 2, akkreditere en virksomhed i udlandet med henblik på at give visumpligtige udlændinge med fast tilknytning til virksomheden mulighed for at gennemføre forretningsbesøg i Danmark.
 Det foreslås, at der i lovforslaget efter nr. 2 indsættes et nyt nummer, hvor det foreslås i udlændingelovens § 4 d, stk. 3, at ændre henvisningen til § 47, stk. 2, til en henvisning til § 47, stk. 3.
 Der er tale om en konsekvensændring, som følge af at der i § 1, nr. 21, i lovforslaget som fremsat foreslås indsat et nyt stk. 2 i udlændingelovens § 47, hvorefter stk. 2 og 3 bliver stk. 3 og 4.
 Til nr. 4.
 Efter udlændingelovens § 14 a, stk. 1, træffer Udlændingestyrelsen efter ansøgning afgørelse om, at en udlænding, som har indgivet ansøgning om opholdstilladelse i medfør af § 7, uden arbejdstilladelse kan tage beskæftigelse i Danmark på sædvanlige løn- og ansættelsesvilkår, indtil udlændingen meddeles opholdstilladelse, udrejser eller udsendes, når en række betingelser er opfyldt, bl.a., jf. nr. 4, at udlændingen indgår en kontrakt med Udlændingestyrelsen i overensstemmelse med stk. 3.
 Det foreslås, at der i lovforslaget efter nr. 3 indsættes et nyt nummer, hvor det foreslås i udlændingelovens § 14 a, stk. 1, nr. 4, at ændre henvisningen til stk. 3 til en henvisning til stk. 4.
 Der er tale om en konsekvensændring, som følge af at der i § 1, nr. 5, i lovforslaget som fremsat foreslås indsat et nyt stk. 3 i § 14 a, hvorefter stk. 3-5 bliver stk. 4-6.
 Til nr. 5.
 I lovforslagets § 1, nr. 8, foreslås det i udlændingelovens § 34, stk. 2, nr. 4, § 36, stk. 2, 1. pkt., § 36, stk. 5, § 36, stk. 6, § 46 a, stk. 6, nr. 1, der bliver stk. 7, nr. 1, og i § 60, stk. 1, 1. pkt., at ændre henvisningen til udlændingelovens § 42 a, stk. 7, 3. pkt., til en henvisning til § 42 a, stk. 7, 4. pkt.
 Det foreslås, at ændringen i § 36, stk. 5 og 6, udgår.
 Der er tale om en konsekvensændring som følge af § 25, nr. 22, i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven), hvor udlændingelovens § 36, stk. 5-9, ophæves.
 Til nr. 6.
 I udlændingelovens § 42 a, stk. 13, nr. 2, der med det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven) bliver stk. 9, nr. 2, og i § 42 a, stk. 15, nr. 2, der med det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven) bliver stk. 11, nr. 2, henvises der til stk. 7, 4. pkt.
 I udlændingelovens § 42 a, stk. 13, nr. 3, der med det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven) bliver stk. 9, nr. 3, henvises der til stk. 7, 3. pkt.
Det foreslås, at der i lovforslaget efter nr. 9 indsættes et nyt nummer, hvor det foreslås, at henvisningerne i udlændingelovens § 42 a, stk. 9, nr. 2, og stk. 11, nr. 2, til stk. 7, 4. pkt., ændres til henvisninger til stk. 7, 5. pkt.
Det foreslås endvidere, at henvisningen i udlændingelovens § 42 a, stk. 9, nr. 3, til stk. 7, 3. pkt., ændres til en henvisning til stk. 7, 4. pkt.
 Der er tale om konsekvensændringer som følge af § 1, nr. 9, i lovforslaget som fremsat, hvor der foreslås indsat et nyt punktum i udlændingelovens § 42 a, stk. 7, hvorved 3. pkt. bliver til 4. pkt., og 4. pkt. bliver til 5. pkt.
 Til nr. 7.
 Efter udlændingelovens § 46 a, stk. 5, 1. pkt., kan en dansk diplomatisk eller konsulær repræsentations afgørelse om afslag på en ansøgning om visum eller om annullering eller inddragelse af et allerede meddelt visum, jf. § 47, stk. 2, påklages til Udlændingestyrelsen.
 Det foreslås, at der i lovforslaget efter nr. 16 indsættes et nyt nummer, hvor det foreslås i udlændingelovens § 46 a, stk. 5, 1. pkt., at ændre henvisningen til § 47, stk. 2, til en henvisning til § 47, stk. 3.
 Der er tale om en konsekvensændring, som følge af at der i § 1, nr. 21, i lovforslaget som fremsat foreslås indsat et nyt stk. 2 i udlændingelovens § 47, hvorefter stk. 2 og 3 bliver stk. 3 og 4.
 Til nr. 8.
 Efter udlændingelovens § 62 l, stk. 2, 1. pkt., kan der kun træffes afgørelse efter § 62 l, stk. 1, når der er begrundet formodning om, at den uledsagede mindreårige udlændings problemer ikke kan løses under udlændingens fortsatte ophold i indkvarteringsstedet.
Efter § udlændingelovens 62 l, stk. 3, 1. pkt., kan formanden eller i dennes fravær næstformanden for børn og unge-udvalget træffe foreløbig afgørelse om anbringelse efter § 62 l, stk. 1, når anbringelsen af hensyn til den uledsagede mindreårige udlændings øjeblikkelige behov ikke kan afvente, at sagen behandles i børn og unge-udvalget.
Efter § 62 l, stk. 3, 2. pkt., skal en foreløbig afgørelse efter § 62 l, stk. 1, snarest muligt og senest inden 7 dage efter iværksættelsen af afgørelsen forelægges børn og unge-udvalget til godkendelse, uanset om foranstaltningen er ophørt.
 Efter udlændingelovens § 62 l, stk. 4, træffes afgørelser efter § 62 l, stk. 1, på grundlag af en indstilling fra kommunalbestyrelsen om anbringelse uden for indkvarteringsstedet, der udarbejdes efter reglerne i § 62 p.
Efter udlændingelovens § 62 l, stk. 5, 1. pkt., afholdes udgifter vedrørende ophold på anbringelsessteder som led i en anbringelse efter § 62 l, stk. 1, af uledsagede mindreårige udlændinge af Udlændingestyrelsen.
Efter § 62 1, stk. 5, 3. pkt., afholdes udgifter vedrørende behandling af sager om anbringelse efter § 62 l, stk. 1, af uledsagede mindreårige udlændige af kommunalbestyrelsen.
Det fremgår af udlændingelovens § 62 l, stk. 6, 1. pkt., at meddeles en uledsaget mindreårig udlænding, der er anbragt uden for indkvarteringsstedet efter § 62 l, stk. 1, opholdstilladelse, gælder afgørelsen om anbringelse, indtil der efter reglerne i lov om social service er truffet afgørelse om, hvorvidt anbringelsen skal opretholdes eller ophøre.
Afgørelse om opretholdelse eller ophør af en anbringelse, der er iværksat efter § 62 l, stk. 1, skal træffes af børn og unge-udvalget i den kommune, hvortil udlændingen visiteres, jf. integrationslovens § 10, stk. 1, og senest 1 måned efter at kommunalbestyrelsen er blevet orienteret af Udlændingestyrelsen om, at udlændingen skal visiteres til kommunen, jf. § 62 l, stk. 6, 2. pkt.
 Det foreslås, at der i lovforslaget efter nr. 27 indsættes to nye numre.
 Det foreslås i det nye nr. 05, at i udlændingelovens § 62 l, stk. 2, 1. pkt., stk. 3, 1. pkt., og stk. 6, 1. og 2. pkt., ændres henvisningen til stk. 1, til en henvisning til stk. 1, 1. pkt.
 Det foreslås i det nye nr. 06, at i udlændingelovens § 62 l, stk. 3, 2. pkt., stk. 4 og stk. 5, 1. og 3. pkt., ændres henvisningen til stk. 1 til en henvisning til stk. 1, 1. pkt.
 Der er tale om konsekvensændringer, som følge af at der med § 1, nr. 27, i lovforslaget som fremsat foreslås indsat et nyt 2. og 3. pkt. i § 62 l, stk. 1.
 Til nr. 9.
 Efter udlændingelovens § 62 l, stk. 9, som med § 1, nr. 28, i lovforslaget som fremsat bliver til stk. 11, kan social- og ældreministeren efter forhandling med udlændinge- og integrationsministeren fastsætte nærmere regler om Udlændingestyrelsens betaling for uledsagede mindreårige udlændinges ophold på anbringelsessteder, når opholdet er led i en anbringelse efter § 62 l, stk. 1.
 Det foreslås, at der i lovforslaget efter nr. 28 indsættes et nyt nummer, hvor det foreslås, at henvisningen til stk. 1 i udlændingelovens § 62 l, stk. 9, ændres til stk. 1, 1. pkt.
 Der er tale om en konsekvensændring, som følge af at der med § 1, nr. 27, i lovforslaget som fremsat foreslås indsat et nyt 2. og 3. pkt. i § 62 l, stk. 1.
 Til nr. 10.
 I det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven) henvises i § 12, stk. 1, nr. 3, og i § 16, stk. 3 og 4, til udlændingelovens § 42 a, stk. 7, 3. pkt.
 Det foreslås, at der i lovforslaget efter § 3 indsættes en ny paragraf med forslag til ændringer af det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven).
 Det foreslås, at i hjemrejselovens § 12, stk. 1, nr. 3, og § 16, stk. 3 og 4, ændres henvisningen til udlændingelovens § 42 a, stk. 7, 3. pkt., til en henvisning til udlændingelovens § 42 a, stk. 7, 4. pkt.
 Der er tale om konsekvensændringer, som følge af at der med § 1, nr. 9, i lovforslaget som fremsat foreslås indsat et nyt punktum i udlændingelovens § 42 a, stk. 7, hvorved 3. pkt. bliver til 4. pkt.
 Til nr. 11.
Efter § 4, stk. 1, i lovforslaget som fremsat, træder loven i kraft ved bekendtgørelsen i Lovtidende.
Efter § 4, stk. 2, træder §§ 1 og 2 dog i kraft den 1. juli 2021.
 Det foreslås, at de foreslåede ændringer i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven), jf. ændringsforslag nr. 10, ligeledes træder i kraft den 1. juli 2021.
 Der er tale om en konsekvensændring, som følge af at der med ændringsforslag nr. 10 foreslås indsat en ny paragraf, som ændrer i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven).
 Til nr. 12.
 Efter § 6 i lovforslaget som fremsat gælder loven ikke for Færøerne og Grønland, men §§ 1 og 2 kan ved kongelig anordning sættes helt eller delvis i kraft for Færøerne og Grønland med de ændringer, som de henholdsvis færøske og grønlandske forhold tilsiger.
 Det foreslås, at de foreslåede ændringer i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven), jf. ændringsforslag nr. 10, ligeledes vil kunne sættes helt eller delvis i kraft for Færøerne og Grønland.
 Der er tale om en konsekvensændring, som følge af at der med ændringsforslag nr. 10 foreslås indsat en ny paragraf, som ændrer i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven).
4. Udvalgsarbejdet Lovforslaget blev fremsat den 29. april 2021 og var til 1. behandling den 6. maj 2021. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Udkast til dele af lovforslaget har inden fremsættelsen været sendt i høring, og udlændinge- og integrationsministeren sendte den 13. november 2020, jf.
UUI alm. del  bilag 30, den 10. februar 2021, jf.
UUI alm. del  bilag 82 og den 26. marts 2021, jf.
UUI alm. del  bilag 104 disse udkast til udvalget.
Den 1. maj 2021 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Bjørn Brandenborg (S) Birgitte Vind (S) Camilla Fabricius (S) Christian Rabjerg Madsen (S) fmd.
Jeppe Bruus (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Samira Nawa (RV) Kristian Hegaard (RV) Carl Valentin (SF) Halime Oguz (SF) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Erling Bonnesen (V) Heidi Bank (V) Inger Støjberg (UFG) Kenneth Mikkelsen (V) Marlene Ambo-Rasmussen (V) Morten Dahlin (V) Karsten Lauritzen (V) Pia Kjærsgaard (DF) nfmd.
Marie Krarup (DF) Kristian Thulesen Dahl (DF) Marcus Knuth (KF) Pernille Vermund (NB) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
