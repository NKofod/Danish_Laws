 Cirkulære om aftale om ATP-sats for ansatte i staten og folkekirken mv.
(Til ministerier og styrelser mv.) Generelle bemærkninger 1. Indledning Aftale af 15. december 2011 mellem Finansministeriet og Centralorganisationernes Fællesudvalg om ændring af ATP-satser for ansatte i staten og folkekirken mv. under OAO-Ss og ACs forhandlingsret er ved lov nr. 409 af 26. april 2013 om forlængelse og fornyelse af kollektive overenskomster og aftaler for visse grupper af ansatte på det offentlige område forlænget til den 31. marts 2015 med de ændringer og på de vilkår, der fremgår af lovens bilag 3.
 Finansministeriet har til brug for ansættelsesmyndighederne udarbejdet vedlagte bilag A, hvor ændringerne er indarbejdet i aftalen 15. december 2011.
2. Ændring af ATP-sats Ved den ovennævnte lov ændres ATP-satsen fra sats F til sats A for de ansatte under OAO-Ss forhandlingsret, der ikke i forvejen er på sats A.
Herefter er alle ansatte under OAO-Ss, Centralorganisationen af 2010s og Lærernes Centralorganisations forhandlingsret omfattet af ATP sats A.
Akademikerne er med få mindre undtagelser omfattet af ATP-sats F.
3. Gennemførelse af ændringerne Moderniseringsstyrelsen gennemfører satsforhøjelsen centralt for så vidt angår de ansatte i ministerier og styrelser mv., der får anvist løn gennem Statens Lønsystem (SLS). Forsvarsministeriet og øvrige ansættelsesmyndigheder skal selv drage omsorg for indbetaling af det forhøjede ATP-bidrag.
4. ATP-bidrag De gældende ATP-bidrag fra 1. januar 2014 fremgår af bilag B og er uændrede fra 1. januar 2012.
Ikrafttræden Cirkulæret har virkning fra 1. januar 2014.
 Samtidig ophæves cirkulære nr. 9616 af 16. december 2011 om aftale om ændring af ATP-satser for ansatte i staten og folkekirken mv. under OAO-Ss og ACs forhandlingsret.
Moderniseringsstyrelsen, den 6. december 2013 Gorm Neigaard Bilag A Aftale om ændring af ATP-sats for ansatte i staten og folkekirken mv. under OAO-S's forhandlingsret § 1.Pr. 1. januar 2014 overgår de ansatte under Offentligt Ansattes Organisationer  Statens område, der ikke allerede er på ATP sats A, fra sats F til sats A.
 § 2. Alle personalegrupper under CO10 - Centralorganisationen af 2010s forhandlingsret og Lærernes Centralorganisations forhandlingsret har ATP-sats A fra hhv. 1. januar 2005 og 1. januar 2010. Akademikerne har med få mindre undtagelser ATP-sats F.
 § 3. Aftalen har virkning fra [1. januar 2012].
 Stk. 2. Samtidig ophæves aftale af [26. november 2011] om ændring af ATP-satser for ansatte i staten og folkekirken mv. under OAO-Ss, ACs og LC/OCs forhandlingsret.
 Cirkulærebemærkning til § 3, stk. 1:
 Forlængelsen af aftalen har virkning fra den 1. januar 2014, jf. lovens § 6, stk. 2, 1. pkt.
 Cirkulærebemærkning til § 3, stk. 2:
 Aftalen kan tidligst opsiges skriftligt med 3 måneders varsel til den 31. marts 2015, jf. lovens § 1.
