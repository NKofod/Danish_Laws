Nr BR 10 Beretning over ordre- og beskæftigelsessituationen på Ascan Scandia,  

 Randers   

 Nr 70010 1986-87, 1. samling Blad nr 133 Afgivet af udvalget om offentlige arbejder Afgivet: 19861015 Udvalget om offentlige arbejder har i et samråd med ministeren for offentlige arbejder drøftet den beskæftigelsesmæssige krise på virksomheden Scandia, Randers, herunder mulighederne for at udnytte den ledige kapacitet på virksomheden til forbedring og fornyelse af DSBs materiel.
Ministeren har i samrådet udtrykt stor forståelse for problemet og har oplyst, at han vil lade DSB placere nogle ordrer på virksomheden, fortrinsvis med beskæftigelseseffekt i slutningen af 1987.
Et flertal (Socialdemokratiets, Socialistisk Folkepartis og Det Radikale Venstres medlemmer af udvalget) opfordrer ministeren til yderligere at fremskynde ordreafgivningen fra DSB, HT og eventuelt privatbanerne.
Flertallet er enigt om, at den øgede ordreafgivning til Scandia ikke må medføre en afledt, negativ beskæftigelsesvirkning for DSBs egne værksteder.
Det er flertallets opfattelse, at såvel de af ministeren foreslåede ordrer som eventuelle nye vil kræve ekstraordinære bevillinger.
 P. u. v.
