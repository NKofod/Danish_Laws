Bekendtgørelse om fordeling af  

 Hovedstadens Udviklingsråds nettoudgifter samt afregning af bidragene I medfør af § 11, stk. 2 og 4, i lov nr. 354 af 2. juni  

 1999 om Hovedstadens Udviklingsråd, fastsættes:
 § 1. Hovedstadens Udviklingsråds  

 nettoudgifter fordeles mellem Københavns og Frederiksberg Kommuner og  

 Københavns, Frederiksborg og Roskilde Amtskommuner i forhold til deres  

 udskrivningsgrundlag i det år, bidraget vedrører  

 (bidragsåret).
 Stk. 2. Udskrivningsgrundlaget opgøres som  

 (amts)kommunens provenu af indkomstskat divideret med  

 udskrivningsprocenten.
 § 2. De nævnte (amts)kommuner meddeler hvert  

 år senest den 1. september inden bidragsåret  

 udviklingsrådet størrelsen af det forventede budgetterede  

 udskrivningsgrundlag i bidragsåret.
 Stk. 2. Beregningen af de enkelte (amts)kommuners bidrag  

 foretages af udviklingsrådet.
§ 3. (Amts)kommunernes bidrag til  

 udviklingsrådet efterreguleres for forskellen mellem det forventede og  

 det faktiske udskrivningsgrundlag.
Det faktiske udskrivningsgrundlag  

 opgøres af Indenrigsministeriet.
For de (amts)kommuner, som for  

 bidragsåret har valgt at budgettere med det statsgaranterede  

 udskrivningsgrundlag efter § 7 i lov om kommunal indkomstskat, jf.  

 § 10 i lov om amtskommunal indkomstskat, indgår det  

 statsgaranterede udskrivningsgrundlag.
For øvrige (amts)kommuner  

 indgår udskrivningsgrundlaget for de selvangivne indkomster opgjort  

 på baggrund af den opgørelse af kommunal indkomstskat af de  

 selvangivne indkomster, som foretages af Told- og Skattestyrelsen i maj i  

 året 2 år efter bidragsåret.
 Stk. 2. Efterreguleringen afregnes i året 3 år  

 efter bidragsåret.
 § 4. Udviklingsrådet underretter senest to  

 uger før udløbet af fristen for vedtagelsen af de kommunale  

 budgetter for bidragsåret amtsrådene og kommunalbestyrelserne om  

 størrelsen af de enkelte (amts)kommuners bidrag inklusiv  

 efterregulering, jf. § 3.
 § 5. Bidragene efter § 4 indbetales til  

 udviklingsrådet af de enkelte (amts)kommuner med 1/12 den første  

 i hver af månederne i bidragsåret.
 § 6. Tvivlsspørgsmål om beregning og  

 afregning af bidrag afgøres af indenrigsministeren.
 § 7. Bekendtgørelsen træder i kraft  

 den 1. januar 2000.
 Stk. 2. Hovedstadens Udviklingsråd beregner for år  

 2000 bidragene efter samme fordelingsnøgle, som er anvendt ved  

 beregningen af bidrag til Hovedstadens Trafikselskab for dette år.
Stk. 3. Uanset fristen i § 4 giver Hovedstadens  

 Udviklingsråd umiddelbart efter vedtagelsen af rådets budget for  

 henholdsvis 1. halvår 2000 og for hele år 2000 (amts)kommunerne  

 meddelelse om størrelsen af bidragene.
Udviklingsrådet  

 fastsætter uanset bestemmelsen i § 5 terminerne for  

 (amts)kommunernes betaling af bidrag i år 2000.
 Stk. 4. Udviklingsrådet kan inden vedtagelse af  

 rådets første budget anmode (amts)kommunerne om at indbetale a  

 conto bidrag til rådet.
 Stk. 5. Bekendtgørelse nr. 712 af 30. september 1998 om  

 fordeling af Hovedstadsområdets Trafikselskabs nettoudgifter samt  

 afregning af bidragene ophæves den 30. juni 2000, jf. dog  

 stk. 6.
 Stk. 6. For årene 2000-2003 foretages der  

 efterregulering i henhold til bestemmelserne i § 3 i  

 bekendtgørelse nr. 712 af 30. september 1998 om fordeling af  

 Hovedstadsområdets Trafikselskabs nettoudgifter samt afregning af  

 bidragene.
