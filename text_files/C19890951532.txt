Tidsfrister Torsdag den 15. juni 1989 skal der afholdes valg af danske repræsentanter  

 til Europa-Parlamentet, jf.
Indenrigsministeriets bekendtgørelse nr. 526 af  

 25. august 1988.
 Valget afholdes efter lov nr. 746 af 7. december 1988 om valg af danske  

 repræsentanter til Europa-Parlamentet (De Europæiske Fællesskabers  

 Forsamling) jfr. nærmere nedenfor.
 Det generelle valgcirkulære kan først forventes at foreligge omkring 1.  

 maj 1989.
 Til foreløbig orientering fremsendes derfor en oversigt over de  

 tidsfrister, der gælder for valget, jf. bilag 1 til denne skrivelse.
 Man skal særlig henlede opmærksomheden på, at optællingen af de til valget  

 afgivne stemmer skal påbegyndes mandag den 19. juni 1989 kl. 8 og afsluttes  

 samme dag/aften, jf. oversigten.
 En cirkulæreskrivelse om stemmeoptællingen, herunder om opbevaring af  

 valgmateriale fra afstemningens afslutning til stemmeoptællingens  

 påbegyndelse, vil snarest blive udsendt.
Ny Europa-Parlamentsvalglov Ved lov nr. 746 af 7. december 1988 er der gennemført en ny lov om valg af  

 danske repræsentanter til Europa-Parlamentet (De Europæiske Fællesskabers  

 Forsamling). Loven trådte i kraft den 1. januar 1989 og finder dermed første  

 gang anvendelse ved det forestående Europa-Parlamentsvalg.
 Ved den nye lov er Europa-Parlamentsvalgloven blevet bragt i  

 overensstemmelse med den nye folketingsvalglov (lov nr. 271 af 13. maj 1987),  

 der trådte i kraft den 1. juli 1988.
En række af bestemmelserne i Europa-Parlamentsvalgloven består  

 hovedsagelig af henvisninger til de tilsvarende bestemmelser i  

 folketingsvalgloven.
Det gælder således bestemmelserne om valglister og  

 valgkort, om valgbestyrelser, valgstyrere og tilforordnede vælgere, om  

 afstemning på valgdagen samt om brevstemmeafgivning.
 Som bilag 2 til denne skrivelse er optaget en oversigt over de foretagne  

 indholdsmæssige ændringer af Europa-Parlamentsvalgloven.
 Blandt de ændringer, der særlig har betydning for forberedelse af valget,  

 skal nævnes følgende: Vedrørende valglister og valgkort:
- Statsansatte, der er beordret til tjeneste uden for riget skal optages  

 på valglisten i seneste bopælskommune, og ikke som hidtil i Københavns  

 Kommune.
Der er dog en overgangsordning.
- Personer, der er tilmeldt folkeregistret for områder i Grønland uden for  

 den kommunale inddeling skal optages på folketingsvalglisten i Grønland, og  

 ikke som hidtil i seneste bopælskommune.
Disse personer har derfor ikke  

 valgret til Europa-Parlamentsvalget.
- Bekendtgørelse i landets dagblade om udsendelse af valgkort samt om dag  

 og tid for afstemningen foretages af Indenrigsministeriet og ikke som hidtil  

 af kommunalbestyrelsen henholdsvis valgbestyrelsen.
Det forudsættes, at  

 kommunalbestyrelsen som hidtil annoncerer om brevstemmeafgivning, om adgang  

 til at stemme i hjemmet m.v.
Vedrørende valgbestyrelser, valgstyrere og  

 tilforordnede vælgere:
 - I kommuner, der omfatter flere opstillingskredse, vælges een  

 valgbestyrelse, der er fælles for alle opstillingskredse i kommunen  

 (København, Frederiksberg, Gentofte, Odense, Århus, Aalborg).
 - Der skal vælges en næstformand for valgbestyrelsen.
 - Ved fastsættelse af antallet af tilforordnede vælgere skal tages hensyn  

 til, at hvervene som stemmemodtagere på plejehjem m.v. og i vælgerens eget  

 hjem for fremtiden skal varetages af tilforordnede vælgere, jf. nedenfor.  

 Vedrørende afstemning på valgdagen:
 - Den hidtidige regel om, at 25% af vælgerne i et afstemningsområde kan  

 forhindre, at et afstemningsområde nedlægges, er ophævet.
- Adgangen til middagslukning (kl. 13-15) på afstemningssteder i mindre  

 kommuner er ophævet.
Vedrørende brevstemmeafgivning:
 - Ved brevafstemning på plejehjem m.v. og i vælgerens eget hjem skal  

 hvervene som brevstemmemodtagere varetages af tilforordnede vælgere.  

 Lovforslag herom forventes vedtaget i slutningen af marts 1989.
Nyt brevstemmemateriale Der er udarbejdet nyt brevstemmemateriale til Europa-Parlamentsvalget.
 Stemmematerialet består af en grå stemmeseddel, en blå konvolut, et hvidt  

 følgebrev og en grøn yderkuvert.
 Stemmesedlen til Europa-Parlamentsvalg er - ligesom stemmesedlen til  

 folketingsvalg og kommunale valg - blevet forsynet med 3 rubrikker til  

 anførelse af henholdsvis bogstavbetegnelse, listebetegnelse (partinavn) og  

 kandidatnavn.
 Herudover er der foretaget forskellige ændringer af teksten på den blå  

 konvolut og følgebrevet.
 Restoplag af brevstemmemateriale til tidligere Europa-Parlamentsvalg kan  

 ikke benyttes og bedes tilintetgjort.
Det nye brevstemmemateriale kan rekvireres hos Barfod & I.
Chr.  

 Petersen, Postboks 1332, Fabriksparken 56, 2600 Glostrup, telefon 02 45 15  

 16.
Tilforordnede vælgere for mindre partier og partier, der ikke er  

 repræsenteret i kommunalbestyrelsen Indenrigsministeriet henstiller, at kommunalbestyrelsen ved udpegningen af  

 tilforordnede vælgere tager særligt hensyn til mindre partier, herunder  

 partier der ikke er repræsenteret i kommunalbestyrelsen.
Med venlig hilsen Thor Pedersen /Anne Birte Pade Bilag 1 Oversigt over tidsfrister ved Europa-Parlamentsvalget torsdag den 15.  

 juni 1989 Frist Indhold 25. august 1988 Datoen for underskrivelse af Indenrigsministeriets bekendtgørelse om  

 fastsættelse af datoen for Europa-Parlamentsvalget.
15. december 1988 Danskere med fast bopæl i et af de øvrige EF-lande kan anmode om optagelse  

 på den særlige supplementsvalgliste til valglisten i Københavns Kommune.
15. marts 1989 20. april 1989 - kl. 12. Sidste frist for anmeldelse af nye partier til deltagelse i  

 Europa-Parlamentsvalg.
18. maj 1989 21. maj 1989 - kl. 12. Sidste frist for indlevering af kandidatlister til valget og for  

 indlevering af anmeldelser om valgforbund.
22. maj 1989 - eller snarest derefter.
Bekendtgørelse i Statstidende af de opstillede  

 kandidatlister og deres bogstavbetegnelse.
Udsendelse af meddelelser til  

 valgbestyrelser m.fl. om navnene på de opstillede kandidater m.v. til brug  

 ved trykning af stemmesedler.
25. maj 1989 Brevstemmeafgivning i Danmark, herunder på danske havanlæg på dansk  

 område, kan begynde.
26. maj 1989 (»teknisk« 18.-dagen før  

 valgdagen) Indberetning til CPR af anmeldelser om flytning, umyndiggørelse, ophævelse  

 af umyndiggørelse, erhvervelse eller fortabelse af dansk indfødsret samt af  

 beslutninger om optagelse på valglisten af personer med midlertidigt ophold i  

 udlandet.
28. maj 1989 (18.-dagen før valgdagen) Skæringsdag for optagelse på valglisten.
Vælgere, der har valgret uanset  

 midlertidigt ophold i udlandet, kan kun optages på valglisten, såfremt  

 beslutning herom er truffet senest denne dato.
Vælgere, der tilflytter m.v.  

 efter 26. maj, men senest 28. maj 1989, optages manuelt på valglisten.
31. maj 1989 Indberetninger om ændringer vedrørende afstemningsområder og  

 afstemningssteder skal være vedkommende edb-central i hænde senest denne  

 dato.
3. juni 1989 - kl. 18. Seneste frist for indgivelse af anmodning om at afgive  

 brevstemme i hjemmet.
5. juni 1989 Indenrigsministeriet bekendtgør i landets dagblade, at udsendelse af  

 valgkort vil finde sted, samt dag og tid for afstemningen.
7. juni 1989 Maskinelt udskrevne valglister og valgkort skal være kommunalbestyrelsen i  

 hænde.
 8. juni 1989 Maskinelt udskrevne valgkort skal være  

 afleveret til postbesørgelse.
9. juni 1989 Vælgere, der senest denne dag anmelder flytning til kommunen fra en anden  

 kommune, og som er tilflyttet senere end den 28. maj 1989, skal have  

 udleveret eller tilsendt en skriftlig meddelelse om, at de senest tirsdag den  

 13. juni 1989 kan afgive brevstemme til den tidligere bopælskommune, eller at  

 de på valgdagen kan afgive stemme ved personligt fremmøde på  

 afstemningsstedet i den tidligere bopælskommune.
Tilsvarende gælder for så  

 vidt angår vælgere, der er flyttet inden for kommunen.
10. juni 1989 Maskinelt udskrevne valgkort skal være vælgerne i hænde. 13. juni 1989 14. juni 1989 Valgstyrerne kan gå i gang med at undersøge brevstemmerne.
15. juni 1989 19. juni 1989 - kl. 8. Stemmeoptællingen påbegyndes.
Foregår på eet sted for hele  

 opstillingskredsen under eet.
Stemmeoptælling, herunder fintælling,  

 afsluttes.
Resultater indberettes telefonisk til Indenrigsministeriet.
20. juni 1989 Fotokopi af valgbog indsendes til Indenrigsministeriet senest dagen efter  

 den endelige opgørelse af afstemningen i opstillingskredsen.
----------- Når Folketinget har godkendt valget, tilintetgøres stemmesedler, valgkort  

 og valglister.
Bilag 2 Oversigt over indholdsmæssige ændringer af Europa-Parlamentsvalgloven Ved lov nr. 746 af 7. december 1988 om valg af danske repræsentanter til  

 Europa-Parlamentet (De Europæiske Fællesskabers Forsamling) er der foretaget  

 en række indholdsmæssige ændringer af reglerne om afholdelse af  

 Europa-Parlamentsvalg.
En del af disse ændringer fremgår direkte af Europa-Parlamentsvalgloven,  

 mens andre fremgår indirekte, idet de er er en konsekvens af, at der er  

 foretaget ændringer af de regler i folketingsvalgloven, hvortil der henvises  

 i Europa-Parlamentsvalgloven.
Det gælder navnlig reglerne om valglister og  

 valgkort, om valgbestyrelser, valgstyrere og tilforordnede vælgere, om  

 afstemning på valgdagen samt om brevstemmeafgivning.
Ved den nye  

 folketingsvalglov (lov nr. 271 af 13. maj 1987) der trådte i kraft 1. juli  

 1988, er bl.a. gennemført en række ændringer af disse regelsæt.
De enkelte ændringer er skematisk anført nedenfor med angivelse af de  

 paragraffer i Europa-Parlamentsvalgloven og folketingsvalgloven, hvor de  

 ændrede regler findes. Ændringer, der direkte fremgår af  

 Europa-Parlamentsvalgloven. (De pågældende paragraffer i  

 Europa-Parlamentsvalgloven er anført i parentes) - På vælgererklæringer til partianmeldelse til Europa-Parlamentsvalg skal  

 oplyses personnummer mod hidtil fødselsdato (§ 11).
 - Bekendtgørelse i landets dagblade om udsendelse af valgkort samt om dag  

 og tid for afstemningen foretages af indenrigsministeren mod hidtil af  

 henholdsvis kommunalbestyrelsen og valgbestyrelsen (§ 15).
 - Fremrykning fra kl. 16.00 til kl. 12.00 af fristen for indlevering af  

 kandidatlister og anmeldelser af valgforbund (§ 19).
 - Liberalisering af reglerne om kandidaternes navne på stemmesedlerne,  

 herunder afskaffelse af »parenteser« (§ 19).
 - Kommunalbestyrelsen mod hidtil valgbestyrelsen har ansvaret for  

 opbevaring af stemmesedlerne i tiden fra afstemningens afslutning til  

 stemmeoptællingens påbegyndelse (§ 27). Der er dog ikke hermed tilsigtet  

 nogen ændring i hidtil opbevaringspraksis.
 - Indenrigsministeren har fået bemyndigelse til efter forelæggelse for  

 Folketingets Udvalg til Valgs Prøvelse at fastsætte nærmere regler om  

 bedømmelse af stemmesedler, herunder brevstemmesedler (§ 29).
 - Folketingets beføjelser i forbindelse med godkendelse af valget er  

 blevet præciseret (§ 37).
 - Bestemmelserne om straf for overtrædelse af bestemmelser i  

 Europa-Parlamentsvalgloven er blevet ændret, således at de svarer til de  

 tilsvarende bestemmelser i folketingsvalgloven og den kommunale valglov (§  

 46). Der er fortsat en særlig bestemmelse i Europa-Parlamentsvalgloven om  

 straf for den, der afgiver stemme både ved Europa-Parlamentsvalget i Danmark  

 og i et af de øvrige EF-lande (§ 47).
- Justitsministerens hjemmel til at fastsætte regler om valgagitation på  

 eller ud til offentlig vej eller plads er gjort generel, således at det ikke  

 mere er nødvendigt at fastsætte nye regler herom forud for hvert valg (§ 48).  

 Ændringer der er en følge af ændringer af de bestemmelser i  

 folketingsvalgloven, hvortil Europa-Parlamentsvalgloven henviser.   

 (De pågældende paragraffer i folketingsvalgloven er anført i parentes) - Statsansatte, der er beordret til tjeneste uden for riget, optages på  

 valglisten i seneste bopælskommune og ikke som hidtil i Københavns Kommune (§  

 16).
 - Personer, der er tilmeldt folkeregistret for områder i Grønland uden for  

 den kommunale inddeling, skal optages på folketingsvalglisten i Grønland (og  

 ikke i seneste bopælskommune) og har dermed ikke valgret til  

 Europa-Parlamentsvalg.
 - I de kommuner, der omfatter flere opstillingskredse, vælges een  

 valgbestyrelse, der er fælles for alle opstillingskredse i kommunen  

 (København, Frederiksberg, Gentofte, Odense, Århus, Aalborg) (§§ 23 og 25).
 - Nye regler om valg af næstformand for valgbestyrelsen (§ 26).
 - Valgstyrernes valgbog benævnes afstemningsbogen (for at undgå  

 forveksling med valgbestyrelsens valgbog) (§ 29).
 - Videregående adgang til diæter for valgstyrere og tilforordnede vælgere  

 (§ 31).
 - Den hidtidige regel om, at 25% af vælgerne i et afstemningsområde kan  

 forhindre at afstemningsrådet nedlægges, er ophævet (§ 45, jf. § 9).
 - Kommunalbestyrelsen skal bestemme hvilket skriveredskab, herunder  

 skriftfarven, der skal anvendes til afkrydsning af stemmesedlen (§ 45).
 - Stemmekasser, der kan forsegles, kan anvendes (§ 45).
 - Adgangen til middagslukning på afstemningssteder i mindre kommuner er  

 ophævet.
 - Almindelig adgang til inden udlevering af stemmesedlen at spørge en  

 vælger om navn, fødselsdato og bopæl (§ 47).
 - Krav om 2 tilforordnede vælgere ved hjælp til stemmeafgivning på  

 valgdagen (§ 49).
 - Smidiggørelse af reglerne om adgang til at afgive brevstemme i  

 institutioner (§ 54).
 - Krav om 2 stemmemodtagere ved brevafstemning på sygehuse, plejehjem  

 m.v., i kriminalforsorgens anstalter eller arresthuse samt i vælgerens eget  

 hjem (§ 55).
 - Tilforordnede vælgere skal fungere som stemmemodtagere ved  

 brevafstemning på plejehjem m.v. og i vælgerens eget hjem. (Ændringsforslag  

 herom til § 55 forventes vedtaget i slutningen af marts 1989).
 - Adgangen til at afgive brevstemme på danske skibe i indenrigsfart samt  

 på fyrskibe og fyr er ophævet (§ 58).
 - Det er nu lovfæstet, at der er adgang til at afgive brevstemme på danske  

 havanlæg (§ 58).
 - Forenkling af reglerne om kontrol med brevstemmer (§§ 64-66). Endvidere  

 lempelse af reglerne om, hvilke brevstemmer der ikke kan tages i betragtning.  

 (Ændringsforslag herom til § 65 forventes vedtaget i slutningen af marts  

 1989).
 - Ved flere brevstemmer fra en vælger skal sidst afgivne brevstemme tages  

 i betragtning (og ikke den først afgivne) (§ 65).
 - Kravet om udskrivelse af særskilt valgkort for vælgere, der har afgivet  

 brevstemme, er afskaffet (§ 66).
 - Adgangen til at stemme på valgdagen, uanset afgiven brevstemme, er  

 ophævet (§ 67).
---------- De særlige regler om optagelse på valglisten og om stemmeafgivning for  

 danske statsborgere, der er bosat i et af de øvrige EF-lande, og som ikke er  

 optaget på folketingsvalglisten, er fortsat gældende.
 Følgende to bekendtgørelser, der er udstedt i henhold til den tidligere  

 Europa-Parlamentsvalglov, er fortsat gældende:
 - Bekendtgørelse nr. 569 af 13. november 1978 om optagelse på valglisten  

 til Europa-Parlamentsvalget af personer, der har fast bopæl i et af de øvrige  

 medlemslande i De Europæiske Fællesskaber, som ændret senest ved  

 bekendtgørelse nr. 590 af 29. september 1988.
 - Bekendtgørelse nr. 594 af 13. november 1978 om stemmeafgivning til  

 Europa-Parlamentsvalget for personer, der har fast bopæl i et af de øvrige  

 medlemslande i De Europæiske Fællesskaber.
