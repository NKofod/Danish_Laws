 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Offentlige udvalg, kommissioner o.lign., der er  

 nedsat af en minister til at forberede fastsættelse af regler eller  

 planlægning af samfundsmæssig betydning, bør så vidt muligt have en  

 afbalanceret sammensætning af mænd og kvinder.
§ 2.  Myndigheder eller organisationer, der skal  

 stille forslag om et medlem af udvalg m.v. som nævnt i § 1, skal foreslå både  

 en mand og en kvinde.
Såfremt der skal stilles forslag om flere medlemmer,  

 skal der foreslås lige mange mænd og kvinder, og i tilfælde af ulige antal  

 een mere af det ene køn end af det andet.
Tilsvarende gælder, hvor  

 myndigheder eller organisationer efter lovgivningen skal udpege medlemmer.  

 Ministeren afgør, hvem der skal beskikkes som medlem.
 Stk. 2.  Foreligger der særlige grunde, kan myndigheden  

 eller organisationen fravige bestemmelsen i stk. 1. Myndigheden eller  

 organisationen skal i så fald samtidig angive begrundelsen herfor.
 § 3.  Ved nedsættelse af udvalg m.v. som nævnt i § 1  

 skal ministeren indberette den påtænkte sammensætning til statsministeriet,  

 inden beskikkelse af medlemmer finder sted.
 § 4.  Loven træder i kraft den 1. juli 1985.
 § 5.  Loven gælder ikke for Færøerne.
 Stk. 2.  Loven gælder ikke for Grønland, men kan sættes  

 i kraft for Grønland med de afvigelser, som de særlige grønlandske forhold  

 tilsiger.
Givet på Christiansborg slot, den 24.  

 april 1985 Under Vor Kongelige Hånd og Segl MARGRETHE R.
