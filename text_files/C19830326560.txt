 Baggrund:
 - Bekendtgørelse nr. 43 af 22. januar 1981 om tekninske hjælpemidlers  

 indretning og anvendelse.
 - Bekendtgørelse nr. 31 af 12. februar 1969 om unge menneskers farlige  

 arbejde.
 - Arbejdstilsynets publikation nr. 8/1965 om savværks-, høvleri- og  

 snedkerimaskiner.
Tykkelseshøvle skal være indrettet og bruges forsvarligt efter  

 arbejdsmiljølovgivningens bestemmelser for tekniske hjælpemidler.
Ud fra  

 disse bestemmelser stilles efter arbejdstilsynets administrative praksis  

 følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
Indretning Tykkelseshøvle skal sikres således, at personer så vidt muligt ikke kan komme i berøring med kuttere,  

 eventuelle sidekuttere og fremtræk (indtræksvalser og udtræksvalser), at  tilbageslag er imødegået, at  fremtrækket kan frakobles separat.
 Den principielle opbygning af en tykkelseshøvl fremgår af fig. 1.
 Skærmen over kutteren skal nå mindst 80 mm ud over kutterens  

 skærecirkel (se fig. 1) og skal være lukket på siderne.
 Skærmen kan udformes som spånhætte med stuts for afsugning af spåner.
 Eventuelle sidekuttere skal være forsvarligt afskærmede.
 Tilbageslagssikringen skal fungere effektivt ved alle forekommende  

 emnetykkelser, også når emner af forskellig tykkelse og bredde tilføres  

 samtidig.
 Tilbageslagssikringen skal være forsynet med stop, så den ikke kan gå  

 forbi sin nederste stilling.
 Tilbageslagssikringer, der kan hæves med hånden, skal gå tilbage til  

 normal stilling, så snart hånden slipper.
 Tykkelseshøvle skal være forsynet med stop-anordning, som forhindrer, at  

 bordet kan hæves så meget, at det kommer i berøring med kutterstålene.
Hver tykkelseshøvl skal have spændingsfaldsudløser, som forhindrer,  

 at den utilsigtet går i gang efter spændingsfald eller strømsvigt.
Indkobling  

 skal ske i nærheden af startindretningen.
 Start- og stopindretning skal være let tilgængelig.
Startindretningen skal være sikret mod utilsigtet påvirkning.
Dette kan  

 ske ved,  at startknap er forsænket, overdækket eller forsynet med  

 krave,  at drejeafbryder er forsynet med krave, medmindre konstruktion  

 eller placering hindrer utilsigtet påvirkning.
 Tykkelseshøvle skal være forsynet med bremse, hvis kutteren ikke  

 standser senest 10 sekunder efter, at der er afbrudt for maskinen.
Brug Kutterstål, valser og trykbjælker skal indstilles nøjagtigt.
 Emner må ikke føres ind, før maskinen er på fuldt omdrejningstal.
 Ved driftsforstyrrelse skal fremtrækket straks afbrydes.
 Spåner må ikke fjernes fra bordet, når maskinen er i gang.
 Er der udelt indtræksvalse og trykbjælke, må der kun høvles to emner  

 samtidig, eet i hver side af høvlen.
 Er der leddelt indtræksvalse og trykbjælke, kan der høvles flere emner  

 samtidig, se fig. 2.
 Ved udskiftning af kutteren skal spindelen fastholdes med forsvarlig  

 blokeringsanordning.
Vedligeholdelse Tykkelseshøvle skal vedligeholdes, så alt er i forsvarlig stand.  

 Leverandørens anvisninger om eftersyn og vedligeholdelse skal følges.
 Kutterstålene skal være skarpe, og kutterens opspændingsflader skal være  

 helt rene, før der sættes nye stål i.
 Tilbageslagssikringen skal holdes ren, så griberne kan få fat.
 Vedligeholdelses- og reparationsarbejde skal udføres forsvarligt.  

 Energiforsyningen skal være effektivt afbrudt, fx ved afbryder med nøgle.
Unge under 18 år Unge under 18 år må ikke beskæftiges ved tykkelseshøvle.
Der er særlige  

 regler for lærlinge og elever.
