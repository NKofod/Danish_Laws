 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om visse selskabers aflæggelse af årsregnskab m.v., jf.  

 lovbekendtgørelse nr. 662 af 12. august 1993, foretages følgende ændringer:
 1. I § 62 indsættes som stk. 5 og 6:
» Stk. 5.  Indsendes et årsregnskab m.v. for sent,  

 jf. stk. 1, pålægger Erhvervs- og Selskabsstyrelsen hvert medlem af  

 bestyrelsen, direktionen eller lignende ansvarligt organ i selskabet en  

 afgift.
Erhvervs- og Selskabsstyrelsen kan undlade at pålægge et medlem af  

 bestyrelsen, direktionen eller lignende ansvarligt organ afgift eller fritage  

 den pågældende for betaling af en allerede pålagt afgift, hvis særlige  

 omstændigheder taler herfor.
Stk. 6.  For overskridelse af indsendelsesfristen  

 opkræves en afgift pr. person på 500 kr. for 1. påbegyndte måned, på 1.500  

 kr. for 2. påbegyndte måned og på 2.000 kr. for hver følgende påbegyndte  

 måned.
Afgiften kan dog i alt højst udgøre 8.000 kr. pr. person.
Afgiften  

 nedsættes i det omfang, den pågældende for samme periode har indbetalt  

 tvangsbøder for manglende indsendelse af samme årsregnskab m.v., jf. § 64,  

 stk. 3, nr. 1. Afgiften, der tilfalder statskassen, tillægges  

 udpantningsret.« 2. I § 63 a, stk. 1, indsættes som 2. pkt.:
»Bestemmelserne i § 62, stk. 5 og 6, finder tilsvarende anvendelse  

 for filialbestyrerne.« 3. § 63 c affattes således:
 » § 63 c.  Erhvervs- og Selskabsstyrelsen skal  

 foretage en stikprøvevis udtagelse og undersøgelse af modtagne årsregnskaber,  

 koncernregnskaber, årsberetninger og de hertil hørende revisionspåtegninger  

 for at konstatere åbenbare overtrædelser af bestemmelser i eller i henhold  

 til denne lov, aktieselskabsloven, anpartsselskabsloven, lov om  

 erhvervsdrivende fonde eller bogføringsloven.
Stk. 2.  Erhvervs- og Selskabsstyrelsen kan yde  

 vejledning med henblik på at sikre overholdelse af den i stk. 1 nævnte  

 lovgivning.
Styrelsen kan påtale overtrædelser af denne lovgivning og give  

 pålæg om berigtigelse af fejl samt om, at overtrædelser skal bringes til  

 ophør.
Stk. 3.  Erhvervs- og Selskabsstyrelsen nedsætter et  

 regnskabsråd, hvormed styrelsen kan rådføre sig om generelle  

 regnskabsforhold.
Formandskab og sekretariatsfunktion varetages af Erhvervs-  

 og Selskabsstyrelsen.« 4. § 64 affattes således:
» § 64.  Industriministeren fastsætter  

 bestemmelser om indsendelse og offentliggørelse af årsregnskaber m.v. i  

 henhold til denne lov.
For genparter af årsregnskaber m.v., for brugen af  

 Erhvervs- og Selskabsstyrelsens edb-system samt for rykkerskrivelser m.v. ved  

 for sen betaling betales gebyr efter regler, der fastsættes af  

 industriministeren.
Industriministeren fastsætter regler om betaling af et  

 årligt gebyr for administration af årsregnskabsloven og den hermed forbundne  

 undersøgelsesvirksomhed, for administrationen af de selskabsretlige regler  

 vedrørende kapitaltab, aktionærlån m.v. samt for ikke særligt prissatte  

 ydelser.
Stk. 2.  Erhvervs- og Selskabsstyrelsen kan af selskabet  

 eller dets revisor forlange de oplysninger, som er nødvendige for, at der kan  

 tages stilling til, om der er sket overtrædelse af bestemmelser i eller i  

 henhold til denne lov, aktieselskabsloven, anpartsselskabsloven, lov om  

 erhvervsdrivende fonde eller bogføringsloven, eller om en overtrædelse er  

 bragt til ophør.
Styrelsen kan endvidere forlange de oplysninger, som er  

 nødvendige for, at der kan tages stilling til, om selskabets vedtægter er  

 overholdt.
Stk. 3.  Undlader bestyrelsen, direktionen eller  

 lignende ansvarligt organ i et selskab eller filialbestyrerne for en filial  

 af et udenlandsk selskab kan Erhvervs- og Selskabsstyrelsen som tvangsmiddel pålægge medlemmerne af  

 det pågældende organ eller filialbestyrerne daglige eller ugentlige bøder.  

 Det samme gælder, hvis medlemmerne af det pågældende organ, filialbestyrerne  

 eller selskabets revisor undlader at give oplysning i henhold til stk. 2.  

 Tvangsbøderne, der tilfalder statskassen, tillægges udpantningsret.« 5. I § 64 b indsættes som 2. pkt.:
»Afgørelser truffet efter § 63 c, stk. 1, og § 64, stk. 2, kan dog  

 ikke indbringes for højere administrativ myndighed.« § 2 I lov om anpartsselskaber, jf. lovbekendtgørelse nr. 617 af 19. juli 1993,  

 foretages følgende ændring:
 I § 85 a, stk. 2, ændres »foranlediger styrelsen« til:  

 »kan styrelsen foranledige«.
§ 3 I lov nr. 1060 af 23. december 1992 om ændring af lov om aktieselskaber,  

 lov om anpartsselskaber og lov om visse selskabers aflæggelse af årsregnskab  

 m.v. (Forenkling og fremtidstilpasning) foretages følgende ændring:
 I § 4 ophæves stk. 2 og 3, og i stedet indsættes:
 » Stk. 2.  Uanset bestemmelsen i § 11, stk. 2, 1.  

 pkt., i aktieselskabsloven kan aktieselskaber, der senest den 31. juli 1993  

 er anmeldt med en ikke fuldt indbetalt kapital, registreres, såfremt det  

 samlede aktiebeløb, som er bindende tegnet og tildelt, svarer til den i  

 vedtægterne angivne aktiekapital, og der af aktiernes pålydende med tillæg af  

 eventuel overkurs er indbetalt mindst halvdelen og i alt mindst 500.000 kr.  

 Uanset bestemmelsen i § 6, stk. 2, 1. pkt., i anpartsselskabsloven kan  

 anpartsselskaber, der senest den 31. juli 1993 er anmeldt med en ikke fuldt  

 indbetalt kapital, registreres, såfremt mindst halvdelen af den i vedtægterne  

 angivne indskudskapital og i alt mindst 200.000 kr. af anparternes pålydende  

 med tillæg af eventuel overkurs er indbetalt.
 Stk. 3.  Aktier eller anparter tegnet ved stiftelsen af  

 et selskab, jf. stk. 2, skal være fuldt indbetalt senest 1 år efter, at  

 selskabet er registreret, dog tidligst den 1. juni 1994. Er der ikke inden 1  

 måned efter udløbet af denne frist foretaget anmeldelse om, at aktiekapitalen  

 er fuldt indbetalt, skal Erhvervs- og Selskabsstyrelsen forelægge selskabet  

 en passende frist til forholdets berigtigelse i overensstemmelse med reglerne  

 i stk. 6 og med tilkendegivelse om, at selskabet i modsat fald skal opløses  

 om fornødent ved skifterettens foranstaltning.
 Stk. 4.  Uanset bestemmelserne i § 36, stk. 2, 1. pkt.,  

 i aktieselskabsloven og § 23, 1. pkt., i anpartsselskabsloven kan selskaber,  

 der senest den 31. juli 1993 har anmeldt en ikke fuldt indbetalt  

 kapitalforhøjelse, få anmeldelsen optaget i registeret, såfremt der af den  

 nytegnede kapital er indbetalt mindst en fjerdedel, og såfremt en eventuel  

 overkurs er fuldt indbetalt.
Stk. 5.  Aktier eller anparter tegnet ved  

 kapitalforhøjelse, jf. stk. 4, skal være fuldt indbetalt senest 1 år efter,  

 at forhøjelsen er registreret, dog tidligst den 1. juni 1994. Er der ikke  

 inden 1 måned efter udløbet af denne frist foretaget anmeldelse om, at de  

 nytegnede aktier respektive anparter er fuldt indbetalt, skal Erhvervs- og  

 Selskabsstyrelsen forelægge selskabet en passende frist til forholdets  

 berigtigelse i overensstemmelse med reglerne i stk. 6. Er forholdet ikke  

 berigtiget inden fristens udløb, foranlediger Erhvervs- og Selskabsstyrelsen  

 registreret, at selskabskapitalen er nedsat med de ikke fuldt indbetalte  

 aktiers respektive anparters pålydende, og at vedtægterne er ændret  

 tilsvarende.
Disse aktier respektive anparter anses for annulleret, når  

 nedsættelsen er registreret.
Stk. 6.  Foretager en aktionær eller anpartshaver ikke i  

 rette tid en den pågældende påhvilende indbetaling, er vedkommende, såfremt  

 vedtægterne ikke bestemmer andet, pligtig fra forfaldsdagen at betale en  

 årlig rente af det skyldige beløb svarende til den rente, der er fastsat  

 efter § 5, stk. 1 og 2, i lov om renter ved forsinket betaling m.v.
Selskabet  

 skal uden ugrundet ophold søge det skyldige beløb inddrevet eller med 4 ugers  

 varsel søge aktien respektive anparten afhændet for den pågældendes regning  

 med forpligtelse for erhververen til at yde de manglende indbetalinger med  

 påløbne renter.
Er interimsbevis udleveret, kan selskabet efter udløbet af  

 det nævnte varsel kræve det tilbageleveret ved umiddelbar fogedforretning i  

 overensstemmelse med retsplejelovens § 609.« § 4 Stk. 1.  Loven træder i kraft den 1. marts 1994.  

 Bestemmelserne i § 4, stk. 2 og 4, i lov nr. 1060 af 23. december 1992, som  

 affattet ved denne lovs § 3, har virkning fra 1. august 1993.
 Stk. 2.  Bestemmelserne i § 1, nr. 1 og 2, finder  

 anvendelse på årsregnskaber m.v. for regnskabsår, der afsluttes 1. marts 1994  

 eller senere.
§ 5 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold tilsiger.
Givet på Amalienborg Slot, den 18.  

 februar 1994 Under Vor Kongelige Hånd og Segl MARGRETHE R.
