Pressenævnet finder det som udgangspunkt  

 betænkeligt at bringe optagelser, indhentet ved skjult kamera, uden at  

 efterfølgende samtykke er tilvejebragt.
En sådan fremgangsmåde kan kun være  

 berettiget efter en nøje afvejning i hvert enkelt tilfælde af den  

 samfundsmæssige interesse i forhold til den enkeltes krav på beskyttelse.
Pressenævnet fandt, at den konkrete sag var  

 af en sådan samfundsmæssig interesse, at det var forsvarligt at bruge skjult  

 kamera til at indhente den nødvendige dokumentation.
Pressenævnet lagde  

 herved  

 vægt på, at det næppe på anden vis havde været muligt at få sagen belyst.
 Pressenævnet bemærkede, at det ikke har  

 været mulighed for at foretage en bevismæssig bedømmelse af de faktiske  

 forhold, hvorom parterne er uenige.
Pressenævnet fandt, at klager ved  

 konfrontationssamtalen, som efter det oplyste varede over to timer, havde  

 haft  

 fornøden mulighed for at kommentere oplysningerne.
Som følge af redaktørens  

 redigeringsret kunne klager ikke forvente at få lov at kommentere den  

 redigerede udsendelse.
Citater og meningstilkendegivelser må ikke bringes i  

 en  

 form, så de forvansker de fremførte synspunkter.
Da nævnet ikke havde  

 mulighed  

 for at se råbåndene, kunne nævnet imidlertid ikke tage stilling til, om der  

 var  

 foretaget en ukorrekt klipning i optagelserne til brug for udsendelsen.
Pressenævnet fandt ikke, at udsendelsen gav  

 anledning til tvivl om, at det er FNs subjektive kategorisering af  

 dyrehandelens  

 omfang, når denne sidestilles med narko- og våbenhandel.
Nævnet fandt ikke  

 anledning til at udtale kritik over TV 2s gengivelse af vurderingen.
 Nævnet fandt, at der heller ikke i øvrigt  

 var grundlag for at udtale kritik i sagen.
Kendelse  

 fra Pressenævnet i sag 2005-6-274 [K] har klaget til  

 Pressenævnet over et indslag i udsendelsen Operation X: Truede dyr til  

 salg  

 sendt af TV 2 den 28. november 2005, idet han mener, at god presseskik er  

 tilsidesat.
1. Sagsfremstilling 1.1. Operation X: Truede dyr  

 til salg, den 28. november 2005 Den 28. november 2005 bragte  

 TV 2 følgende indslag, hvoraf dele er optaget med skjult kamera og mikrofon,  

 i  

 udsendelsen Operation X: Truede dyr til salg:
Journalist (i en zoologisk  

 have): Det her er en sibirisk tiger.
Den er tæt på at være udryddet i naturen  

 og for, at tigeren ikke skal uddø, er det strengt forbudt at handle med den,  

 derfor bør jeg selvfølgelig ikke kunne gå ind i en zoologisk have og købe  

 dem,  

 men det forhindrer ikke udspekulerede dyrehandlere i at tjene store penge på  

 udryddelsestruede dyr.
I værste fald havner de i forhold hos mennesker, der  

 ikke er i stand til at passe dem. Der vises klip fra optagelser  

 af små løveunger uden moderen, hvortil Bengt Holst, vicedirektør i Københavns  

 Zoo, vurderer, at der er tale om dyremishandling, som bør stoppes.
 Journalist (til kameraet):  

 Handlen med truede dyr forbinder vi ofte med korrupte zoologiske haver i  

 fjerne  

 dele af verdenen, men foregår den ulovlige handel med dyr også i Europa  

  og er  

 det danskere der står bag?   Ifølge FN bliver der handlet med truede dyr for  

 milliarder af kroner hvert år, og problemet er så omfattende, at det bliver  

 kategoriseret på niveau med narko og våbenhandel.
Kim Carstensen,  

 Generalsekretær, WWF: Sådan som vi umiddelbart opfatter det, så er vi på  

 niveau  

 med andre store internationale kriminalitetsfænomener som narkohandel,  

 våbenhandel og smugleri og den slags.
Det er stort.
 ...
Journalist: Vi har fået et  

 tip om, at handelen også foregår her i Danmark.
Nu vil jeg finde frem til  

 nogle  

 at handle med, og Internettet er et godt sted at begynde.
Her har vi et  

 firma.  

 Det er en dyrehandler, og firmaet hedder FerPharm.
Det tror jeg, vi skal  

 kigge  

 lidt nærmere på.
På hjemmesiden er der billeder af alverdens dyr.
Der står  

 godt  

 nok ikke direkte, at dyrene er til salg, men det kan hænge sammen med, at  

 mange  

 af dyrene er registreret på Washington Konventionens Liste 1. Det betyder, de  

 er tæt på at være udryddet og derfor er omfattet af international lovgivning.  

 Der står altså i loven, at det er forbudt at handle med dyr på Liste 1.  

 Manden  

 bag hjemmesiden hedder Søren Thinggaard.
 Journalisten fortæller om en  

 dyrehandlers metoder til at få ulovlige fugle indført i Danmark gennem falske  

 papirer, så handelen fremstår lovlig.
 Journalist: Jeg er på vej til  

 Vestjylland, for under en af vores samtaler med fuglehandleren [Søren  

 Thinggaard] har vi fået navnet på en af hans kunder.
Han hedder [K] og bor i  

 Grindsted.  

 Vi har fået at vide, at han også handler med fugle, og at han kan skaffe lidt  

 af hvert, og det vil vi gerne undersøge, hvad er. Der vises optagelser  

 foretaget med skjult kamera mellem [K] og to andre personer.
Disse personer  

 er  

 muldvarpe, som TV 2 ad flere omgange har sendt ud til [K]s bolig.  

 Udsendelsen  

 fortsætter:
[K]: Ja, men altså.
Det er  

 jo et spørgsmål om økonomi.
Du kan sige, hvad du vil have, og jeg skal nok  

 finde det.
Hvis du har pengene, så skal jeg nok finde fuglene.
 Journalist (taler ind over de  

 skjulte optagelser): Det er tilsyneladende kun pengepungen, der sætter  

 grænser  

 for, hvad [K] kan skaffe.
[K]: Der sidder en javaabe,  

 som er tam.
Man kan sidde og holde ved den.
Den er, så vidt jeg husker, to  

 eller tre år gammel, men man må ikke have den.
Den kan I købe til en  

 10-12.000  

 kroner.
Muldvarp 1: Okay [K]: Så er der et par grønne  

 marekatte.
De er bare sådan noget.
Ja, her er en papkasse.
Tag lortet. [Der  

 vises ingen marekatte] Journalist (taler ind over de  

 skjulte optagelser): Og [K] har flere dyr, som han sælger på denne måde.
[K]: Jeg har de der, hvad  

 hedder det.
Krontraner.
De går i Blåvand.
Det skal I sgu ikke snakke om.
Journalist (taler ind over de  

 skjulte optagelser): Der ligger en zoologisk have i Blåvand.
Kan [K] sælge  

 fugle, der kommer fra en etableret zoologisk have.
[K]: De kommer fra en zoo af.  

 Og de må ikke sælges.
Så kan vi ikke stå og vise jer dem.
Muldvarp 2: Nej, nej.
Det  

 er måske dine fugle i virkeligheden.
[K]: Ved du hvad.
Det jeg har  

 til salg, er der ikke ingen papirer på.
De bliver hentet, hvis I vil have  

 dem.
 Journalist (taler ind over de  

 skjulte optagelser): I hvert fald er der noget, der tyder på, at [K] godt  

 ved,  

 at den handel, som han er ved at sætte i stand, ikke er helt lovlig.
[K]: Den bedste måde at gøre  

 sådan noget lovligt på - det er ikke særligt moralsk  det er at finde  

 ud af en  

 gammel mand, der er død for en måned siden.
Hvis der om tre år kommer nogle  

 og  

 siger; Hvor fanden I har fået dem fra? Ja, dem købte vi sgu  

 da af Jørn  

 Madsen. Ja, men hvem fanden er Jørn Madsen? Ja nu er  

 han godt nok død for  

 to år siden, men ehhh.
Journalist: Ugen efter betaler  

 vi depositum på et par krontraner og en javaabe.
I alt vil de koste os 34.000  

 kroner. [K] forlanger 4.500 kroner i forskud.
Jeg vil gerne tale med ham om  

 handelen, men først er der noget jeg lige skal have på plads.
Her hos Dyrenes Beskyttelse  

 ved de, om det er lovligt at sælge krontraner.
Og ikke mindst javaaber. Journalisten er på besøg hos  

 Dyrenes Beskyttelse, hvor der tales om reglerne for salg af truede dyrearter.
 Journalist: Vi er blandt  

 andet blevet tilbudt en javaabe.
Må man godt sælge sådan en.
 Tom Bengtsen,  

 Dyreværnsinspektør, Dyrenes Beskyttelse: Nej, man må hverken sælge den eller  

 eje en javaabe i privatejet egenskab.
Journalist: Hvorfor ikke det? Tom Bengtsen: Alle aber er  

 sociale dyr Journalist: Vi er jo også  

 blevet tilbudt krontraner.
Hvad er det for en fugl? Tom Bengtsen: Krontranen er  

 jo en meget, meget stor fugl Journalist: Vi har en  

 formodning om, at de traner, som vi er blevet tilbudt, kommer fra en minizoo  

 i Blåvand.  

 Må en zoologisk have godt sælge traner? Tom Bengtsen: Zoologiske  

 haver må simpelthen ikke sælge dyr til private.
Så de må heller ikke sælge  

 tranerne ...
Journalist (henvendt til  

 kameraet): Da vi har en formodning om, at de krontraner, [K] vil sælge os,  

 kommer fra Blåvand Zoo, tager vi på besøg i parken.
Og her finder vi ganske  

 rigtigt et par krontraner.
Vi holder øje med buret, da det er i dag, vi har  

 aftalt at hente krontranerne hos [K].
Og pludselig sker der noget  Der vises optagelser af  

 indfangning af traner for seerne.
Journalisten modtager derefter et  

 telefonopkald  

 fra [K].
Opkaldet optages med skjult mikrofon.
Udsendelsen fortsætter:
 [K], Dyrehandler [over  

 telefonen]: De er lige blevet pakket derude nu her, og er lige ved at blive  

 kørt derudefra nu.
Journalist (henvendt til  

 kameraet): Vores formodning om, at han vil sælge os krontraner fra Blåvand  

 Zoo,  

 ser ud til at holde stik.
Vores krontraner og javaaben er nu ankommet hos  

[K].  

 Vi har aftalt, at vi skal hente dyrene.
I virkeligheden vil jeg konfrontere  

 ham  

 med, at han bryder loven, når han handler med eksotiske dyr. Journalisten går ind ad [K]s  

 indkørsel.
I indkørslen møder han [K]. [K] gøres opmærksom på, at han  

 tidligere  

 er blevet filmet med skjult kamera.
Han har her lejlighed til at kommentere  

 de  

 oplysninger, TV 2 er kommet i besiddelse af.
Der filmes åbenlyst:
Journalist: Davs.
Dav, jeg  

 hedder Morten Spiegelhauer.
Jeg kommer fra TV 2.
 [K]: Ja, det tænkte jeg sgu  

 nok.
 Journalist: Det handler om  

 den handel, som vi lige har lavet.
 [K]: Ja.
Journalist: Med de der  

 krontraner.
Kommer dine krontraner fra en zoologisk have? [K]: Ja, man er jo fristet  

 til at spørge dem ad.
 Journalist: Nu spørger jeg  

 dig.
[K]: Ja, men det kan jeg ikke  

 se nogen grund til, at jeg skal stå og svare på.
Det kan jeg ikke.
Journalist: Så har du tilbudt  

 os en javaabe, som vi også har betalt depositum på.
Den må du heller ikke  

 handle med.
Det ved du jo godt.
 [K]: Altså, det vil jeg godt  

 sige, at det ved jeg sådan set godt.
Journalist: Men du gør det  

 alligevel.
Det er for pengene eller [K]: Jamen altså ved du hvad,  

 jeg gider sgu ikke stå og komme med en masse forbandet dumme undskyldninger.
Journalist: De der  

 krontraner.
Vi har jo filmet dig med skjult udstyr.
 [K]: Ja, det er jeg jo næsten  

 klar over.
[K]: Altså, jeg har købt de  

 krontraner, og det kan jeg sige ligeså ærligt, som det er.
Vi har lige bygget  

 det bur, der var det meningen, de skulle op at gå i.
 Journalist: Men alligevel  

 sælger du dem videre.
[K]: Ved du hvad.
Jeg er  

 handelsmand.
Journalist: Det er sådan, du  

 tjener dine penge? [K]: Jamen altså, jeg lever  

 af at købe og sælge.
Journalist: Også når du  

 bryder lovgivningen? [K]: Lovgivning mig her, og  

 lovgivning mig der.
Du kan jo fandeme ikke lave noget uden, at du bryder den.  

 Hvis det skal være det jo.
Journalist: Men hvor har du  

 dem fra? [K]: Altså, jeg står sgu da  

 ikke og fortæller, hvor jeg køber mine dyr henne.
 Journalist: Her klokken kvart  

 i fem blev de indfanget i Blåvand Zoo.
 [K]: Ja, det er sgu pudsigt.
Journalist: Så blev de puttet  

 ind i en bil og kørt herhen.
Er det den der transporter eller hvad? ...  

 Krontranerne fra Blåvand Zoo bliver puttet ind i lige præcis den her  

 transporter og kørt herhen.
 [K]: Du får fandeme ikke mig  

 til at stå og sige, jeg har købt noget af en der hedder Hans i Blåvand, når  

 jeg  

 ikke har købt det af Hans i Blåvand.
Blåvand Zoo, telefonsvarer:  

 Du hører den automatiske telefonsvarer hos Blåvand Zoo.
Parken har åbent hver  

 dag [afbrydes ved telefonen tages] Hans Hestbech, Ejer af Blåvand  

 Zoo: Ja, det er Hans.
Journalist: Dav, Hans.
Jeg  

 hedder Morten Spiegelhauer.
Jeg kommer fra TV 2. Det er, fordi jeg står med  

 et  

 helt kamerahold hjemme hos en mand, der hedder [K].
Grunden til, jeg ringer  

 til  

 dig, det er, fordi at jeg har en formodning om, at de her krontraner.
De  

 kommer  

 ude fra Blåvand Zoo.
Han har købt dem af dig, eller hvad? Hans Hestbech: Ja, han har.
 Journalist: De må ikke sælge  

 krontraner til en privatperson.
 Hans Hestbech: Hvad fanden er  

 det for noget rod? Må jeg lige tale med ham.
Journalist: Du får ham lige  

 så. [Telefonen afleveres til [K]] [K]: Ja goddag Hans, det er [K].
 Hans Hestbech: Ja, goddag.
 [K]: Vi har jo besøg her.
 Hans Hestbech: Ja, det kan  

 jeg regne ud.
[K]: Og som jeg siger.
Der er  

 sgu ikke så mange dikkedarer.
De påstår bare, at jeg har købt dem af dig, og  

 så  

 siger jeg bare, at det er kraftedeme løgn, for jeg har ikke købt dem af  

 Blåvand  

 Zoo.
 Hans Hestbech: Jeg har jo  

 sagt til dem, at jeg har solgt dem til dig. Åh for helvede, ikke også da.
 [K]: Ja, det kan jeg godt  

 følge dig i Hans.
 Hans Hestbech: Hej.
[K]: Hej. [Henvendt til  

 journalisten] Ja, så kom vi jo så langt.
Vi kan sætte de krontraner ud.
Du er  

 sikker på, du ikke vil have dem med hjem? Journalist: Ja, jeg har ikke  

 tilladelse til at have dem.
[K]: Nåh. Programmet fortsætter med et  

 møde med Hans Hestbech, hvor han bedyrer, at han ikke var klar over fuglenes  

 fremtidige skæbne, da han solgte dem.
Han fortæller, han vil hente fuglene  

 tilbage dagen efter.
I udsendelsen vises optagelser af fugle, der sættes ud i  

 buret i Blåvand Zoo.
Programmet slutter med et indslag om ulovlig handel med  

 tigerunger.
2. Parternes synspunkter 2.1. [K]s synspunkter [K] har anført, at klippene  

 fra optagelserne foretaget med skjult kamera er stærkt manipulerede, idet han  

 fremstår som sælger af javaaben, hvilket han bestrider, han er. [K] har  

 tillige  

 anført, at salget af dyrene er fremprovokeret af muldvarpene, som  

 gentagne  

 gange besøgte ham.
 [K] har anført, at krontraner  

 og javaaber ikke er omfattet af betegnelsen truede dyr.
 [K] har herudover anført, at  

 udsendelsen er en krænkelse af ham som dyrehandler og person, idet illegal  

 dyrehandel sidestilles med narko- og våbenhandel.
[K] har endeligt anført, at  

 TV 2 ikke i tilstrækkeligt omfang har forelagt ham oplysningerne, og han har  

 ikke haft mulighed for at kommentere indholdet efter redigeringen.
Ligesom  

 uddraget  

 af konfrontationssamtalen er manipuleret, idet der kun vises et lille udsnit  

 af  

 samtalen.
2.2. TV 2s synspunkter TV 2 har anført, at det var  

 berettiget at anvende skjult kamera, idet det er af så stor samfundsmæssig  

 interesse af få afdækket illegal dyrehandel, at det var berettiget at anvende  

 skjult kamera i dette tilfælde.
TV 2 har tillige anført, at det var  

 nødvendigt  

 at anvende skjult kamera, idet dokumentationen ellers ikke kunne være  

 tilvejebragt.
TV 2 har tillige anført, at [K]  

 formidler det ulovlige salg mod betaling og mener dermed, han medvirker til  

 salget.
TV 2 har herudover anført, at muldvarpene ganske vist  

 opfordrede [K]  

 til at sælge dyrene, men at han selv indvilligede i at begå ulovlighederne.
 TV 2 bestrider ikke, at  

 krontraner og javaaber ikke er truede dyr, men anfører, at  

 programmet  

 omhandlede såvel truede dyr som sjældne og eksotiske dyr, herunder krontraner  

 og javaaber.
TV 2 har endelig anført, at [K]  

 har haft mulighed for at kommentere oplysningerne, og at deltagere i  

 programmer  

 normalt ikke får mulighed for at kommentere det færdige resultat.
Uddraget af  

 konfrontationen med journalisten er et udtryk for en sædvanlig redaktionel  

 udvælgelse af det journalistiske materiale.
TV 2 anfører, at [K]s synspunkter  

 fremkommer tydeligt i udsendelsen.
 3. Pressenævnets afgørelse og  

 begrundelse:
 I sagens behandling har  

 følgende nævnsmedlemmer deltaget:
 Axel Kierkegaard, Bo  

 Maltesen, Lene Sarup og Ole Askvig.
Pressenævnet finder det som  

 udgangspunkt betænkeligt at bringe optagelser, indhentet ved skjult kamera,  

 uden at efterfølgende samtykke er tilvejebragt.
En sådan fremgangsmåde kan  

 kun  

 være berettiget efter en nøje afvejning i hvert enkelt tilfælde af den  

 samfundsmæssige interesse i forhold til den enkeltes krav på beskyttelse.
 Pressenævnet finder, at den  

 konkrete sag er af en sådan samfundsmæssig interesse, at det er forsvarligt  

 at  

 bruge skjult kamera til at indhente den nødvendige dokumentation.  

 Pressenævnet  

 lægger herved vægt på, at det næppe på anden vis havde været muligt at få  

 sagen  

 belyst.
 Pressenævnet bemærker, at det  

 ikke har mulighed for at foretage en bevismæssig bedømmelse af de faktiske  

 forhold, hvorom parterne er uenige.
Pressenævnet finder, at [K]  

 ved konfrontationssamtalen, som efter det oplyste varede over to timer, har  

 haft fornøden mulighed for at kommentere oplysningerne.
Som følge af  

 redaktørens redigeringsret kan [K] ikke forvente at få lov at kommentere den  

 redigerede udsendelse.
Citater og meningstilkendegivelser må ikke bringes i  

 en  

 form, så de forvansker de fremførte synspunkter.
Da nævnet ikke har mulighed  

 for at se råbåndene, kan nævnet imidlertid ikke tage stilling til, om der er  

 foretaget en ukorrekt klipning i optagelserne til brug for udsendelsen.
 Pressenævnet finder ikke, at  

 udsendelsen giver anledning til tvivl om, at det er FNs subjektive  

 kategorisering  

 af dyrehandelens omfang, når denne sidestilles med narko- og våbenhandel.  

 Nævnet finder ikke anledning til at udtale kritik over TV 2s gengivelse af  

 vurderingen.
 Nævnet finder, at der heller  

 ikke i øvrigt er grundlag for at udtale kritik i sagen.
