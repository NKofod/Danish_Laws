En minkfarmer overdrog sin virksomhed til et nystiftet selskab, som  

 han selv ejede.
Arbejdsretten lagde til grund, at virksomheden havde været  

 omfattet af en tiltrædelsesoverenskomst med SiD, og at selskabet var bundet  

 heraf i henhold til virksomhedsoverdragelsesloven.
I følge overenskomsten  

 skulle der fortrinsvis beskæftiges medlemmer af SiD.
En ansat i virksomheden  

 udmeldte sig af SiD, uden at arbejdsgiveren reagerede herpå.
Selskabet blev idømt en bod på 20.000 kr for overenskomstbrud ved ikke  

 at have deltaget i den fagretlige behandling af sagen, og ved ikke at have  

 afskediget den ans-017, efter at han havde udmeldt sig af SiD.
Det blev  

 fremhævet, at virksomheden ikke havde overtrådt lov nr. 285 af 9. juni 1982  

 om beskyttelse mod afskedigelse på grund af foreningsforhold, såfremt den  

 havde opfyldt sin overenskomstmæssige forpligtelse til at gøre den ansatte  

 bekendt med, at ansættelsesforholdet efter tiltrædelsesoverenskomsten var  

 betinget af, at han var medlem af SiD.
 Under denne sag har Landsorganisationen i Danmark for  

 Specialarbejderforbundet i Danmark indklaget Tornby Pelsdyrfarm A/S og  

 nedlagt følgende påstand:
 Tornby Pelsdyrfarm A/S er forpligtet af den mellem Tornby Pelseri og  

 Specialarbejderforbundet i Danmark indgåede overenskomst af 29. maj 1986.  

 Tornby Pelsdyrfarm A/S tilpligtes for brud på gældende overenskomst til  

 Specialarbejderforbundet i Danmark at betale en efter rettens skøn fastsat  

 bod.
 Indklagede har påstået frifindelse over for de to af klagerne nedlagte  

 påstande.
 Sagens nærmere omstændigheder er følgende:
 Tornby Pelseri ved Søren Jensen og Specialarbejderforbundet i Danmark  

 underskrev den 29. Maj 1986 sålydende overenskomst:
 »Ved et d.d. afholdt møde mellem undertegnede parter vedrørende  

 oprettelse af overenskomst for de i virksomheden beskæftigede arbejdere,  

 enedes man om at tiltræde den mellem Specialarbejderforbundet i Danmark og  

 Landbrugets Arbejdsgiverforening til enhver tid gældende overenskomst.
»Jordbrugets Specialoverenskomst« Branche:
Overenskomst for: Minkfarme Til fagbevægelsens uddannelsesfond betaler virksomheden samme beløb, som  

 det til enhver tid gældende mellem hovedorganisationerne, på nuværende 10 øre  

 pr. arbejdstime.
 Feriepenge indbetales i.h.t. gældende lov om ferie, herunder  

 feriegiro-systemet.
 S.I.D., Hirtshals afdeling forpligter sig til at holde firmaet orienteret  

 vedrørende overenskomster og lønberegninger, når der sker ændringer inden for  

 området, samtidig indgår firmaet på kun at beskæftige arbejdere, der er  

 medlem af ovennævnte afdeling.
Bestående lønninger og goder kan ikke forringes i kraft af denne aftale  

 indgåelse.' Søren Jensen underskrev samme dag en blanket til registrering af  

 arbejdsgivere med bidragspligt til Uddannelsesfonden i henhold til gældende  

 overenskomst.
I blanketten gives følgende oplysninger:
 Virksomhedens CIR-nr: 9067 0883.
 Virksomhedens navn: Tornby Pelseri ved Søren Jensen.
 Virksomhedens adresse: Ravndrupvej 1, Tornby, 9850 Hirtshals.
 Virksomhedens art (branche): Pelseri, Minkfarm.
 Virksomhedens sidst beskæftigede primo januar 1986: 1,2 på årsbasis.
 Jordbrugets Specialoverenskomst for minkfarme indeholder blandt følgende  

 bestemmelser:
 »§ 6 Antagelse af arbejdere.
 Der beskæftiges fortrinsvis medlemmer af Specialarbejderforbundet i  

 Danmark.
§ 11. Afskedigelse 1. Ved udøvelsen af retten til at foretage enkeltmandsafskedigelser må  

 vilkårligheder ikke finde sted, og klager over påståede urimelige  

 afskedigelser kan derfor behandles efter nedenstående regler:
a.
Såfremt der foretages afskedigelse af en arbejder, der har været  

 uafbrudt beskæftiget i den pågældende virksomhed i mindst 1 år, har den  

 pågældende arbejder ret til at begære oplysninger om grunden til  

 afskedigelsen.
b.
Hvis man fra arbejderside hævder, at afskedigelsen er urimelig og ikke  

 begrundet i arbejderens eller virksomhedens forhold, kan afskedigelsen kræves  

 lokalt behandlet mellem repræsentanter for virksomhedens ledelse og dens  

 arbejdere.
 I øvrigt forholdes med hensyn til opsigelse og afskedigelse som anført i  

 hovedaftalen mellem Sammenslutningen af Landbrugets Arbejdsgiverforeninger og  

 Landsorganisationen i Danmark.
§ 12. Fagretlige regler Som regel for behandling af faglig strid gælder den mellem  

 hovedorganisationerne sidst vedtagne norm.« Tornby Pelsdyrfarm A/S, der ejes af Søren Jensen og blev registreret den  

 16. juni 1988, underskrev den 22. november 1988 sålydende erklæring:
»Undertegnede erklærer herved, at Tornby Pelsdyrfarm A/S er et nyt firma, SE nr. 1220168 at Tornby Pelsdyrfarm A/S ikkeer medlem af en arbejdsgiverforening, at Tornby Pelsdyrfarm A/S kke har overenskomst med S.I.D.
at Tornby Pelsdyrfarm A/S ikke er identisk med, eller har noget at gøre  

 med Tornby Pelseri.« Specialarbejderforbundet i Danmark tilskrev den 5. januar 1989 Tornby  

 Pelsdyrfarm A/S således:
»Vedr. overenskomstforholdet mellem Hirtshals afdeling og Tornby  

 Pelsdyrfarm A/S Vi har fra vores Hirtshals afdeling modtaget indberetning om, at der i  

 forbindelse med afdelingens medlem Georg Soelbergs ønske om overflytning til  

 Kristelig Arbejdsløshedskasse er opstået tvivl om, hvorvidt der mellem  

 afdelingen og virksomheden består et overenskomstforhold.
 Vi har fået oplyst, at De har købt Tornby Minkfarm af Søren Jensen,  

 hvormed afdelingen har en tiltrædelsesoverenskomst til den mellem  

 Specialarbejderforbundet og Landbrugets Arbejdsgiverforening gældende  

 overenskomst for minkfarme i jordbrugets specialoverenskomster.
 De oplyste efter henvendelsen fra vores afdeling, at Tornby Pelsdyrfarm  

 A/S er blevet et nyt firma, der ikke er medlem af en arbejdsgiverforening og  

 ikke har overenskomst med vores afdeling.
 Vi skal i den anledning meddele, at vi er af den opfattelse, at det  

 overenskomstforhold, der var gældende mellem vores afdeling og Søren Jensen,  

 i henhold til lov om lønmodtageres retsstilling ved virksomhedsoverdragelse §  

 2 indtræder umiddelbart i de rettigheder og pligter, der bestod i  

 overdragelsestidspunktet i henhold til kollektive overenskomster og aftaler.
 Såfremt De ikke er enig med os heri, skal vi foreslå, at der snarest  

 muligt og inden 14 dage fra dato aftales tidspunkt for afholdelse af et møde  

 til drøftelse af sagen.
I tilfælde af, at vi ikke hører fra Dem inden for ovennævnte tidsfrist,  

 vil vi uden yderligere henvendelse sende sagen til LO med henblik på  

 indberetning for arbejdsretten.« Landsorganisationen i Danmark tilskrev den 8. maj 1989 Tornby Pelsdyrfarm  

 A/S således:
»Vedr. organisationsforholdene Fra vort medlemsforbund, Specialarbejderforbundet i Danmark, gartneri-,  

 land- og skovbrugsgruppen, har Landsorganisationen i Danmark modtaget  

 indberetning om, at et af forbundets medlemmer, som er ansat på Deres  

 virksomhed, har ladet sig overflytte til Kristeligt Fællesforbund.
 Deres virksomhed har med forbundets Hirtshals afdeling den 29. maj 1986  

 indgået en tiltrædelsesoverenskomst til Jordbrugets Specialoverenskomster for  

 minkfarme.
 Kopi af denne tiltrædelsesoverenskomst vedlægges.
 Da overenskomsten § 6 - antagelse af arbejdere - fastslår, at der  

 fortrinsvis beskæftiges medlemmer af Specialarbejderforbundet i Danmark, har  

 forbundet den opfattelse, at Deres virksomhed begår brud på overenskomsten  

 ved ikke at pålægge den pågældende medarbejder at indmelde sig i den lokale  

 SID-afdeling.
 Forbundet har ved flere lejligheder skrevet til Deres virksomhed, som i  

 første omgang hævdede ikke at være omfattet af den pågældende overenskomst,  

 idet der var foretaget ejerskifte.
 I den forbindelse har forbundet i henhold til loven om lønmodtageres  

 retsstilling ved virksomhedsoverdragelse fastholdt, at Deres virksomhed er  

 omfattet af ovennævnte overenskomst og således også er forpligtet til at  

 overholde denne.
 Forbundet har også telefonisk været i forbindelse med Deres virksomhed,  

 som lovede at vende tilbage med henblik på, hvorvidt De ville kræve, at den  

 pågældende medarbejder blev overflyttet til Specialarbejderforbundets  

 afdeling.
 Forbundet oplyser, at de intet har hørt fra Deres virksomhed, ej heller  

 har De reageret på skrivelse af 14. april 1989.
 Således foranlediget skal Landsorganisationen i Danmark anmode om, at der  

 snarest muligt vore organisationer imellem afholdes et fællesmøde her i  

 Landsorganisationen til drøftelse af sagen, forinden denne eventuelt  

 videreføres til Arbejdsretten med krav om bod for brud på gældende  

 overenskomst.
Såfremt vi mod forventning ikke hører fra Dem inden 14 dage fra d.d., vil  

 sagen uden yderligere varsel blive viderebragt til Arbejdsretten.« Da de to sidstnævnte skrivelser ikke førte til en fagretlig behandling af  

 uoverensstemmelsen, har Landsorganisationen i Danmark for  

 Specialarbejderforbundet indbragt sagen for Arbejdsretten.
 Der er under domsforhandlingen afgivet forklaring af afdelingsformand  

 Jørgen Christensen, Specialarbejderforbundet i Danmarks afdeling i Hirtshals,  

 og pelsdyravler Søren Jensen.
Afdelingsformand Jørgen Christensen har forklaret, at Georg Soelberg den  

 6. december 1988 ønskede at blive overflyttet til Kristelig  

 Arbejdsløshedskasse.
Soelberg har siden 1986 været beskæftiget ved Tornby  

 Pelseri.
Han var i 1986 ansat fra uge 25 til uge 41. Pelseriet arbejder kun i  

 kort tid, medens der hele året er arbejde i minkfarmen.  

 Arbejdsgiverkontrollen har oplyst, at Georg Soelberg i 1988 har tjent 136.503  

 kroner i pelsdyrfarmen.
Feriegiro har oplyst, at man i 1989 har modtaget  

 indbetalinger fra såvel pelseriet som minkfarmen.
Pelsdyravler Søren Jensen har forklaret, at han ved underskrivelsen af  

 overenskomsten den 29. maj 1986 drev to personligt ejede virksomheder, en  

 minkfarm og et pelseri.
Overenskomsten vedrørte alene pelseriet, hvor der kun  

 er ansatte i november og december samt eventuelt fra januar til april.
Ordet  

 »Minkfarm« er føjet til, efter at han havde skrevet overenskomsten  

 under.
I den den samme dag underskrevne blanket er både ordet  

 »pelseri« og ordet »minkfarm« sat på, efter at han havde  

 skrevet under.
Han har aldrig modtaget kopi af overenskomsten af 29. maj 1986  

 og er aldrig blevet underrettet som bebudet i overenskomsten.
Han er heller  

 aldrig blevet afkrævet de 10 øre pr. arbejdstime til fagbevægelsens  

 uddannelsesfond.
Omkring den 1. januar 1988 blev pelsdyrfarmen overdraget til  

 selskabet.
Soelberg havde siden slutningen af 1986 været sæsonarbejder på  

 pelsdyrfarmen, men ikke i pelseriet.
Efter at have modtaget skrivelserne af  

 5. januar 1989 og 8. maj 1989 fra Specialarbejderforbundet i Danmark og  

 Landsorganisationen i Danmark talte han med Jørgen Christensen og Søren  

 Andersen fra Specialarbejderforbundet, men sagen løb da ud i sandet.
Han har  

 ikke kunnet bestride, at Soelberg siden sommeren 1986 har været ansat i  

 pelseriet.
Han har erkendt, at Soelberg periodisk har været ansat med  

 forefaldende arbejde i både minkfarmen og pelseriet.
Klagerne har anført, at både overenskomsten af 29. maj 1986 og den den  

 samme dag underskrevne blanket efter deres indhold omfatter både minkfarmen  

 og pelseriet.
Påstanden om at ordet »minkfarm« er tilføjet, efter  

 at Søren Jensen havde skrevet under, er grebet ud af den blå luft.
Selskabet  

 er herefter i medfør af lov nr. 111 af 21. marts 1979 om lønmodtageres  

 retsstilling ved virksomhedsoverdragelse bundet af overenskomsten af 29. maj  

 1986. Selskabet har overtrådt specialoverenskomstens § 12 om deltagelse i  

 fagretlig behandling og § 6 om fortrinsvis at beskæftige medlemmer af  

 Specialarbejderforbundet i Danmark.
Selskabet har ved at underskrive  

 overenskomsten af 29, maj 1986 forpligtet sig til kun at beskæftige  

 arbejdere, der er medlem af Specialarbejderforbundet i Danmark.
Indklagede har anført, at overenskomsten af 29. maj 1986 kun omfatter  

 pelseriet, da ordet »minkfarm« er føjet til, efter at Søren Jensen  

 har underskrevet overenskomsten.
Klageren har ikke optrådt tilstrækkelig  

 håndfast til, at der kan pålægges bod for ikke at have fulgt normen for  

 faglig strid.
Der kan i hvert fald ikke pålægges bod for ikke at have  

 afskediget Georg Soelberg.
Han var ved ansættelsen medlem af  

 Specialarbejderforbundet.
Han overgik først til Kristelig Arbejdsløshedskasse  

 i 1988 og var da i medfør af lov nr. 285 af 9. juni 1982 om beskyttelse mod  

 afskedigelse på grund af foreningsforhold beskyttet mod afskedigelse.
Den  

 indklagede virksomhed bør ikke pålægges bod for at have undladt at foretage  

 en afskedigelse, en overenskomst eventuelt forpligter til, men som en  

 lovregel forbyder at foretage.
 Arbejdsretten skal udtale:
Pelsdyravler Søren Jensens forklaring om, at ordet »minkfarm« er  

 indført i overenskomsten af 29. maj 1986, efter at han havde skrevet den  

 under, kan ikke lægges til grund ved sagens afgørelse.
Overenskomsten af 29.  

 maj 1986 omfatter herefter også minkfarmen, og den indklagede virksomhed er  

 ved Søren Jensens overdragelse af minkfarmen til selskabet blevet bundet af  

 overenskomsten af 29. maj 1986. Klagernes første påstand tages herefter til  

 følge.
Efter bevisførelsen findes det ubetænkeligt at lægge til grund, at den  

 indklagede virksomhed har overtrådt specialoverenskomstens § 12 ved ikke at  

 have fulgt reglerne for behandling af faglig strid.
Pelsdyravler Søren Jensen  

 forpligtede sig ved overenskomsten af 29. maj 1986 til kun at beskæftige  

 arbejdere, der var medlem af Specialarbejderforbundet.
Den indklagede  

 virksomhed har herefter, da Georg Soelberg meldte sig ud af  

 Specialarbejderforbundet, været forpligtet til at afskedige Georg Soelberg.  

 Havde den indklagede virksomhed opfyldt sin overenskomstmæssige forpligtelse  

 til at gøre Georg Soelberg bekendt med, at ansættelsesforholdet efter  

 overenskomsten af 29. maj 1986 var betinget af, at Georg Soelberg var medlem  

 af Specialarbejderforbundet, havde den indklagede virksomhed ikke ved at  

 afskedige Georg Soelberg overtrådt lov nr. 285 af 9. juni 1982 om beskyttelse  

 mod afskedigelse på grund af foreningsforhold, jf. herved lovens § 2, stk. 2  

 og 3. Der er herefter upåkrævet at tage stilling til anbringendet vedrørende  

 § 6 i specialoverenskomsten.
Klagernes påstand tages herefter i sin helhed  

 til følge.
Boden fastsættes til 20.000 kroner.
 T h i k e n d e s f o r r e t :
 Indklagede, Tornby Pelsdyrfarm A/S, er forpligtet af overenskomsten af 29.  

 maj 1986 mellem Tornby Pelseri og Specialarbejderforbundet i Danmark og skal  

 inden 14 dage efter denne doms afsigelse betale en bod på 20.000 kroner til  

 Specialarbejderforbundet i Danmark.
 I sagsomkostninger skal indklagede inden samme frist betale 2.000 kroner  

 til Arbejdsretten.
