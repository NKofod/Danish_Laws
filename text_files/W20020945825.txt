 A-kassen pålagde medlemmet 5 ugers effektiv karantæne som  

 følge af selvforskyldt ledighed og meddelte medlemmet, at hun ikke  

 havde ret til dagpenge fra arbejdsophøret til afrejsen den 8. oktober  

 2001. Arbejdsdirektoratet og Ankenævnet tiltrådte denne  

 afgørelse.
 Arbejdsdirektoratet gav endvidere afslag på en attest E 303 med den  

 begrundelse, at medlemmet ikke opfyldte kravet om mindst 4 ugers  

 dagpengeberettiget ledighed forud for afrejsen, idet medlemmet var i en  

 mellemperiode på grund af den forestående rejse.
 Ankenævnet fandt, at medlemmet var berettiget til en attest E 303  

 til arbejdssøgning i Irland.
Ankenævnet fandt, at der ikke i forordning 1408/71, art. 69, stk. 1,  

 og art. 69, stk. 1, litra a, var hjemmel til at stille krav om, at et medlem  

 udover at være tilmeldt Arbejdsformidlingen også skal have  

 været dagpengeberettiget i 4 uger.
Forordningen stiller alene krav om,  

 at medlemmet skal have været tilmeldt Arbejdsformidlingen som  

 arbejdssøgende og have stået til rådighed for  

 Arbejdsformidlingen i 4 uger.
Det er endvidere en forudsætning for, at  

 et medlem kan få udbetalt dagpenge under opholdet i udlandet, at  

 medlemmet opfylder kravet om ret til dagpenge ved afrejsen.
Ankenævnet lagde til grund, at medlemmet havde været tilmeldt  

 Arbejdsformidlingen som arbejdssøgende og havde været til  

 rådighed for Arbejdsformidlingen i mindst 4 uger forud for afrejsen.  

 Medlemmet havde ikke ret til dagpenge, fra arbejdsophøret til hun  

 rejste til Irland.
Grunden hertil var, at medlemmet var i en såkaldt  

 mellemperiode mellem arbejdsophøret og den forestående rejse,  

 hvilket var en hindring for medlemmets ret til dagpenge.
Ved afrejsen var denne hindring bortfaldet, og der var på dette  

 grundlag ingen hindring for medlemmets ret til dagpenge.
Ankenævnet  

 fandt derfor, at medlemmet opfyldte betingelserne for ret til en attest E  

 303.
 Ankenævnet tog ikke stilling til i hvilket omfang medlemmet var  

 berettiget til dagpenge i attestperioden.
Betingelser for ret til attest E 303 -  

 4-ugerskravet og mellemperiode A F G Ø R E L S E De har ret til en attest E 303 til brug under arbejdssøgning i xxx  

 fra afrejsen.
Ankenævnet finder, at der ikke er hjemmel i artikel 69, stk. 1,  

 litra a, til at stille krav om, at et medlem før sin afrejse udover at  

 være tilmeldt Arbejdsformidlingen også skal have været  

 dagpengeberettiget i 4 uger.
Ankenævnet finder således, at det er  

 en skærpelse i forhold til forordningens tekst, når direktoratet  

 fortolker bestemmelsen således, at det er en betingelse, at medlemmet  

 også har dagpengeret i 4-ugers perioden.
 Forordningen stiller alene krav om, at medlemmet skal have været  

  tilmeldt som arbejdssøgende og have stået til rådighed  

 for Arbejdsformidlingen i 4 uger.
Det er imidlertid en forudsætning for, at et medlem kan få  

 udbetalt dagpenge under opholdet i udlandet, at pågældende  

 opfylder betingelserne i den danske lovgivning for ret til dagpenge.
Det er  

 en betingelse for at få ret til dagpenge efter lov om  

 arbejdsløshedsforsikring m.v., at man står til rådighed  

 for det danske arbejdsmarked, jf. § 62, i lov om  

 arbejdsløshedsforsikring og direktoratets bekendtgørelse nr.  

 1353 af 20. december 2000 om rådighed.
Kravet skal være opfyldt  

 før afrejsen som en forudsætning for, at medlemmet kan bevare  

 sin ret til ydelser under et udlandsophold.
Ankenævnet har samtidig med den foreliggende sag behandlet en klage  

 fra Dem over, at De er idømt karantæne i forbindelse med et  

 arbejdsophør den 1. september 2001, og at De er udelukket fra ret til  

 dagpenge indtil Deres afrejse.
Der henvises til ankenævnets  

 afgørelse i sag nr. 2002-1-0324, hvorved nævnet tiltræder  

 dels at De skal gennemgå en karantæne på 5 uger i  

 forbindelse med Deres arbejdsophør, og dels at De ikke stod til  

 rådighed for arbejdsmarkedet fra den 1. september 2001, til De rejste  

 til xxx.
 Ankenævnet har lagt til grund, at De har været tilmeldt  

 Arbejdsformidlingen som arbejdssøgende og har været til  

 rådighed for Arbejdsformidlingen i mindst 4 uger forud for  

 afrejsen.
Som det fremgår af ankenævnets afgørelse i sag nr.  

 2002-1-0324, stod De ikke til rådighed for det danske arbejdsmarked fra  

 den 1. september 2001, og til De rejste til xxx, og De havde derfor heller  

 ikke dagpengeret fra den 1. september 2001, til De rejste til xxx.
Grunden  

 hertil var, at De var i en såkaldt mellemperiode mellem  

 arbejdsophøret og den forestående rejse, som er en hindring for  

 Deres ret til dagpenge.
 Ved afrejsen er denne hindring bortfaldet, og der er således  

 på dette grundlag ingen hindring for Deres ret til dagpenge.  

 Ankenævnet finder derfor, at De opfylder betingelserne for ret til en  

 attest E 303 til arbejdssøgning i xxx fra tidspunktet for Deres  

 afrejse.
 Ankenævnet henviser til art. 69, stk. 1, og art. 69, stk. 1, litra  

 a, i forordning 1408/71, pkt. 138-139, i direktoratets vejledning nr. 140 af  

 14. september 1999 om arbejdsløshedsforsikring i relation til  

 EØS-landene.
 Ankenævnet skal bemærke, at nævnet alene har taget  

 stilling til, om De opfylder betingelserne for ret til en attest E 303 til  

 arbejdssøgning i xxx, fra De rejste til xxx, men ikke i hvilket  

 omfang, De er berettiget til dagpenge i attestperioden.
 Ankenævnet ændrer således direktoratets afgørelse  

 af 2. oktober 2001.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + sagens akter 1. Sagsforløb Arbejdsdirektoratet fremstillede sagen på denne måde:
 "De har oplyst, at De har opsagt Deres arbejde til fratræden den 1.  

 september 2001. De har også oplyst, at De ønsker at rejse til  

 xxx den 8. oktober 2001.
 Arbejdsformidlingen i xxx har oplyst, at De tilmeldte Dem som  

 arbejdssøgende den 3. september 2001.
Deres a-kasse har pålagt Dem 5 ugers effektiv karantæne som  

 følge af, at De er selvforskyldt ledig.
Samtidig har a-kassen oplyst,  

 at De ikke har ret til dagpenge fra Deres arbejdsophør den 1.  

 september 2001 indtil Deres afrejse den 8. oktober 2001." Sekretariatet er enig i fremstillingen.
2. Arbejdsdirektoratets afgørelse Direktoratet traf den 2. oktober 2001 denne afgørelse:
 "De har ikke ret til en attest E 303.
Begrundelse Det er som udgangspunkt en betingelse for ret til en attest E 303, at  

 medlemmet har været tilmeldt og stået til rådighed for  

 Arbejdsformidlingen i mindst 4 uger inden afrejsen.
Det fremgår af  

 artikel 69, stk. 1, litra a), i forordning (EØF) nr. 1408/71.
 4-ugers-kravet opgøres som sammenlagt 4 ugers ledighed, hvor  

 personen har haft ret til dagpenge, jf. punkterne 126-127 i direktoratets  

 vejledning nr. 140 af 14. september 1999 om arbejdsløshedsforsikring i  

 relation til EØS-landene (EØS-vejledningen).
4-ugers-kravet kan ikke opfyldes i perioder, hvor et medlem ikke  

 står til rådighed for arbejdsmarkedet, fordi medlemmet har  

 afslået eller er ophørt med et arbejde på grund af en  

 forestående aktivitet ("mellemperiode"). Det fremgår af pkt. 135  

 i EØS-vejledningen.
Man vil bl.a. være i mellemperiode, hvis man  

 opsiger sit arbejde for at rejse til udlandet, jf. § 28, stk. 1, nr. 5, og  

 stk. 4, i direktoratets bekendtgørelse nr. 1353 af 20. december 2000  

 om rådighed.
 Vi har ved afgørelsen lagt til grund, at De har opsagt Deres  

 arbejde til fratræden den 1. september 2001, og at Deres begrundelse  

 herfor er, at De ikke trives ved xxx mere.
 Deres a-kasse har truffet afgørelse om, at De ikke har haft en  

 gyldig grund til at opsige Deres arbejde, og at De er i mellemperiode indtil  

 afrejsen den 8. oktober 2001.
 Den 8. oktober 2001 har De således ikke haft 4 ugers ledighed, hvor  

 De har haft ret til dagpenge, og De opfylder derfor ikke betingelserne for  

 ret til en attest E 303, jf. artikel 69, stk. 1, litra a), og punkterne 127  

 og 135 i EØS-vejledningen.
De relevante regler er vedlagt." 3. Klagen til ankenævnet De ønskede med brev af 9. oktober at klage over direktoratets  

 afgørelse.
I deres klage anførte De følgende:
"Jeg har modtaget Deres skrivelse af 2. okt. og meddeler herved, at jeg  

 ikke kan acceptere afgørelsen.
For det første har jeg på  

 opfordring sendt en lang redegørelse til min a-kasse for, hvorfor jeg  

 ikke trivedes i xxx mere, og hvordan mit forhold til min arbejdsgiver var.  

 Jeg gav mange eksempler på det dårlige forhold, jeg havde til  

 xxx, bl.a. har xxx nærmest ikke talt til mig i 2 år, og xxx sagde  

 ikke farvel ved min fratrædelse.
Jeg forstår ikke, hvorfor min  

 a-kasse ikke har nævnt dette forhold i deres begrundelse til deres  

 afgørelse i skrivelsen til Dem.
Jeg kunne under ingen  

 omstændigheder arbejde under disse forhold længere, hvilket jeg  

 meddelte min a-kasse, og dette er den egentlige begrundelse for min  

 opsigelse.
For det andet står der i § 28, stk. 1., at man ikke kan  

 få dagpenge, hvis man afslår formidlet arbejde etc., men jeg har  

 jo ikke afslået noget.
Derefter citerer De noget af § 28, stk. 4., hvor  

 opsigelse af arbejde indgår, men tilsyneladende står der mere i  

 den paragraf, som ikke er med i citatet, så jeg anser dette for  

 misvisende og ufuldstændigt.
I direktoratets vejledning nr. 189 af 20.  

 december 2000 om rådighed står der, at hvis medlemmets konkrete  

 fremtidsplaner eller fremtidige forpligtelser klart tyder på, at  

 medlemmet ikke ønsker eller kan stå til rådighed i den  

 mellemliggende periode, kan medlemmet ikke få dagpenge.
Hertil kan jeg  

 svare, at jeg i 5 uger har ønsket at stå til rådighed og  

 har stået til rådighed, og fortsat gør det, da min afrejse  

 til xxx af forskellige omstændigheder er udsat til tidligst d. 5. nov..  

 Jeg har samtidig sendt en klage til min a-kasse over deres  

 afgørelse." 4. Arbejdsdirektoratets bemærkninger til klagen Direktoratet fandt ved oversendelsen af sagen til ankenævnet den 22.  

 oktober 2001 ikke grundlag for at ændre sin afgørelse.
5. Nyt efter klagen Den 10. december 2001 skrev ankenævnets sekretariat til Dem.  

 Sekretariatet  havde ved en gennemgang af Deres klage konstateret, at en stor  

 del af denne ikke omhandlede spørgsmålet om Deres ret til attest  

 E 303, som direktoratet havde truffet afgørelse om den 2. oktober  

 2001. Deres klage omhandlede derimod Deres a-kasses afgørelse om  

 selvforskyldt ledighed.
Sekretariatet meddelte Dem derfor at ankenævnet  

 kun ville behandle den del af Deres klage som omhandlede direktoratets  

 afgørelse af 2. oktober 2001 om afslag på attest E 303, da  

 a-kassens afgørelse ikke var anket og derfor ikke var blevet behandlet  

 af direktoratet.
***** De skrev den 17. december 2001 til ankenævnets sekretariat og  

 meddelte, at De den 9. oktober 2001 havde klaget over a-kassens  

 afgørelse om, at de blev pålagt 5 uger karantæne for  

 selvforskyldt ledighed.
***** Den 18. december 2001 skrev sekretariatet til a-kassen og bad a-kassen om  

 en udtalelse i sagen - særligt med henblik på Deres oplysninger  

 om, at De havde klaget over afgørelsen af 28. september 2001.
***** Den 17. januar 2002 modtog sekretariatet følgende svar fra  

 a-kassen:
 "xxx skal hermed besvare nævnets brev af 18. december 2001.
 Det er korrekt, at medlemmet den 9. oktober 2001 har klaget over vores  

 afgørelse af 28. september 2001.
Den 10. oktober modtog vi medlemmets klage over vores afgørelse.
Se  

 vedlagte kopi.
På baggrund af medlemmets tidligere tilkendegivelser,  

 fortolkede vi klagen som en klage over, at hun ikke kunne få dagpenge i  

 den mellemliggende periode fra arbejdsophør til udrejsen til xxx.  

 Inden vi traf vores afgørelse, havde vi korrespondance med medlemmet  

 for at få klarlagt, om hun skulle have karantæne.
Medlemmet  

 konklusion var, at det var urimeligt, at hun skulle pålægges  

 karantæne, men at hun kendte reglerne om karantæne og derfor godt  

 kunne se, at det var udfaldet.
Se vedlagte kopi af medlemmets brev af 24.  

 september 2001.
Medlemmet bekræfter vores fortolkning i sit brev til  

 ankenævnet den 13. december 200 1, hvor hun anfører: "...Det er  

 rigtigt, at jeg hele tiden har regnet med at fa en karantæne på 5  

 uger.
Men min a-kasse ville pålægge mig yderligere  

 karantæne på 4 uger i xxx, og dette ankede jeg til a-kassen.
Der  

 er ganske vist ikke tale om en yderligere karantæne på 4 uger,  

 men en udelukkelse fra dagpenge i en mellemliggende periode, men efter vores  

 opfattelse er det dette, som medlemmet har klaget til os over.
Når vi modtog medlemmets klage, havde Arbejdsdirektoratet truffet  

 afgørelse i sagen.
Endvidere oplyste medlemmet i klagen, at hun havde  

 sendt en klage til direktoratet.
Vi valgte derfor ikke at foretage os  

 yderligere.
I anfører, at medlemmets klage til direktoratet delvis omhandler  

 vores afgørelse om 5 ugers karantæne for selvforskyldt ledighed.  

 Da direktoratet skal tage stilling til alle klagepunkter i medlemmets klage,  

 og direktoratet ikke ses at have taget stilling til dette klagepunkt,  

 bør ankenævnet efter vores opfattelse anmode direktoratet om at  

 behandle klagepunktet." ***** De skrev i brev af 6. februar 2002:
" Nu er det snart et par måneder siden, jeg var i forbindelse med  

 dig, og dengang havde I ikke fået de nødvendige papirer fra min  

 a-kasse.
Jeg sendte jer, hvad jeg havde, og jeg undrer mig over, om I har  

 fået dem.
De er ganske umulige at have med at gøre, hvilket  

 også fremgår af vedlagte skrivelse, sendt til dem for over tre  

 uger siden.
Jeg har endnu ikke fået nogen respons.
Jeg ved ikke hvad  

 jeg skal gøre for at få E 301-skemaet fra dem, som jeg anmodede  

 om i oktober, sendte ansøgningsskema for i november.
Det er et  

 dokument, de SKAL sende til mig, for jeg skal bruge det her på et eller  

 andet tidspunkt.
Jeg er arbejdsløs indtil 25/2, men de har ikke sendt  

 mig oplysningsskema til udfyldelse i januar, og selvfølgelig heller  

 ikke for februar.
Det er virkelig frustrerende at sidde herovre og vente.
 Vores økonomiske situation er ikke blevet bedre, og jeg betaler  

 stadig en masse penge for opmagasinering af mine ting i Danmark, og har en  

 stor gæld til min bank, som heldigvis har været yderst  

 forstående.
Jeg kan give et eksempel på, hvor uduelige, de er i a-kassen, som  

 dog ikke har noget med denne sag at gøre.
For tre år siden var  

 jeg på orlov i 21/2 måned.
Da jeg bad om ansøgningsskema  

 til orloven, måtte jeg ringe 4 gange til dem for at få det  

 rigtige.
Efter at have talt med forskellige sagsbehandlere, der alle sendte  

 mig de forkerte skemaer, talte jeg med en receptionist, som sagde; "Nu sender  

 jeg dig alle de skemaer, vi har, så kan du selv tage det rigtige." Og  

 endelig kunne jeg sende min ansøgning afsted! Jeg håber snart at høre fra dig." ***** Den 13. februar 2002 skrev De:
" Jeg skriver til dig igen, da jeg har modtaget et brev og en E 301-attest  

 fra a-kassen.
Jeg bliver nødt til at anmode om en ny attest, da jeg  

 startede på min tidligere arbejdsplads xxx og ikke xxx, som de skriver.  

 Jeg vedlægger brevet fra a-kassen.
Jeg har fået oplyst herovre, at jeg kan få brug for E  

 301-attesten, f.eks. hvis jeg stadig er her om nogle år og af en eller  

 anden grund får brug for at søge om førtidspension eller  

 invalidepension.
Hvis man har arbejdet i over 10 år i landet, er det  

 ikke noget problem, men jeg er altså snart 50, og ingen ved, hvad  

 fremtiden bringer.
I xxx er det normalt, at ansatte inden for det offentlige  

 f.eks. går på pension som 55-årige.
Jeg arbejder endnu ikke i et andet EØS-land (a-kassen ved ikke  

 endnu, at jeg har fået job fra 25/2), og jeg ved godt, at jeg til den  

 tid skal være omfattet af ordningen her i xxx.
Jeg har gjort a-kassen  

 opmærksom på, at man ikke har arbejdsløshedskasser her i  

 xxx.
Man kan altså først blive forsikret, når man  

 arbejder, og så forsikres man automatisk.
 Jeg skal nok melde mig ud af a-kassen skriftligt, selv om de  

 åbenbart ikke læser de breve de får.
A-kassen vedlægger ganske rigtigt den famøse brochure, som  

 jeg har fået så mange gange (jeg kan snart åbne en  

 forretning!) både fra Arbejdsformidlingen i xxx, af a-kassen selv og  

 Arbejdsdirektoratet, som sendte den efter at have fortalt mig, at den ikke  

 gjaldt mere.
Jeg blev vejledt ud fra den af Arbejdsformidlingen i xxx, ganske  

 som de skriver i pjecen, at man skal, og det jeg her fik at vide var, at jeg  

 ville være berettiget til understøttelse efter karantæne  

 på 4 uger og en E 303-attest efter 5 uger.
Jeg tror, jeg kender den  

 pjece bedre end a-kassen selv, men det siger ikke så meget.
Så  

 back to square one! Jeg har stadig ikke fået nogen indberetningsblanket fra a-kassen,  

 hverken fra januar eller februar, og det kommenteres ikke i brevet fra  

 dem.
Endnu engang har a-kassen bevist, hvor uduelige de er.
Jeg fatter  

 simpelthen ikke, hvad der foregår." 6. Regler Forordning (EØF) nr. 1408/71 af 14. juni 1971 om anvendelse af  

 de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 Fællesskabet Artikel 69 Direktoratet for Arbejdsløshedsforsikringens vejledning nr. 140  

 af 14. september 1999 om arbejdsløshedsforsikring i relation til  

 EØS-landene Artikel 69, stk. 1 (opfylder betingelserne for ret til ydelser/bevarer  

 sin ret til disse ydelser) Punkt 138:
Det er en betingelse, at et medlem opfylder de almindelige betingelser for  

 ret til dagpenge på afrejsetidspunktet, for at medlemmet kan bevare sin  

 ret til ydelser.
Kravet om 1 års medlemskab og  

 beskæftigelseskravet skal dermed være opfyldt på  

 afrejsetidspunktet.
For dimittenders vedkommende skal karensmåneden  

 være udstået på afrejsetidspunktet.
 Punkt 139:
Medlemmet skal endvidere have bopæl og ophold i Danmark umiddelbart  

 forud for det oplyste afrejsetidspunkt.
Det skyldes, at medlemmet skal have  

 ret til dagpenge i Danmark ved attestens start.
Direktoratet for Arbejdsløshedsforsikringens  

 bekendtgørelse nr. 1353 af 20. december 2000 om rådighed § 28. Et medlem kan ikke få dagpenge, hvis medlemmet afslår  

 formidlet arbejde, tilbud om omskoling m.v. eller tilbud efter en individuel  

 handlingsplan eller uddannelsesplan, eller afslår at medvirke til at  

 udarbejde eller revidere en individuel handlingsplan eller uddannelsesplan,  

 fordi medlemmet f.eks. skal Stk. 2. Et medlem kan ikke få dagpenge, hvis medlemmet afslår  

 formidlet arbejde, tilbud om omskoling m.v. eller tilbud efter en individuel  

 handlingsplan eller uddannelsesplan, eller afslår at medvirke til at  

 udarbejde eller revidere en individuel handlingsplan eller uddannelsesplan,  

 fordi medlemmet ønsker at påbegynde uddannelse.
 Stk. 3. Stk. 1 og 2 gælder også situationer, der kan  

 sidestilles med afslag.
 Stk. 4. Stk. 1 og 2 gælder også situationer, hvor et medlem  

 bringer sit arbejde til ophør eller afbryder et tilbud om omskoling  

 m.v. eller et tilbud efter en individuel handlingsplan eller uddannelsesplan.
 Stk. 5. Medlemmet kan igen få dagpenge fra det tidspunkt, hvor det  

 dokumenteres, at forudsætningen for afslaget eller ophøret er  

 bortfaldet, jf. dog §§ 14-16 i bekendtgørelse om selvforskyldt  

 ledighed.
Direktoratet for Arbejdsløshedsforsikringens vejledning nr. 189  

 af 20. december 2000 om rådighed Til § 28:
 Bestemmelsen omfatter de situationer, hvor et medlem afslår eller  

 ophører med et arbejde, et tilbud m.v., og hvor afslaget eller  

 ophøret skyldes medlemmets konkrete fremtidsplaner eller fremtidige  

 forpligtelser, som klart tyder på, at medlemmet ikke ønsker  

 eller kan stå til rådighed i den mellemliggende periode.
 Ud over de situationer, der er nævnt i § 28, stk. 1, nr. 1-6, kan  

 bestemmelsen f.eks. finde anvendelse i tilfælde, hvor et medlem  

 afslår et formidlet arbejde, fordi medlemmet skal afsone frihedsstraf  

 eller aftjene værnepligt.
 Anvendelse af bestemmelsen forudsætter, at der er egentlig  

 årsagssammenhæng mellem medlemmets afslag eller ophør og  

 medlemmets fremtidsplaner eller fremtidige forpligtelser.
 Der skal endvidere være tale om en såkaldt mellemperiode  

 mellem afslaget eller ophøret og påbegyndelsen af aktiviteten.
Særligt om attest E 303 Hvis et medlem afslår eller ophører med et arbejde, et tilbud  

 om omskoling m.v. eller et tilbud efter en individuel handlingsplan eller  

 uddannelsesplan med henblik på at rejse til udlandet for at søge  

 arbejde med en attest E 303 i henhold til art. 69 i EF-forordning 1408/71,  

 kan medlemmet ikke få dagpenge fra tidspunktet for afslaget eller  

 ophøret, og indtil medlemmet rejser, jf. § 28, stk. 1.
Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 63. Dagpenge må ikke udbetales til et medlem, hvis ledighed  

 skyldes, ...
2) at medlemmet uden fyldestgørende grund ophører med sit  

 arbejde, Direktoratet for Arbejdsløshedsforsikringens  

 bekendtgørelse nr. 1073 af 21. december 1998 om selvforskyldt  

 ledighed § 4. Et medlem er selvforskyldt ledig, hvis medlemmet opsiger et arbejde  

 uden en gyldig grund, jf. § 21.
 ...
Kapitel 4 Gyldige grunde § 21. Gyldige grunde, jf. §§ 4, 5, 7 og 9-13, er:
Et medlem kan afslå eller opsige arbejdet, hvis der er lægelig  

 dokumentation for, Ved opsigelse er det en betingelse, at medlemmet har forsøgt at  

 få andet arbejde på arbejdspladsen.
2) Transport Et medlem kan afslå eller opsige arbejdet, hvis afstanden mellem  

 bopæl og arbejdssted medfører en urimelig belastning af  

 medlemmet på grund af transportvanskeligheder eller på grund af  

 den tid, der går til transport.
Hvis medlemmet opsiger arbejdet, skal  

 det ske i umiddelbar tilknytning til Det er en betingelse, at medlemmet før opsigelsen har  

 forsøgt at få arbejdstiden flyttet.
3) Pasning af familie Et medlem kan afslå eller opsige arbejdet, hvis medlemmet mangler  

 pasningsmulighed for børn eller andre familiemedlemmer af husstanden,  

 der kræver pleje, og medlemmet har gjort rimelige forsøg  

 på at skaffe pasningsmulighed.
Ved opsigelse er det en betingelse, at  

 medlemmet har forsøgt at få anden arbejdstid på  

 arbejdspladsen.
4) Efterløn Et medlem kan afslå eller opsige arbejdet, hvis medlemmet  

 ønsker at overgå til efterløn, og medlemmet rent faktisk  

 indtræder i efterlønsordningen.
Ved afslag er det en betingelse,  

 at medlemmet anmoder om at overgå til efterløn i umiddelbar  

 tilknytning til afslaget på arbejdet og med virkning fra anmodningen.
5) Deltidsforsikredes arbejdstid Et medlem kan afslå eller opsige arbejdet, hvis medlemmets  

 arbejdstid er på over 6 timer i døgnet eller arbejdstiden  

 beregnet i gennemsnit for 1 måned har en varighed på over 30  

 timer pr. uge.
Ved opsigelse er det en betingelse, at den ændrede  

 arbejdstid er pålagt medlemmet af arbejdsgiveren, og at medlemmet ikke  

 har accepteret arbejdstiden.
6) Tab af supplerende dagpenge Et medlem kan afslå eller opsige arbejdet, hvis medlemmet mister  

 retten til supplerende dagpenge, jf. § 60, stk. 1, og § 73, stk. 1 og 2, i  

 lov om arbejdsløshedsforsikring m.v.
Et fuldtidsforsikret medlem kan  

 opsige arbejdet og fratræde inden for 26 uger efter, at retten til  

 supplerende dagpenge er bortfaldet.
Hvis tidspunktet for bortfald af retten  

 til supplerende dagpenge udskydes af en uforudsigelig eller pludseligt  

 opstået situation, er det fortsat en gyldig grund til ophøret,  

 hvis medlemmet stilles, som om retten til supplerende dagpenge er bortfaldet  

 ved arbejdsophøret.
7) Tab af supplerende dagpenge - frigørelsesattest Et medlem kan afslå eller opsige arbejdet, hvis medlemmet mister  

 retten til supplerende dagpenge, fordi arbejdsgiveren ikke ønsker at  

 udstede en frigørelsesattest eller tilbagekalder en  

 frigørelsesattest.
Det gælder ikke, hvis medlemmet har  

 accepteret at fortsætte arbejdet uden samtidig at få supplerende  

 dagpenge.
8) Arbejde i udlandet Et medlem kan afslå arbejdet, hvis arbejdet udføres i  

 udlandet, på Færøerne eller i Grønland.
Medlemmet  

 kan opsige arbejdet, hvis arbejdet udføres i udlandet eller i  

 Grønland, medmindre medlemmet 9) Produktion af krigsmateriel Et medlem kan afslå eller opsige arbejdet, hvis medlemmet  

 nægter at medvirke til udvikling eller produktion af krigsmateriel, jf.  

 lov om krigsmateriel m.v.
Arbejdsløshedskassen skal indhente en  

 skriftlig erklæring fra Justitsministeriet om, at den  

 pågældende virksomhed er omfattet af lov om krigsmateriel m.v.
10) Støtte efter lov om social service til pasning af handicappet  

 barn eller døende nærtstående og efter lov om dagpenge ved  

 sygdom eller fødsel til pasning af alvorligt sygt barn Et medlem kan afslå eller opsige arbejdet, hvis medlemmet får  

 støtte efter lov om social service til pasning af handicappet barn  

 eller pasning af nærtstående, der ønsker at dø i  

 eget hjem, eller efter lov om dagpenge ved sygdom eller fødsel til  

 pasning af alvorligt sygt barn.
Ved opsigelse er det en betingelse, at  

 medlemmet har fået afslag på at få orlov fra arbejdet.
11) Arbejdspladsen Et medlem kan opsige arbejdet, hvis almindelige arbejdsretlige principper  

 gør, at medlemmet ikke skal fortsætte med arbejdet.
Medlemmet  

 skal have henvendt sig til arbejdsgiveren for at opnå en løsning  

 på de opståede problemer eventuelt gennem den faglige  

 organisation.
12) Ægtefælleflytning Et medlem kan opsige arbejdet senest 2 år efter en flytning, der  

 skyldes, at ægtefællen eller samleveren 13) Fratrædelsesordning Et medlem kan opsige arbejdet, hvis medlemmet i forbindelse med  

 fratrædelsen og som led i en fratrædelsesordning fra  

 arbejdsgiveren modtager en godtgørelse, der medfører fradrag i  

 dagpengene efter bekendtgørelse om fradrag i dagpenge, orlovsydelse,  

 aktiveringsydelse, uddannelsesgodtgørelse og etableringsydelse.  

 Godtgørelsen skal sammenlagt med løn i den periode, medlemmets  

 eget opsigelsesvarsel løber, mindst svare til løn for den  

 periode, der svarer til arbejdsgiverens opsigelsesvarsel.
14) Fysisk vold Et medlem kan opsige arbejdet på grund af flytning uden for den  

 hidtidige bopæl som følge af den samboende  

 ægtefælles eller samleverens udøvelse af fysisk vold mod  

 medlemmet.
Det er en betingelse, at arbejdsophøret og flytningen sker  

 i tilknytning til den fysiske volds udøvelse.
Medlemmet skal ved  

 lægeattest eller politianmeldelse kunne dokumentere at have været  

 udsat for fysisk vold.
Direktøren for  

 Arbejdsløshedsforsikringen kan bestemme, at det er en gyldig grund,  

 uanset medlemmet ikke kan dokumentere fysisk vold, hvis det ved  

 politianmeldelse kan dokumenteres, at medlemmets flytning og  

 arbejdsophør i tilknytning hertil skyldes overhængende fare for  

 medlemmets liv på grund af trusler om fysisk vold fra den samboende  

 ægtefælles eller samleverens side.
15) Det formidlede arbejde Et medlem kan afslå arbejdet, hvis det formidlede arbejde ikke skal  

 kunne overtages, jf. §§ 5-8 i bekendtgørelse om rådighed.
