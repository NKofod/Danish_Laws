Cirkulære om forretningsorden for Kontaktudvalget for Økologisk Jordbrugsproduktion I henhold til § 14 i Økologiloven, jf. lovbekendtgørelse nr. 1657 af 14. december 2015, fastsættes efter bemyndigelse i henhold til § 8, nr. 8, i bekendtgørelse nr. 512 af 23. april 2015 om NaturErhvervstyrelsens opgaver og beføjelser følgende forretningsorden for Kontaktudvalget for Økologiske Jordbrugsproduktion:
§ 1. Udvalget rådgiver NaturErhvervstyrelsen i spørgsmål om kontrol- og dispensationspraksis for økologiautoriserede primærbedrifter og forsyningsvirksomheder mv. med henblik på blandt andet det gode kontrolbesøg og forebyggelse af regelovertrædelser.
Udvalget rådgiver tillige om kontrollens udførelse, faglig forvaltning af forordningen, anvendelsen af eksisterende regler, autorisation samt offentliggørelsespolitik vedrørende overtrædelser på økologiområdet.
Udvalget kan tillige drøfte oplæg til udvikling af regler på nye områder samt justering af eksisterende regler.
Kontaktudvalgets sammensætning § 2.  Udvalget består af 6 medlemmer, der udnævnes af NaturErhvervstyrelsens vicedirektør for kunder og produktion.
Medlemmerne udnævnes for en periode på 3 år.
Stk. 2. Vicedirektøren udpeger udvalgets formand.
De øvrige medlemmer udnævnes efter indstilling fra:
§ 3. Udvalgets medlemmer kan møde med bisiddere.
SEGES deltager som observatør.
 § 4. Fratræder et medlem inden udløbet af funktionsperioden, udnævnes et nyt medlem for den resterende periode.
 Stk. 2. Genudnævnelse kan finde sted.
Udvalgets arbejdsform § 5. Udvalget indkaldes til møde efter beslutning fra formanden eller på begæring af mindst halvdelen af udvalgets medlemmer.
§ 6. Udvalgets sager behandles normalt på møder.
Skriftlig behandling kan dog finde sted, hvis sagens behandling ikke kan vente til næste møde.
 § 7. Udvalget eller formanden kan indbyde særligt sagkyndige personer eller organisationer til at deltage i behandlingen af en sag.
 § 8.  Udvalget rådgiver NaturErhvervstyrelsen i sager, der forelægges for udvalget, eller som udvalget på eget initiativ tager op til behandling.
Sekretariat § 9.  Sekretariatsbetjening af udvalget varetages af NaturErhvervstyrelsen, Team Økologiadministration, Augustenborg.
Team Økologipolitik og enhed for Fysisk Jordbrugskontrol deltager i møderne.
Stk. 2. Sekretariatet indkalder udvalget til møde med mindst 14 dages varsel med angivelse af en foreløbig dagsorden.
Eventuelle bilag skal så vidt muligt fremsendes inden mødet.
Stk. 3. Sekretariatet udarbejder snarest muligt efter møde i udvalget referat og sender dette til udvalgets medlemmer og bisiddere til godkendelse.
Det endelige referat sendes til Det Økologiske Fødevareråd til orientering og offentliggøres på NaturErhvervstyrelsens hjemmeside.
Ikrafttræden § 10 Cirkulæret træder i kraft den 1. august 2016.
 Stk. 2. Forretningsorden for Udvalget for Kontrol med Økologisk Jordbrugsproduktion af 1. november 2013 ophæves.
