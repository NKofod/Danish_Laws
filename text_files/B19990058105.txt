Bekendtgørelse om udbud af telenet og  

 teletjenester1) I medfør af § 2, stk. 3, § 3 og § 10 i lov om  

 visse forhold på telekommunikationsområdet, jf.  

 lovbekendtgørelse nr. 501 af 22. juni 1995, som ændret ved lov  

 nr. 469 af 12. juni 1996 og lov nr. 398 af 10. juni 1997, § 16,  

 stk. 1-5 og § 22, stk. 1 og 3, og lov nr. 470 af 1. juli 1998,  

 i lov nr. 466 af 12. juni 1996 om forsyningspligt og visse forbrugerforhold  

 inden for telesektoren, som ændret ved lov nr. 397 af 10. juni 1997 og  

 lov nr. 470 af 1. juli 1998, og § 5, nr. 3, i lov om radio- og  

 fjernsynsvirksomhed, jf. lovbekendtgørelse nr. 208 af 6. april 1999,  

 fastsættes:
Kapitel 1 Anvendelsesområde og definitioner § 1. Bekendtgørelsen omfatter  

 vilkårene for udbud, herunder etablering og drift, af telenet og  

 teletjenester, jf. dog stk. 2 og 3.
Stk. 2. Bekendtgørelsen omfatter ikke 1)	teletjenester, der indebærer udbud af betalingstelefoner,  

 og 2)	telenet, der er omfattet af § 3 i lov nr. 84 af 11. maj 1897 om  

 telegrafer og telefoner.
 Stk. 3. Offentlige mobilkommunikationsnet og -tjenester er kun  

 omfattet af bekendtgørelsen i det omfang, at forhold, der er reguleret  

 i bekendtgørelsen, ikke tillige er reguleret i lov om offentlig  

 mobilkommunikation eller i regler eller tilladelser udstedt med hjemmel i  

 denne lov.
 Stk. 4. Pligten til at tilbyde frit operatørvalg, jf.  

 § 11, stk. 1, nr. 5, § 16, stk. 3, § 17, stk. 1  

 og § 19, stk. 1, gælder kun i det omfang, det følger  

 af lov om tildeling og anvendelse af nummerressourcer m.v. og administrative  

 forskrifter udstedt i medfør heraf.
 Stk. 5. Telenet og teletjenester, som er omfattet af  

 stk. 1, kan udbydes af enhver på de i kapitel 2-5 nævnte  

 vilkår.
Stk. 6. § 5, stk. 1-2 og 6, § 8, stk. 1,  

 nr. 5, § 10, stk. 1-9 samt §§ 11-14 gælder ikke for  

 teletjenester der udbydes alene ved hjælp af forudbetalte kort eller  

 teletjenester, der kan sidestilles hermed.
Ved teletjenester, der udbydes  

 alene ved hjælp af forudbetalte kort eller lignende, forstås  

 udbud af tjenester, hvor slutbrugeren via køb af et kort eller  

 lignende forudbetaler den samlede teletjeneste, inklusive løbende  

 forbrug.
 § 2. Ved udbud af telenet eller teletjenester  

 forstås tilrådighedsstillelse, herunder til eget brug, af en  

 ydelse, der helt eller delvist består i eller muliggør  

 transmission og overføring af signaler ved hjælp af  

 telekommunikationsteknik, samt etablering og drift af  

 betalingstelefoner.
 Stk. 2. Ved taletelefonitjenester forstås tidstro  

 fremføring af tale, således at slutbrugeren får mulighed  

 for via et nettermineringspunkt at kommunikere med andre slutbrugere.
 Stk. 3. Ved et nettermineringspunkt forstås den  

 grænseflade i telenettet, hvor der via et kabelsystem, radiosystem,  

 optisk system eller et andet elektromagnetisk system sker tilslutning af  

 teleterminaludstyr eller et andet telenet.
Kapitel 2 Særlige vilkår for udbud af  

 taletelefonitjenester § 3. Udbydere af offentlige taletelefonitjenester  

 skal sikre, at alle brugere, der er tilsluttet tjenesten, har mulighed for  

 via den udbudte tjeneste 1)	at få adgang til minimum én opkaldsbaseret,  

 landsdækkende nummeroplysningstjeneste, der indeholder samtlige numre  

 inden for den offentlige danske nummerplan, der er tildelt slutbrugere, samt  

 en bredt dækkende oplysningstjeneste for udenlandske numre.
2)	at få adgang til den udpegede forsyningspligtudbyders  

 skrivetelefontjeneste og teksttelefontjeneste samt disse tjenesters  

 nødkaldenummer, og 3)	at kunne foretage gratis opkald til alarmtjenesten (112). Udbyderen  

 skal sikre, at alarmopkaldet dirigeres til den for den pågældende  

 slutbruger hørende alarmcentral, eller at dette dirigeres efter  

 nærmere aftale med alarmmyndighederne og vedkommende udbyder.
 Stk. 2. Udbydere af taletelefonitjenester, som ikke er  

 offentlige, og som ikke opfylder de i stk. 1, nr. 1-3, nævnte  

 krav, skal oplyse brugere af den pågældende tjeneste herom.
Kapitel 3 Særlige vilkår for fremføring af  

 lokale radio-/tv-programmer § 4. I henhold til § 3, stk. 3, i lov om  

 radio- og fjernsynsvirksomhed må fremføring i offentlige telenet  

 af lokale programmer kun ske inden for det område, som tilladelsen til  

 programvirksomhed givet i medfør af lov om radio- og  

 fjernsynsvirksomhed omfatter.
Fremføring af lokale programmer, der  

 spredes ved hjælp af radioanlæg, må dog tillige ske til de  

 kommuner, der grænser op til tilladelsens område, og til  

 kommuner, der grænser op til disse kommuner.
 Stk. 2. I tilfælde, hvor særlige geografiske  

 forhold tilsiger det, kan Telestyrelsen fravige kravet om kommunernes  

 beliggenhed i forhold til tilladelsens område, jf. stk. 1.
Kapitel 4 Fælles vilkår for udbud af offentlige  

 telenet og teletjenester § 5. Som grundlag for ethvert kundeforhold skal  

 foreligge en skriftlig kontrakt.
Stk. 2. Den skriftlige kontrakt skal enten 1)	fremsendes eller udleveres i to eksemplarer til slutbrugeren, som  

 herefter skal returnere den ene i underskrevet stand, eller 2)	fremsendes eller udleveres til slutbrugeren senest samtidig med  

 iværksættelsen af abonnementet.
Slutbrugeren er i dette  

 tilfælde berettiget til at fortryde aftalen, hvilket kan ske ved  

 afsendelse af meddelelse herom til udbyderen senest 14 dage efter modtagelsen  

 af kontrakten.
Slutbrugerens fortrydelse af aftalen inden for den  

 nævnte frist bevirker, at udbyderen ikke kan kræve betaling for  

 ydelser leveret i henhold til kontrakten.
Stk. 3. Kontrakten skal som minimum indeholde oplysninger  

 om 1)	overskuelige og præcise oversigter over alle relevante  

 priser, 2)	kvalitets- og serviceniveau, 3)	supplerende tjenester, som slutbrugeren har krav på at  

 få stillet til rådighed i medfør af § 11,  

 stk. 1, 4)	supplerende tjenester i henhold til § 12, såfremt de  

 udbydes, 5)	leveringstider, 6)	vilkår om kompensation og tilbagebetalingsordning i  

 tilfælde af mangler ved tjenesten, 7)	vilkår, herunder om varsling, for opsigelse, afbrydelse og  

 ophør i tilfælde af slutbrugerens misligholdelse, 8)	eventuelle minimumskontraktperioder, jf. også reguleringen  

 heraf i § 8, stk. 1, nr. 4, og 9)	eventuelle betingelser for fornyelse af kontrakterne.
 Stk. 4. Udbydere af offentlige telenet eller teletjenester  

 skal sikre, at slutbrugere med et varsel svarende som minimum til  

 opsigelsesvarslet i den pågældende kundeaftale med tillæg  

 af 14 dage, informeres om ændringer i de priser og vilkår, der  

 gælder for udbudet. Ændringer af rent begunstigende karakter,  

 herunder f.eks. generelle nedsættelser af priser, kan dog  

 gennemføres uden forudgående varsel.
Stk. 5. Hvis der for en kundeaftale om tilslutning til et  

 offentligt telenet eller en offentlig teletjeneste gælder et  

 opsigelsesvarsel på mere end 1 måned, kan den  

 pågældende udbyder, uanset bestemmelsen i stk. 4, 1.  

 punktum, ændre i de priser og vilkår, der gælder for  

 udbudet, med et varsel på minimum 10 arbejdsdage med tillæg af 14  

 dage.
Udbyderen skal i sådanne tilfælde samtidig med varslingen  

 give slutbrugeren mulighed for at opsige kundeaftalen med et varsel på  

 minimum 10 arbejdsdage.
 Stk. 6. Udbydere af offentlige telenet og teletjenester skal  

 ved anvendelse af den i stk. 2, nr. 2, nævnte fremgangsmåde  

 give slutbrugeren tydelig information om adgangen til at fortryde aftalen,  

 herunder om fristen for at fortryde og om at aftalen kan fortrydes uden  

 betaling for ydelser leveret i henhold til kontrakten.
Stk. 7. Udbydere af offentlige telenet og teletjenester skal  

 på forespørgsel over for enhver oplyse om de i stk. 3  

 nævnte kontraktvilkår.
Det påhviler udbyderne at  

 sørge for, at oplysningerne er fyldestgørende og  

 ajourførte.
 Stk. 8. Udbydere af offentlige telenet eller teletjenester  

 skal på forespørgsel over for enhver oplyse om, i hvilket omfang  

 der er mulighed for via den pågældende udbyders net eller  

 tjenester at kommunikere med slutbrugere, der er kunder hos andre udbydere af  

 telenet eller teletjenester, samt priser og vilkår herfor.
 Stk. 9. For så vidt angår teletjenester som  

 nævnt i § 1, stk. 6, skal oplysninger som nævnt i  

 stk. 3 gives til slutbrugeren skriftligt samtidig med køb af det  

 forudbetalte kort.
 Stk. 10. Udbydere af offentlige telenet og teletjenester skal  

 sikre, at kundeforhold indgået før ikrafttrædelsen af  

 denne bestemmelse er bragt i overensstemmelse med stk. 3.
§ 6. Udbydere af offentlige telenet eller  

 teletjenester skal give slutbrugerne oplysning om en eventuel særlig  

 risiko for brud på netsikkerheden.
Udbyderne skal ligeledes oplyse om  

 mulighederne for at forebygge sådanne brud og om omkostningerne  

 forbundet hermed.
§ 7. Udbydere skal på forespørgsel  

 over for enhver oplyse om specifikationer for de tekniske grænseflader.  

 Oplysningerne skal som minimum indeholde den i bilag 1 nævnte  

 information, herunder grænsefladespecifikationer for almindelige  

 nettermineringspunkter og, såfremt det er relevant, henvisning til  

 nationale og/eller internationale standarder og anbefalinger.
Oplysning om  

 gældende grænsefladespecifikationer indsendes til Telestyrelsen  

 til orientering.
 Stk. 2. Hvis en udbyder af offentlige telenet eller  

 teletjenester stiller krav til terminaludstyr som betingelse for adgang til  

 eller brug af den pågældendes net eller tjeneste, skal disse krav  

 være offentligt tilgængelige, objektive og  

 ikke-diskriminerende.
§ 8 . Udbydere af offentlige telenet eller  

 teletjenester skal i forbindelse med det pågældende udbud  

 sikre, 1)	at priserne for adgang til og brug af offentlige telenet eller  

 teletjenester er uafhængige af det formål, slutbrugeren anvender  

 de pågældende telenet eller teletjenester til, medmindre  

 anvendelsesformålet kræver ændrede eller supplerende  

 tjenester eller faciliteter, 2)	at priser og vilkår for adgang til og brug af offentlige  

 telenet eller teletjenester fastsættes sådan, at slutbrugeren  

 ikke tvinges til at aftage eller betale for tjenester, faciliteter eller  

 andre ydelser, der ikke er nødvendige for den tjeneste, der er anmodet  

 om, 3)	at der over for slutbrugeren, såfremt der i kundeaftaler  

 indgår bestemmelser om sikkerhedsstillelse, opstilles åbne,  

 objektive og ikke-diskriminerende kriterier for at gøre et  

 sådant krav gældende, 4)	at slutbrugere efter et halvt år til enhver tid med et varsel,  

 der maksimalt kan fastsættes til én måned, kan opsige  

 aftalen uden yderligere omkostninger, uanset om der i kundeaftalen om adgang  

 til en udbyders telenet eller teletjenester er vilkår, som direkte  

 eller indirekte binder slutbrugeren længere end et halvt år,  

 og 5)	at afbrydelse som følge af slutbrugerens manglende betaling  

 kun omfatter den berørte, ikke-betalte, del af tjenesten eller  

 abonnementet, medmindre der foreligger svig eller gentagne gange for sen  

 eller manglende betaling.
 Stk. 2. Stk. 1, nr. 4, gælder alene for  

 kundeaftaler, der svarer til forbrugerkøb, jf. § 4 a i  

 købeloven.
 § 9 . Udbydere af offentlige telenet eller  

 teletjenester skal sikre, at de takserings-, debiterings- og  

 faktureringssystemer, der er knyttet til udbudet, samt procedurer for  

 udbydernes interne undersøgelser og klagebehandling i forbindelse med  

 regningsklager, inklusive procedurerne for den i § 10, stk. 2,  

 nævnte særlige interne undersøgelsesenhed, senest  

 halvandet år efter, at udbudet er påbegyndt, er certificeret i  

 henhold til ISO 9002-standarden eller tilsvarende anerkendte standarder.
Stk. 2. Telestyrelsen kan i særlige tilfælde, hvor  

 udbudet i henhold til stk. 1 kun er af begrænset omfang, og hvor  

 udgifterne til certificering i henhold til stk. 1 må anses for  

 uforholdsmæssigt store, dispensere fra kravet om certificering.  

 Dispensation kan maksimalt gives for to år ad gangen.
Ved  

 dispensationens udløb gælder den i stk. 1, nævnte  

 frist for gennemførelse af certificeringen.
§ 10 . Udbydere af offentlige telenet eller  

 teletjenester skal træffe afgørelse i klagesager, hvor  

 slutbrugere klager over manglende overholdelse af bestemmelser i denne  

 bekendtgørelse samt over registreret forbrug og betaling for de  

 omhandlede telenet eller teletjenester, senest 3 måneder efter at  

 klagen er indgivet.
Hvis det i klagebehandlingen indgår, at der i en  

 periode af en vis varighed gennemføres en særlig registrering  

 eller overvågning af forbrug, debitering m.v. med henblik på  

 afdækning af evt. fejlkilder, forlænges den nævnte frist  

 til 6 måneder.
 Stk. 2. Udbydere som nævnt i stk. 1 skal  

 nedsætte en særlig intern undersøgelsesenhed, der skal  

 foretage undersøgelser og fremkomme med udtalelser i forbindelse med  

 behandling af klager over størrelsen af udbyderens regninger.
Stk. 3. Udbydere som nævnt i stk. 1 skal under  

 deres behandling af klager over registreret forbrug og betaling stille  

 opkrævningen af det omtvistede regningsbeløb i bero og undlade  

 at afbryde slutbrugerens forbindelse.
Slutbrugerens teleforbindelse kan dog  

 spærres for udgående trafik, såfremt klagerens  

 trafikforbrug i den periode hvor opkrævning af regningsbeløbet  

 er stillet i bero, inden for en faktureringsmåned overskrider et  

 beløb svarende til det højeste månedlige trafikforbrug  

 registreret de seneste 3 måneder forud for den påklagede periode.  

 Har kundeforholdet haft en varighed på mindre end 3 måneder,  

 beregnes det højeste månedlige trafikforbrug på grundlag  

 af de hidtil forløbne måneder.
I tilfælde hvor der mellem  

 slutbrugeren og udbyderen er aftalt et kreditmaksimum, træder dette i  

 stedet for det højeste månedlige trafikforbrug.
 Stk. 4. Uanset spærring i medfør af stk. 3  

 skal der dog kunne foretages opkald til alarmtjenesten (112).
 Stk. 5. Slutbrugeren skal uanset bestemmelsen i stk. 3  

 have mulighed for at forhindre spærring af udgående trafik ved at  

 stille sikkerhed for det omtvistede regningsbeløb.
Stk. 6. Hvis en udbyder som nævnt i stk. 1 efter  

 behandlingen af en klage træffer afgørelse om ikke at give  

 slutbrugeren medhold, skal udbyderen i yderligere 4 uger efter det tidspunkt,  

 hvor afgørelsen er meddelt slutbrugeren, 1)	stille opkrævningen af det omtvistede regningsbeløb i  

 bero, og 2)	undlade at gennemføre en eventuel afbrydelse af slutbrugerens  

 forbindelse, jf. dog stk. 3 om mulighederne for at gennemføre en  

 afbrydelse allerede under en verserende klagesag.
 Stk. 7. Når udbydere som nævnt i stk. 1 har  

 truffet afgørelse om, at en slutbruger ikke får medhold i en  

 klage, skal slutbrugeren oplyses om reglerne i stk. 6. Endvidere skal  

 slutbrugeren oplyses om muligheden for at klage til Telestyrelsen over  

 udbyderens afgørelse.
 Stk. 8. Hvis Telestyrelsen efter behandling af en klage, som  

 Telestyrelsen har tillagt opsættende virkning, jf. § 26,  

 træffer afgørelse om, at en slutbruger ikke får medhold i  

 sin klage, må den pågældende udbyder tidligst afbryde  

 slutbrugerens forbindelse og opkræve det omtvistede  

 regningsbeløb 4 uger efter det tidspunkt, hvor Telestyrelsens  

 afgørelse er meddelt klageren, jf. dog stk. 3 om mulighederne for  

 at gennemføre en afbrydelse allerede under en verserende klagesag.
Stk. 9. Stk. 3 8 medfører alene, at  

 betalingsforpligtelsen og en eventuel heraf følgende lukning af  

 telefonforbindelsen suspenderes.
Der sker således ikke suspension af  

 påløb af renter under sagens behandling.
Stk. 10. Udbydere af teletjenester som nævnt i § 1,  

 stk. 6 skal træffe afgørelse i klagesager, hvor slutbrugere  

 klager over manglende overholdelse af bestemmelser i denne  

 bekendtgørelse, jf. dog den i § 1, stk. 6, foretagne  

 afgrænsning af, hvilke bestemmelser der gælder for sådanne  

 tjenester.
Afgørelse skal træffes senest 3 måneder efter,  

 at klagen er indgivet.
 § 11 . Udbydere af offentlige telenet eller  

 teletjenester, der omfatter telefoni via faste net, ISDN-tjenester og  

 mobilkommunikation, skal tilbyde deres kunder følgende supplerende  

 tjenester:
1)	specificeret regning, herunder mindsteniveau for specificeret  

 regning, jf. § 14, 2)	spærring, jf. § 16, 3)	saldokontrolordning, jf. § 17, 4)	løbende udsvingskontrol, jf. § 18, 5)	henvisning til nyt nummer, også selv om abonnementet  

 ophører, samt viderestilling af samtaler, også via fast  

 operatørvalg, jf. § 19 og 6)	standsning af viderestilling fra tredjemand, jf.  

 § 20.
 Stk. 2. Nye udbydere skal udbyde de i stk. 1, nr. 1-6,  

 nævnte tjenester senest 6 måneder efter udbudets  

 påbegyndelse.
Stk. 3. Mindsteniveauet for specificeret regning, henvisning  

 til nyt nummer, løbende udsvingskontrol og standsning af  

 viderestilling skal tilbydes gratis.
For så vidt angår henvisning  

 til nyt nummer, er der dog alene pligt til at tilbyde slutbrugeren denne  

 tjeneste gratis i en periode på 3 måneder.
De øvrige i  

 stk. 1 nævnte supplerende tjenester skal tilbydes gratis eller til  

 en betaling, der ikke overstiger omkostningerne ved tilvejebringelse heraf,  

 jf. dog § 14, stk. 4.
 Stk. 4. Udbydere, jf. stk. 1, skal som del af  

 kundeaftalen tilbyde adgang til saldooplysninger minimum ti timer dagligt,  

 hvorved forstås, at slutbrugeren har telefonisk adgang til normal  

 taksering til saldooplysninger om regningens størrelse, for så  

 vidt angår forbrugsafhængige afgifter.
 Stk. 5. Saldooplysninger, jf. stk. 4, skal som minimum  

 opdateres med intervaller på 24 timer, jf. dog stk. 6 og 7.
 Stk. 6. Saldooplysninger vedrørende opkald foretaget  

 til manuelt betjente særtjenester skal som minimum opdateres med  

 intervaller på 72 timer, jf. dog stk. 7. Saldooplysninger  

 vedrørende opkald foretaget fra en mobilterminal i udlandet (roamede  

 opkald) skal som minimum opdateres med intervaller på 7  

 døgn.
 Stk. 7. Kravene i stk. 5 og 6 om opdateringshyppighed af  

 saldooplysninger gælder ikke for saldooplysninger vedrørende  

 opkald foretaget fra udlandet, der faktureres og opkræves af udbydere  

 af offentlige telenet eller teletjenester i Danmark på baggrund af data  

 fra udbydere af telenet eller teletjenester i udlandet, f.eks.  

 modtager-betaler-opkald.
 Stk. 8. Stk. 1, nr. 1-3, og stk. 4-7, finder ikke  

 anvendelse for slutbrugere, der er tilsluttet analoge centraler, der er  

 oprettet og ibrugtaget før den 1. juli 1996. Stk. 1, nr. 3,  

 finder ikke anvendelse for slutbrugere, der er tilsluttet DIAX-LE centraler,  

 der er oprettet og ibrugtaget før den 1. juli 1996.
 § 12. Udbydere af offentlige telenet eller  

 teletjenester, som udbyder A-nummervisning, skal give mulighed for,  

 at:
1)	den kaldende bruger for hvert enkelt opkald ved hjælp af en  

 simpel, gratis anordning kan forhindre, at nummeret fremsendes til  

 A-nummervisning.
Denne mulighed skal den kaldende slutbruger have for hver  

 enkelt forbindelse, 2)	den kaldte slutbruger kan forhindre visning af A-nummeret ved  

 ankommende opkald ved hjælp af en simpel og ved rimeligt brug gratis  

 anordning og 3)	den kaldte slutbruger ved hjælp af en simpel anordning kan  

 afvise ankommende opkald, når den kaldende bruger eller slutbruger har  

 blokeret visning af A-nummeret.
Dette forudsætter, at A-nummeret kan  

 vises inden tilslutningen.
 Stk. 2. Ved A-nummer forstås den kaldende parts nummer.  

 Ved A-nummeroverførsel forstås, at A-nummeret overføres  

 til den kaldte part med henblik på visning hos denne.
Stk. 3. Udbydere af offentlige telenet eller teletjenester,  

 som udbyder tjeneste, der muliggør visning af tilsluttet nummer, skal  

 give den kaldte slutbruger mulighed for at forhindre, at den kaldende bruger  

 kan identificere det tilsluttede nummer.
Dette skal være muligt ved  

 hjælp af en simpel, gratis anordning.
 § 13 . § 12, stk. 1, nr. 1, finder  

 også anvendelse på opkald til udlandet. § 12, stk. 1,  

 nr. 2-3 og stk. 3, finder også anvendelse på ankommende  

 opkald fra udlandet.
 Stk. 2. Telestyrelsen kan træffe afgørelse om, at  

 bestemmelserne i § 11, stk. 1, nr. 6, § 12 og § 15, ikke  

 finder anvendelse for slutbrugere, der er tilsluttet analoge net.  

 Afgørelse herom forudsætter, at det ikke er teknisk muligt at  

 etablere de nævnte faciliteter, eller at dette fordrer en  

 uforholdsmæssig stor økonomisk indsats.
§ 14 . Mindsteniveauet for specificeret regning  

 skal omfatte en opdeling af opkald i de takstzoner, udbyderne opererer med,  

 samt en opdeling i mobil- og udlandsopkald og øvrige specificerede  

 ydelser.
Slutbrugeren kan kræve at modtage en regning, som ikke angiver  

 mere end der kræves af mindsteniveauet for specificeret regning.
Stk. 2. En fuldt specificeret regning skal indeholde  

 skriftlige oplysninger vedrørende de fakturerede opkald.
Oplysningerne  

 skal som minimum omfatte dato, klokkeslæt, kaldt nummer, samtalernes  

 varighed og prisen for opkaldet.
 Stk. 3. Uanset stk. 2 må opkald, der er gratis for  

 den kaldende slutbruger, ikke specificeres på regningen.
 Stk. 4. Opkaldsspecifikationer, der udarbejdes i forbindelse  

 med klagesager, skal være gratis.
 § 15 . Udbydere af offentlige telenet eller  

 teletjenester skal ved udbud af faciliteter som nævnt i § 12,  

 sikre at en eventuel blokering af A-nummervisningen suspenderes:
1)	ved indgreb i meddelelseshemmeligheden, jf. retsplejelovens kap. 71  

 og 2)	ved opkald til alarmtjenesten (112) § 16 . Spærring skal som minimum omfatte en  

 individuel mulighed for at forhindre udgående opkald generelt eller til  

 udlandet samt mulighed for ophævelse af sådan  

 spærring.
 Stk. 2. Den i stk. 1 omhandlede spærring samt  

 ophævelse af spærring skal kunne etableres ved slutbrugerens egen  

 indtastning af PIN-kode.
 Stk. 3. Uanset spærring skal der kunne foretages opkald  

 til alarmtjenesten (112) og opkald via frit operatørvalg.
§ 17 . Ved saldokontrolordning forstås en  

 centralbaseret ordning, hvorefter slutbrugerens telefonforbindelse  

 spærres for udgående trafik, straks efter det er konstateret, at  

 forbruget har overskredet et beløb, der på forhånd er  

 aftalt mellem udbyderen og slutbrugeren.
Uanset spærring skal der dog  

 kunne foretages opkald til alarmtjenesten (112) og opkald via frit  

 operatørvalg.
 Stk. 2. De oplysninger, der ligger til grund for  

 konstateringen af, at forbruget har overskredet et mellem udbyderen og  

 slutbrugeren aftalt beløb, jf. stk. 1, skal som minimum opdateres  

 med intervaller på 24 timer, jf. dog stk. 3 og 4.
 Stk. 3. Oplysninger som nævnt i stk. 2, der  

 vedrører opkald til manuelt betjente særtjenester, skal som  

 minimum opdateres med intervaller på 72 timer, jf. dog stk. 4.  

 Oplysninger vedrørende opkald foretaget fra en mobilterminal i  

 udlandet (roamede opkald) skal som minimum opdateres med intervaller på  

 7 døgn.
 Stk. 4. Kravene i stk. 2 og 3 om opdateringshyppighed af  

 oplysninger gælder ikke for oplysninger vedrørende opkald  

 foretaget fra udlandet, der faktureres og opkræves af udbydere af  

 offentlige telenet eller teletjenester i Danmark på baggrund af data  

 fra udbydere af telenet eller teletjenester i udlandet, f.eks.  

 modtager-betaler-opkald.
 Stk. 5. Den i stk. 1 nævnte spærring skal  

 kunne ophæves af slutbrugeren ved egen indtastning af en mellem udbyder  

 og slutbruger forud aftalt PIN-kode.
§ 18 . Ved løbende udsvingskontrol  

 forstås en ordning, hvorved udbydere af offentlige telenet og  

 teletjenester kontakter slutbrugeren, når trafikforbruget i  

 løbet af en kalendermåned er 100% større end det  

 gennemsnitlige månedlige forbrug.
Det gennemsnitlige månedlige  

 forbrug beregnes på grundlag af det registrerede forbrug de seneste 12  

 måneder.
Har kundeforholdet haft en varighed på mindre end 12  

 måneder, beregnes det gennemsnitlige månedlige forbrug på  

 grundlag af de hidtil forløbne måneder.
Stk. 2. Udbyderen skal fremsende skriftlig meddelelse, som  

 nævnt i stk. 1, til slutbrugeren senest 3 hverdage efter, at det  

 forhøjede forbrug er registreret.
Udbyderen skal dog kun give  

 meddelelse til slutbrugeren, når stigningen i forbrug udgør over  

 250 kr. i forhold til det gennemsnitlige månedlige forbrug.
§ 19. Ved henvisning til nyt nummer forstås,  

 at den kaldende slutbruger, ved opkald til den kaldte slutbrugers gamle  

 nummer, oplyses om den kaldte slutbrugers nye nummer.
Ved viderestilling af  

 en samtale forstås, at den kaldte slutbruger med eller uden brug af  

 fast operatørvalg kan få viderestillet samtaler fra et gammelt  

 til et nyt nummer.
 Stk. 2. Henvisning og viderestilling skal tilbydes i minimum 6  

 måneder, og uanset om henvisningen eller viderestillingen sker til et  

 nyt nummer i en anden udbyders net.
 § 20. Udbydere af telenet eller teletjenester skal  

 efter anmodning fra en slutbruger standse en konkret automatisk  

 viderestilling, som er etableret til slutbrugerens nummer.
Kapitel 5 Hemmeligholdelse, behandling af trafik- og  

 debiteringsdata, sikkerhed og oplysningspligt § 21. Udbyderen af et telenet eller en  

 teletjeneste og dennes ansatte må ikke uberettiget videregive eller  

 udnytte oplysninger om andres brug af nettet eller tjenesten eller om  

 indholdet heraf, som de får kendskab til i forbindelse med det  

 pågældende udbud af telenet eller teletjenester.
De skal tillige  

 træffe foranstaltninger med henblik på at sikre, at oplysningerne  

 ikke er tilgængelige for uvedkommende.
 Stk. 2. I henhold til lov om visse forhold på  

 telekommunikationsområdet finder bestemmelserne i borgerlig straffelovs  

 § 152 og §§ 152 d-152 f tilsvarende anvendelse for den, der er  

 eller har været ansat hos en udbyder af telenet eller  

 teletjenester.
 § 22. Udbydere af offentlige telenet eller  

 teletjenester skal sikre, at trafikdata vedrørende slutbrugere, som  

 behandles ved etablering af samtaler og som lagres af udbydere af offentlige  

 telenet eller teletjenester, slettes eller anonymiseres efter samtalens  

 afslutning, jf. dog stk. 2-5.
 Stk. 2. Uanset stk. 1 er det med henblik på  

 debitering af slutbrugere og afregning for samtrafik tilladt at behandle og  

 herunder opbevare data som nævnt i bilag 2. En sådan opbevaring  

 og behandling er tilladt indtil udløbet af den lovhjemlede  

 forældelsesfrist for de omhandlede gældsforpligtelser og  

 afregninger.
 Stk. 3. Uanset stk. 1 er det tilladt for en udbyder af  

 offentlige telenet eller teletjenester at behandle data som nævnt i  

 bilag 2 med henblik på markedsføring af egne teletjenester,  

 forudsat at slutbrugeren har givet sit samtykke hertil.
Stk. 4. Udbydere af offentlige telenet eller teletjenester  

 skal sikre at behandling af trafik- og debiteringsdata, som nævnt i  

 stk. 1-3, kun foretages af personer, som er ansat hos eller handler  

 efter bemyndigelse fra udbydere af offentlige telenet eller teletjenester, og  

 som er beskæftiget med debitering eller trafikstyring, behandling af  

 klager eller andre henvendelser fra slutbrugere, opsporing af svig eller med  

 markedsføring af udbyderens egne teletjenester.
Behandlingen skal  

 begrænses til det for sådanne aktiviteter strengt  

 nødvendige.
 Stk. 5. Stk. 1-4 indskrænker ikke Telestyrelsens,  

 Telebrugernævnets eller Teleklagenævnets mulighed for i  

 overensstemmelse med gældende lovgivning at indhente oplysninger om  

 debiterings- eller trafikdata med henblik på bilæggelse af  

 tvister, navnlig vedrørende samtrafik og debitering.
§ 23. Udbydere af offentlige teletjenester skal  

 med henblik på sikring af netsikkerheden træffe passende tekniske  

 og organisationsmæssige foranstaltninger for at beskytte de udbudte  

 tjenester.
Dette skal om nødvendigt ske i samarbejde med udbyderen af  

 det anvendte telenet.
Foranstaltningerne skal under hensyn til teknologiens  

 stade og omkostningerne i forbindelse med gennemførelse heraf sikre et  

 sikkerhedsniveau, der står i forhold til den omhandlede risiko.
 § 24. Telestyrelsen kan afkræve en udbyder  

 af et telenet eller en teletjeneste alle oplysninger, der skønnes  

 nødvendige for administrationen af denne bekendtgørelse.
 Stk. 2. Udbydere af offentlige telenet eller teletjenester  

 skal efter Telestyrelsens nærmere bestemmelser meddele Telestyrelsen  

 oplysninger om økonomiske, statistiske og øvrige forhold med  

 henblik på udarbejdelse af statistiske meddelelser, rapporter m.v. om  

 forhold vedrørende udbud af sådanne telenet eller  

 teletjenester.
Kapitel 6 Klager og sanktioner § 25. Efter § 14, stk. 3, i lov om  

 forsyningspligt og visse forbrugerforhold inden for telesektoren behandler  

 Telestyrelsen klager over overtrædelser af bestemmelserne i §5,  

 §§ 8-11, § 14, § 16, § 17, § 18, stk. 2,  

 § 19 og § 20 samt over registreret forbrug og betaling for telenet  

 eller teletjenester.
Efter samme lovs § 14, stk. 4, kan  

 Telestyrelsen dog henvise klagen til afgørelse i  

 Telebrugernævnet, hvis den på grund af særlige forhold af  

 bevismæssig karakter ikke skønnes egnet til behandling i  

 Telestyrelsen.
 Stk. 2. Telestyrelsen har ikke, udover den i stk. 1  

 nævnte adgang, kompetence til at behandle klager over manglende  

 overholdelse af aftalte vilkår i kundeaftalen.
 Stk. 3. Efter § 3, stk. 4, i lov om visse forhold  

 på telekommunikationsområdet behandler Telestyrelsen klager over  

 overtrædelse af bestemmelserne i § 3, § 6, § 7,  

 § 12, § 13, stk. 1, § 15, nr. 2, §§ 21-23.
 Stk. 4. Efter § 5b i lov om radio- og fjernsynsvirksomhed  

 behandler Telestyrelsen klager over overtrædelse af bestemmelsen i  

 § 4.
 § 26. Efter § 14, stk. 9, i lov om  

 forsyningspligt og visse forbrugerforhold inden for telesektoren kan  

 Telestyrelsen bestemme, at klager som nævnt i § 25, stk. 1,  

 1. pkt., har opsættende virkning.
 Stk. 2. Telestyrelsen kan som betingelse for at tillægge  

 en klage opsættende virkning, jf. stk. 1, stille krav til klager  

 om sikkerhedsstillelse vedrørende det omtvistede beløb.
 § 27. Efter § 14, stk. 3, i lov om  

 forsyningspligt og visse forbrugerforhold inden for telesektoren kan  

 Telestyrelsen meddele påbud til forsyningspligtudbydere eller andre  

 udbydere af telenet eller teletjenester, herunder dels påbud om  

 ændring af gældende kontrakts- og abonnementsvilkår, i det  

 omfang, disse ikke opfylder de stillede krav, dels påbud om, at  

 udbyderne overfor slutbrugeren opfylder kontrakts- og  

 abonnementsvilkår, inklusive eventuelle påbudte ændringer  

 heraf, hvis et telenet eller en teletjeneste udbydes i strid med  

 bestemmelserne i § 5, §§ 8-11, § 14, §16, § 17,  

 § 18, stk. 2, § 19 og § 20, eller hvis Telestyrelsen  

 giver en slutbruger hos den pågældende udbyder medhold i en klage  

 over registreret forbrug og betaling for telenet eller teletjenester.
Stk. 2. Påbud, som nævnt i stk. 1, kan efter  

 Telestyrelsens nærmere bestemmelse indebære 1)	at den pågældende udbyder skal give klageren  

 kompensation, hvorved klageren stilles som om overtrædelse ikke var  

 begået, eller 2)	at udbyderen skal tilbagebetale det omtvistede regningsbeløb  

 til klageren i det omfang, der ikke allerede er sket berostillelse heraf, jf.  

 § 10, stk. 3.
 Stk. 3. Efter § 3, stk. 4, i lov om visse forhold  

 på telekommunikationsområdet kan Telestyrelsen meddele  

 påbud til udbydere af telenet og teletjenester, hvis et telenet eller  

 en teletjeneste udbydes i strid med bestemmelserne i § 3, § 6,  

 § 7, § 12, § 13, stk. 1, § 15, nr. 2, eller  

 §§ 21-23.
 Stk. 4. Efter § 5 b i lov om radio- og  

 fjernsynsvirksomhed kan Telestyrelsen i forbindelse med tilsynet meddele  

 påbud til ejere af fællesantenneanlæg om overholdelse af  

 § 4.
 Stk. 5. Efter § 14, stk. 3, i lov om forsyningspligt  

 og visse forbrugerforhold inden for telesektoren og § 3, stk. 4, i  

 lov om visse forhold på telekommunikationsområdet kan  

 Telestyrelsen, hvis en anmodning om udlevering af oplysninger, jf. § 24,  

 ikke efterkommes, give udbyderen påbud om at efterkomme anmodningen  

 inden en nærmere angivet frist.
Stk. 6. Efter § 14, stk. 6, i lov om forsyningspligt  

 og visse forbrugerforhold inden for telesektoren kan Telestyrelsen  

 pålægge udbyderen af et telenet eller en teletjeneste  

 dagbøder, hvis påbud afgivet i medfør af stk. 1  

 eller 5 ikke efterkommes.
Der er udpantningsret for beløbene.
Stk. 7. Efter § 3, stk. 4, i lov om visse forhold  

 på telekommunikationsområdet kan Telestyrelsen  

 pålægge udbyderen af et telenet eller en teletjeneste  

 dagbøder, hvis påbud afgivet i medfør af stk. 2  

 eller 5 ikke efterkommes.
Der er udpantningsret for beløbene.
Kapitel 7 Straffebestemmelser § 28. Med bøde straffes den, der 1)	overtræder § 3, §§ 5-12, § 13, stk. 1,  

 § 14 § 15, stk. 1, § 16, § 17, § 18,  

 stk. 2, § 19, §20, § 21, stk. 1, § 22, § 23,  

 eller 2)	nægter at give de i § 24 omhandlede  

 oplysninger.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 8 Ikrafttræden og overgangsbestemmelser § 29. Bekendtgørelsen træder i kraft  

 den 1. september 1999. § 11, stk. 1, nr. 6, § 12, § 22 og  

 § 23 træder dog først i kraft den 1. december 1999.
Stk. 2 § 22, stk. 3 finder ikke anvendelse på  

 behandling, som allerede er sat i værk den 1. december 1999. I disse  

 tilfælde skal udbydere af telenet og teletjenester senest den 1.  

 december 1999 informere slutbrugerne om behandlingen og give dem frist til  

 den 1. februar 2000 til at komme med indsigelser.
Kommer slutbrugeren ikke  

 med indsigelser inden fristens udløb anses denne for at have givet sit  

 samtykke.
 Stk. 3 Bekendtgørelse nr. 857 af 7. december 1998 om  

 udbud af telenet og teletjenester og bekendtgørelse nr. 35 af 21.  

 januar 1999 om ændring af bekendtgørelse om udbud af telenet og  

 teletjenester ophæves.
Forskningsministeriet, den 6. juli  

 1999 Jan Trøjborg /Jacob Michael Lund Bilag 1 Oversigt over på hvilke punkter, der på  

 forespørgsel skal oplyses om tekniske grænsefladespecifikationer  

 i henhold til § 7, stk. 1.
 Der skal angives tekniske grænsefladespecifikationer  

 for almindelige nettermineringspunkter, samt, hvor det er relevant, en  

 henvisning til nationale og/eller internationale standarder eller  

 anbefalinger:
 1. For analoge og/eller digitale net:
-	grænseflade for enkelttilslutninger, -	grænseflade for gruppetilslutninger, -	grænseflade for direkte indvalg (direct dialling in   DDI)  

 og -	andre almindeligt forekommende grænseflader.
 2. For ISDN (hvor dette udbydes):
-	grænsefladespecifikationer for ISDN 30- og ISDN 2-tilslutning i  

 S/T-referencepunkterne, samt signaleringsprotokollen, -	information om, hvilke bærertjenester der kan fremføre  

 taletelefonitjenester og -	andre almindeligt forekommende grænseflader.
 3. For eventuelle andre almindeligt forekommende grænseflader.
Bilag 2 Med henblik på debitering af slutbrugere og afregning  

 for samtrafik, jf. § 22, stk. 2, er det tilladt at behandle  

 følgende data:
1.	slutbrugerterminalens telefonnummer eller identifikationsnummer, 2.	slutbrugerens adresse og terminaltype, 3.	det samlede antal enheder, der skal debiteres i  

 afregningsperioden, 4.	det kaldte nummer, 5.	samtalernes art, begyndelsestidspunkt og varighed og/eller  

 mængden af transmitterede data, 6.	datoen for samtalen/tjenesten og 7.	anden information vedrørende afregningen, som f.eks.  

 oplysninger om forudbetaling, ratevis afregning, lukning og  

 rykkerskrivelser.
