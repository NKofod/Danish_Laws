Fremsat den 30. marts 2001 af  

 Jørgen Winther (V), Tove Fergo (V),  

 Gyda Kongsted (V), Ester Larsen (V),  

 Preben Rudiengaard (V),  

 Henriette Kjær (KF) og Pia Christmas-M&oslash  

 ;ller (KF) Forslag til folketingsbeslutning om styrkelse af virksomhedernes sociale ansvar gennem  

 skattefrihed for arbejdsgiverbetalte ydelser til hjerte-, kræft- og  

 rygoperationer Folketinget opfordrer regeringen til at fremsætte  

 lovforslag, der styrker virksomhedernes sociale ansvar ved at give  

 medarbejdere skattefrihed for hjerte-, kræft- og rygoperationer betalt  

 af arbejdsgiver.
Folketinget opfordrer samtidig regeringen til at udarbejde  

 de sundhedsfaglige og administrative kriterier for privat behandling af  

 hjerte- og kræftlidelser samt rygoperationer omfattende columna  

 cervicalis, thoracalis og lumbalis, således at der skabes grundlag for  

 at udarbejde en positivliste over, hvilke private hjerte-, kræft- og  

 rygoperationer der vil give skattefrihed for medarbejdere.
 Positivlisten revideres én gang årligt.
Bemærkninger til forslaget Forslaget er en genfremsættelse af B  

 127 fremsat den 22. marts 2000. B 127 var en videreudbygning af lov nr. 218  

 af 14. april 1999, L 149, fra folketingsåret 1998-99: Forslag til lov  

 om ændring af ligningsloven (Skattefrihed for arbejdsgiverbetalte  

 ydelser til alkoholafvænning m.v.). Der henvises vedrørende B  

 127, 1999-2000, til Folketingstidende 1999-2000, tillæg A 6412 og 6414  

 og FF 6456.
Tanken med beslutningsforslaget er, at ligesom udgifter  

 til alkoholbehandling afholdt af arbejdsgiveren, jf. lov nr. 218 af 14. april  

 1999, skal hjerte- og kræftbehandlinger samt rygoperationer fritages  

 for beskatning som personalegode.
Den medarbejder, der modtager ydelsen, skal  

 således ikke beskattes af denne, og den af virksomheden betalte  

 operation skal være fradragsberettiget for virksomheden, idet  

 udgifterne til disse arbejdsgiverbetalte ordninger er at betragte på  

 linje med andre udgifter i forbindelse med virksomhedens drift.
Da dette forslag skal ses som en forbedring af den  

 generelle velfærd, er det vigtigt at betone, at den konkrete udformning  

 af ordningen grundlæggende skal bygge på de samme principper som  

 det nuværende velfærdssystem.
Dvs. at princippet om lighed i  

 ordningen er helt essentielt.
Arbejdsgiverne kan ikke dele virksomhedens  

 ansatte op i et A- og B-hold, således at kun enkelte medarbejdere  

 omfattes af ordningen.
Ordningen på den enkelte arbejdsplads skal  

 således omfatte alle medarbejderne eller ingen.
Gennemførelsen af dette forslag indebærer  

 flere forskellige fordele.
For det første får medarbejderen en  

 hurtigere behandling, hvilket giver større chancer for et optimalt  

 behandlingsresultat end ved længere ventetid.
En hurtigere  

 behandlingstid medfører desuden, at generne, såvel de fysiske  

 som de psykiske, for medarbejderen og dennes familie minimeres.
Derudover vil  

 gennemførelsen af forslaget have en god effekt på det psykiske  

 arbejdsmiljø, idet medarbejderne ved, at virksomhedsledelsen bekymrer  

 sig om deres velbefindende.
 For det andet er det en fordel for arbejdsgiveren, der  

 hurtigere får sine medarbejdere tilbage og således slipper for de  

 omkostninger af såvel økonomisk som organisatorisk karakter, der  

 er forbundet med længerevarende personaleudskiftninger.
For det tredje vil ordningen være en  

 samfundsøkonomisk fordel, da man både sparer penge til  

 behandlingen af de pågældende og forkorter ventelisterne til gavn  

 for de grupper i samfundet, der ikke kan betale sig fra en behandling  

 på et privathospital og/eller ikke har en arbejdsgiver, der vil betale  

 for en sådan behandling.
Således vil alle samfundsgrupper have  

 direkte eller indirekte gavn af ordningen.
Som følge af den kortere  

 ventetid og sygeperiode vil udgifterne til sygedagpenge være  

 faldende.
 Positivlisten skal udarbejdes ud fra sundhedsfaglige  

 principper og skal som nævnt i forslaget revideres én gang  

 årligt.
Skriftlig fremsættelse Jørgen Winther (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om styrkelse af  

 virksomhedernes sociale ansvar gennem skattefrihed for arbejdsgiverbetalte  

 ydelser til hjerte-, kræft- og rygoperationer.
(Beslutningsforslag nr.
B 167).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
