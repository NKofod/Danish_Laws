 I henhold til § 6, stk 3, i lov nr.336 af 24. maj 1989 om  

 voksenuddannelsesstøtte, som ændret ved lov nr. 483 af 24. juni 1992 og lov  

 nr. 187 af 14. april 1993, fastsættes:
Almindelige betingelser for refusion § 1.  Efter ansøgning kan der gives refusion til en  

 privat arbejdsgiver, der træffer aftale med en medarbejder om orlov til  

 uddannelse med løn og i orlovsperioden ansætter en dagpengeberettiget ledig  

 som afløser.
 Stk. 2.  Der kan ligeledes gives refusion, hvis en  

 selvstændigt erhvervsdrivende eller medarbejdende ægtefælle under  

 uddannelsesorlov afløses af en ledig dagpengemodtager.
 Stk. 3.  Virksomheder, institutioner, foreninger og  

 selskaber m.v., hvis udgifter overvejende dækkes af offentlige midler, er  

 uanset ejerforholdet ikke omfattet af refusionsordningen.
 Stk. 4.  Refusionsordningen omfatter ikke medarbejdere,  

 der er ansat i henhold til lov om arbejdstilbud til ledige eller lov om  

 kommunal beskæftigelsesindsats.
§ 2.  Er orlovsperioden af mindst 13 ugers varighed,  

 kan der efter ansøgning gives refusion til ansættelse af en ledig afløser i  

 indtil 2 uger forud for orlovsperiodens start, som led i oplæring til  

 arbejdet.
Oplæringsperioden regnes ikke med i orlovsperiodens længde.
 Stk.2.  Aftale om afløserens ansættelse i  

 oplæringsperioden indgås med det regionale arbejdsformidlingskontor.
 Stk. 3.  Det regionale AF-kontor kan yde et tilskud til  

 den ledige afløsers aflønning i oplæringsperioden, der dog højst kan udgøre  

 forskellen mellem refusionsbeløbet og afløserens løn.
§ 3.  Det er en betingelse for refusion, at Stk. 2.  Ansættelse i orlovsstillingen kan ske med en  

 midlertidigt ansat dagpengeberettiget medarbejder i virksomheden, som ikke er  

 aktuelt ledig ved orlovsperiodens start, f.eks. en barsels-, ferie- eller  

 sygevikar.
 Stk. 3.  Arbejdsgiveren erklærer på tro og love over for  

 Arbejdsformidlingen, at der er tale om en midlertidigt ansat.
 § 4.  Aftale om orlov træffes for en nærmere angivet  

 sammenhængende periode på mindst 1 uge og højst 52 uger.
 Stk. 2.  Aftalen mellem arbejdsgiveren og medarbejderen  

 skal indeholde nærmere vilkår for medarbejderens tilbagevenden til  

 arbejdspladsen efter orlovsperiodens udløb eller afbrydelse.
Stk. 3.  Aftale om orlov kan indgås med fuldtidsansatte  

 og deltidsansatte medarbejdere.
En afløser kan inden for rammerne af  

 orlovsperioden erstatte flere medarbejdere, der efterfølger hinanden på  

 uddannelsesorlov, eller erstatte flere deltidsansatte, der samtidig er under  

 uddannelse.
 Stk. 4.  En heltidsforsikret afløser, der erstatter en  

 deltidsansat medarbejder på uddannelsesorlov, kan få udbetalt supplerende  

 dagpenge efter de almindelige regler i lov om arbejdsformidling og  

 arbejdsløshedsforsikring m.v.
 § 5.  Afløseren kan ansættes i højst 52 uger.  

 Arbejdsgiveren afgør, om den ledige er kvalificeret til ansættelse i den  

 ledigblevne stilling.
 Stk. 2.  Afløseren kan ikke samtidig ansættes med  

 genoptræningsydelse efter lov om arbejdstilbud til ledige, tilskud efter lov  

 om kommunal beskæftigelsesindsats eller med tilskud efter § 43, stk. 8 i lov  

 om social bistand eller lignende tilskudsordninger.
Stk. 3.  Bliver stillingen ledig i orlovsperioden, skal  

 arbejdsgiveren omgående meddele dette til arbejdsformidlingen og uden ophør  

 tage skridt til, at stillingen genbesættes med en anden dagpengeberettiget  

 ledig eller midlertidigt ansat dagpengeberettiget medarbejder i virksomheden.  

 Sker genbesættelse ikke inden 6 uger, bortfalder refusionen for den del af  

 orlovsperioden, hvor stillingen ikke er besat.
Arbejdsgiveren erklærer på tro  

 og love, at stillingen er besat i hele orlovsperioden.
Undervisningens indhold og omfang § 6.  Refusion kan ydes i forbindelse med deltagelse i  

 alle former for uddannelse, almen og erhvervsrettet, tilrettelagt af  

 offentlige eller private kursusudbydere.
Uddannelsen kan foregå i udlandet.
 § 7.  Det er en forudsætning for refusionen, at  

 orlovspersonen deltager i undervisningen.
Stk. 2.  For personer, der er beskæftiget 30 timer om  

 ugen eller derover, skal undervisningen have et omfang af mindst 25 ugentlige  

 undervisningstimer.
For personer beskæftiget mindre end 30 timer om ugen,  

 skal undervisningen have et omfang af mindst 15 ugentlige undervisningstimer.
 Stk. 3.  Ved uddannelser, hvor forberedelsen til  

 undervisningen indgår som en væsentlig del, medregnes forberedelsestiden som  

 deltagelse i undervisningen efter regler fastsat af undervisningsministeren.
 § 8.  Udgifterne i forbindelse med undervisningens  

 gennemførelse finansieres efter de gældende bestemmelser på området, herunder  

 reglerne om brugerbetaling.
Refusionens omfang og tildeling § 9.  Refusionen svarer til arbejdsløshedsdagpengenes  

 højeste beløb, der udgør et fast beløb pr. dag eller uge.
§ 10.  Refusionen tildeles på baggrund af afløserens  

 ugentlige ansættelsestid i orlovsperioden.
Det højeste refusionsbeløb ydes  

 for 37 timers ugentlig ansættelse.
For deltidsansatte afløsere nedsættes  

 refusionen forholdsmæssigt.
 Stk. 2.  Det antal timer, hvortil der ydes refusion, kan  

 ikke overstige den gennemsnitlige ugentlige arbejdstid de seneste 2 måneder  

 forud for orlovsperioden for den eller de personer, der afløses under orlov.
 § 11.  Ydes refusion i henhold til denne  

 bekendtgørelse, kan personen på orlov ikke samtidig modtage statens  

 uddannelsesstøtte, godtgørelse for arbejdsmarkedsuddannelse,  

 forældreorlovsydelse, orlovsydelse til uddannelse eller anden lignende  

 offentlig ydelse, løn under barsel eller ydelse efter lov om dagpenge ved  

 sygdom eller fødsel.
Administration og udbetaling § 12.  Begæring om refusion kan kun indgives på det  

 ansøgningsskema, som Undervisningsministeriet har udarbejdet.
 § 13.  Arbejdsformidlingen (AF) bistår med  

 formidlingen af den ledige arbejdskraft i orlovsperioden og kontrollerer, at  

 betingelserne for refusion er opfyldt, herunder at arbejdspladsen er omfattet  

 af refusionsordningen.
 Stk. 2.  Arbejdsformidlingen påser, at der ansættes en  

 dagpengeberettiget ledig eller midlertidigt ansat dagpengeberettiget  

 medarbejder i virksomheden, som afløser i orlovsstillingen.  

 Arbejdsformidlingen kontrollerer afløserens fortsatte ansættelse, jf. § 20 b,  

 i lov om arbejdsformidling og arbejdsløshedsforsikring m.v.
 Stk. 3.  Arbejdsformidlingen påser, at der foreligger  

 dokumentation for ophørt arbejde ved selvstændigt erhvervsdrivende og  

 medarbejdende ægtefællers deltagelse i uddannelsesorlov med refusion, f.eks.  

 ved ansættelse af en dagpengeberettiget afløser.
 § 14.  Begæring om refusion indsendes til  

 Undervisningsministeriet gennem arbejdsformidlingen efter orlovsperiodens  

 påbegyndelse.
§ 15.  Uddannelsesstedet dokumenterer ved påtegning på  

 refusionsbegæringen eller på anden måde, at orlovspersonen deltager i  

 uddannelsen.
AF-kontoret påser, at dokumentation for deltagelse i  

 undervisningen foreligger.
 Stk. 2.  Ophører orlovspersonens deltagelse i  

 undervisningen uden lovligt forfald, giver uddannelsesstedet straks meddelse  

 herom til Undervisningsministeriet med henblik på refusionens ophør.
 § 16.  Refusionsbeløbet udbetales kvartalsvis bagud.
 Stk. 2.  Arbejdsgiveren skal uden ophør give meddelse  

 til arbejdsformidlingen, hvis afløserens ansættelse eller orlovspersonens  

 uddannelse afbrydes i utide, samt om andre ændringer i forhold af betydning  

 for refusionens udbetaling.
 Stk. 3.  For meget udbetalt refusion skal tilbagebetales  

 til Undervisningsministeriet inden 3 måneder fra modtagelsen.
Klage § 17.  Klager over afgørelser truffet af  

 arbejdsformidlingen i forbindelse med AF's deltagelse i administrationen af  

 uddannelse og jobrotation for privatansatte, kan indbringes for  

 Arbejdsmarkedsstyrelsen, jf. § 98 i lov om arbejdsformidling og  

 arbejdsløshedsforsikring m.v.
Ikrafttræden § 18.  Bekendtgørelsen træder ikraft den 1. maj 1993.
 Stk. 2.  Bekendtgørelse nr. 623 af 13. juli 1992 om  

 uddannelse og jobrotation for privatansatte ophæves.
