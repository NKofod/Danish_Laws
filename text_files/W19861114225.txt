 Udtalt, at Statsskattedirektoratets ekspeditionstid i forbindelse med  

 anmodning om registerindsigt ikke var i overensstemmelse med lovens  

 bestemmelser herom, idet oplysningerne blev tilsendt den registrerede over en  

 periode på seks måneder, ligesom man udtalte, at den registeransvarlige  

 myndighed ikke kan stille krav om, at den, der begærer registerindsigt, på  

 forhånd kan identificere de registre, vedkommende ønsker indsigt i.
 Ved en inspektion i Statsskattedirektoratet behandledes bl.a.  

 direktoratets procedure for imødekommelse af anmodninger om registerindsigt,  

 herunder anvendelse  

 af Statsskattedirektoratets centrale registerindsigtssystem, der har til  

 formål at lette direktoratets administration af anmodninger om  

 registerindsigt.
I forbindelse med inspektionen anmodede en af Registertilsynets  

 medarbejdere om registerindsigt i de af Statsskattedirektoratet førte  

 skatteregistre.
Anmodningen er efterfølgende efterkommet ved, at meddelelse  

 om de registrerede oplysninger er tilsendt den registrerede i perioden 20.  

 januar 1986 - 31. juli 1986.
 Registertilsynet udtalte i den anledning over for Statsskattedirektoratet  

 med henvisning til lov om offentlige myndigheders registre § 13, stk. 1, og  

 forarbejderne til bestemmelsen, at » Statsskattedirektoratets  

 ekspeditionstid i forbindelse med anmodningen om registerindsigt ikke har  

 været i overensstemmelse med lovens bestemmelser herom«.
Under inspektionen fik Registertilsynet udleveret Statsskattedirektoratets  

 blanket D666, hvorpå det ved afkrydsning skal markeres, hvilke registre der  

 ønskes registerindsigt i.
Det viste sig, at blanketten ikke indeholder en  

 komplet fortegnelse over de registre, Statsskattedirektoratet fører.
Registertilsynet udtalte i den forbindelse bl.a., at »det af  

 Registertilsynets vejledning af 23. juli 1980 om registerindsigt, pkt. 2.1.,  

 fremgår, at den registeransvarlige myndighed ikke kan stille krav om, at den,  

 der begærer registerindsigt, på forhånd kan identificere de registre,  

 vedkommende ønsker indsigt i.
Det følger af det almindelige  

 forvaltningsretlige princip om myndigheders vejledningspligt over for  

 borgere, at den registeransvarlige myndighed bør vejlede den registrerede om,  

 i hvilke registre vedkommende kan være optaget«.
Registertilsynet konkluderede på den baggrund, at  

 » Statsskattedirektoratet ikke har givet den fornødne vejledning om,  

 hvilke registre Statsskattedirektoratet fører.
Den ovenfor nævnte vejledning  

 om, hvilke registre Statsskattedirektoratet fører, bør efter  

 Registertilsynets opfattelse også omfatte registre, for hvilke der ifølge  

 registerforskrifterne ikke er registerindsigt, med oplysning herom«.
 Registertilsynets årsberetning 1986 s. 36-37.
