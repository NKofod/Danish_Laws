 Generelt.
Aktuaren vurderer, hvilke af nedenstående punkter, der er relevante for  

 den pågældende pensionskasse.
Såfremt aktuaren vurderer, at et punkt ikke er  

 relevant for kassen, eller at det er tilstrækkeligt at give en kort  

 besvarelse, redegør aktuaren for årsagen hertil.
 1. Udviklingen i pensionskassen.
a.
Med direkte reference til regnskabet oplyses overførsler til og fra  

 pensionskassens fonde med konsekvenser for overførsler til og fra  

 bonusfond(e). De enkelte overførsler kommenteres.
b.
Aktuaren vurderer tendenser og skønner over udviklingen i  

 medlemsbestanden fordelt på nytilgang, almindelig udtræden, udtræden efter  

 overførselsregler, ændringer og indtrufne pensionsbegivenheder.
Det oplyses  

 endvidere, hvorvidt pensionskassen eventuelt har foretaget sig noget i denne  

 anledning.
c.
Aktuaren vurderer udviklingen i løbende udbetalinger ultimo året,  

 fordelt på I. aldersbetinget/dødsbetinget løbende ydelse II. invaliderente III. løbende ydelser til opsparingsmedlemmer og for de i året udbetalte I. aldersbetingede summer II. invalidesummer III. dødssummer IV. udtrædelsesgodtgørelser Der ses bort fra gruppeliv.
 Det oplyses, hvorvidt pensionskassen eventuelt har foretaget sig noget i  

 denne anledning.
 2. Solvens/likviditet.
a.
Budget og regnskab for året sammenlignes - især med hensyn til de  

 aktuarmæssige aspekter.
Der redegøres for aktuarens vurdering af sammenhængen  

 mellem budget og regnskab.
b.
Der redegøres for, hvordan aktivmassen svarer til de pensionsmæssige  

 forpligtelser.
c.
Det oplyses, hvor meget årets indtjente afkast efter realrenteafgift  

 overstiger de garanterede grundlagsrenter.
d.
Såfremt pensionskassen udarbejder regnskabsprognose(r), redegøres, med  

 udgangspunkt i denne(disse) prognose(r), for aktuarens overvejelser  

 vedrørende kassens fremtidige situation, herunder for bonusevne, solvens,  

 bonusrente, bonusgaranti, nytilgang, basiskapital og forbrug af  

 udjævningsreserver.
 3. Livsforsikringshensættelser/teknisk grundlag.
a.
Der redegøres for, hvordan livsforsikringshensættelserne er beregnet,  

 og for hensættelsernes størrelse opdelt i henholdsvis eventuel og aktuel  

 bestand, samt i bestanden af opsparingsmedlemmer.
b.
Livsforsikringshensættelserne kontrolfremregnes efter Thieles  

 differentialligning, opdelt i de under punkt 3a. angivne delbestande.
c.
Det oplyses, hvis enkelte elementer i pensionskassens tekniske grundlag  

 ikke længere har den nødvendige sikkerhedsmargen.
 4. Omkostningsanalyse.
a.
Der udarbejdes en omkostningsanalyse for pensionskassen.
Herunder  

 sammenlignes kassens omkostninger med værdien af tillæggene i henhold til det  

 godkendte tekniske grundlag.
I forbindelse med omkostningsanalysen redegøres for udviklingen i  

 pensionskassens omkostninger.
Herunder oplyses årsagen til og betydningen af  

 denne udvikling.
Endvidere oplyses, hvorvidt kassen eventuelt har foretaget  

 sig noget i denne anledning.
b.
Aktuaren vurderer de fordelingsnøgler, pensionskassen anvender ved  

 fordeling af omkostninger imellem de enkelte delbestande.
c.
Der redegøres for aktuarens overvejelser vedrørende  

 administrationsreservens størrelse sammenholdt med de fremtidige  

 administrationsomkostninger.
 5. Risikoanalyse.
a.
Tab/gevinst på risikoelementer ved død og invaliditet opgøres for såvel  

 eventuel(le) som for aktuel(le) bestand(e), herunder eventuel og aktuel  

 bestand af mindre gode liv.
Opgørelsen sammenholdes med de tilsvarende  

 bonussatser og suppleres med aktuarens overvejelser.
Desuden suppleres med  

 risikoundersøgelser i det omfang sådanne er foretaget.
 6. Særlige forhold.
a.
Der redegøres for specielle analyser, som aktuaren har foretaget, og  

 andre oplysninger gives, som har betydning for aktuarmæssige aspekter i  

 vurdering af pensionskassen.
7. Bonusopgørelse a.
Der redegøres for størrelsen af pensionskassens indtjening før  

 henlæggelser, samt hvorledes kassen har anvendt denne indtjening.
b.
Der udarbejdes et regnskab for bonusfordelingen i overensstemmelse med  

 pensionskassens bestemmelser for tilbageførsel af bonus til medlemmerne.  

 Herunder redegøres for, hvorledes bonus fordeles på delbestande.
c.
Det oplyses, hvor stor en del af det tekniske overskud (overskud på  

 grundlagselementerne), der er anvendt til bonus.
d.
Såfremt pensionskassens bonusrenter ikke godkendes endeligt efter årets  

 udløb, redegøres for, at forskellen mellem bonusrenterne før og efter  

 realrenteafgift er i overensstemmelse med Finanstilsynets »Vejledning om  

 fastsættelse af bonusrenter«.
 8. Gruppeliv.
a.
Der redegøres for omfanget af og udviklingen i pensionskassens  

 gruppelivsbestand, hvis en sådan findes.
Herunder oplyses størrelsen af den  

 af kassen betalte gruppelivspræmie.
 9. Genforsikring.
a.
Der redegøres for pensionskassens genforsikringsarrangementer Finanstilsynet, den 15. september 1989.
