Klage  

 over brud på tavshedspligten ved fremsendelse af journalmateriale mv. til  

 socialforvaltningen i forbindelse med udfyldelse af en attest vedrørende  

 uarbejdsdygtighed (LÆ 205) Nævnet fandt, at speciallægen havde brudt sin  

 tavshedspligt ved i forbindelse med udfyldelse af attest vedrørende  

 uarbejdsdygtighed (LÆ 205) den 24. februar 2003 at medsende patientens  

 journal  

 i sin helhed til socialforvaltningen.
Nævnet oplyste, at der efter lov om patienters  

 retsstilling § 23 som udgangspunkt gælder en tavshedspligt for læger om, hvad  

 de under deres arbejde erfarer vedrørende en persons helbredsforhold.
I  

 henhold  

 til samme lovs § 26, stk. 1, kan helbredsoplysninger m.v. til andre formål  

 end  

 behandling videregives med patientens samtykke.
 Nævnet lagde i den forbindelse vægt på, at der på  

 attesten vedrørende uarbejdsdygtighed (LÆ 205) ikke var påført et skriftligt  

 samtykke fra patienten til, at speciallægen måtte videregive oplysninger om  

 ham  

 til socialforvaltningen.
Nævnte oplyste videre, at det følger af lov om  

 patienters retsstilling § 27, at der ved videregivelse af oplysninger efter §  

 26 skal foreligge et skriftligt samtykke fra patienten afgivet til den  

 myndighed, der skal videregive oplysningerne.
Kravet om skriftlighed kan dog  

 fraviges, når sagens karakter eller omstændighederne i øvrigt taler derfor.
 Det fremgår videre af bemærkningerne til § 26 i lov om  

 patienters retsstilling, at det forudsættes, at sundhedspersonen i  

 almindelighed, medmindre der foreligger særlige grunde, skal forsøge at  

 indhente  

 patientens samtykke, forinden videregivelse finder sted, når videregivelsen  

 sker til andre formål end behandlingen.
Nævnet fandt, at i en situation som den foreliggende,  

 hvor en læge viderebringer oplysninger om en patient til socialforvaltningen  

 ved udfyldelse af en standardblanket, som patienten selv har fremsendt, at  

 der  

 foreligger sådanne ovennævnte særlige omstændigheder.
Speciallægen kunne  

 således efter nævnets opfattelse gå ud fra, at spørgsmålet om indhentelse af  

 samtykke fra patienten var afhandlet med socialforvaltningen.
Nævnet lagde dog vægt på, at det fremgår af LÆ 205, at De  

 lægelige oplysninger og vurderinger, der fremgår af denne attest, har snæver  

 sammenhæng med attestens formål og kan alene lægges til grund for sager, der  

 har udgangspunkt for den kommunale forvaltning.
Det var ikke oplyst,  

 hvilke  

 oplysninger, der kan være relevante.
I en rubrik Årsagen til  

 anmodningen var  

 feltet kontanthjælp afkrydset, og det var videre blandt andet  

 anført ved  

 længerevarende sygefravær, at kommunen har pligt til at foretage en  

 socialmedicinsk opfølgning med henblik på at sikre, at den sygemeldte kan  

 vende  

 tilbage til arbejdsmarkedet hurtigst muligt.
Nævnet oplyste i den sammenhæng, at det fremgår af  

 Sundhedsstyrelsens vejledning om information og samtykke og om videregivelse  

 af  

 helbredsoplysninger m.v., at det kun er muligt at videregive oplysninger, i  

 det  

 omfang oplysningerne må antages at have væsentlig betydning for den  

 modtagende  

 myndigheds sagsbehandling.
Det fremgår endvidere, at den  

 myndighed/sundhedsperson,  

 der har oplysningerne, har krav på at få præciseret anmodningen fra den anden  

 myndighed.
Ligeledes fremgår det, at sundhedspersonen inden videregivelse  

 skal  

 frasortere ikke-relevante oplysninger, eksempelvis ved overdækning i  

 forbindelse  

 med kopiering.
 Nævnet lagde herefter vægt på, at psykiateren ikke  

 fandt, at patienten var syg, og derfor ikke kunne udfylde  

 varighedserklæringen  

 med fortsat sygemelding.
 Det var nævnets opfattelse, at denne vurdering i sig  

 selv ikke krævede nogen uddybning med supplerende oplysninger, da udfyldning  

 af  

 LÆ 205 skal være knyttet til attestens formål, nemlig uarbejdsdygtighedens  

 varighed.
 Nævnet bemærkede, at dette også gælder selv om  

 patienten havde medsendt et brev, hvori der blev lagt flere forventninger ind  

 i  

 udformningen af erklæringen.
Det var nævnets opfattelse, at de fleste af de  

 fremsendte oplysninger i journalen ikke havde væsentlig betydning for  

 socialforvaltningens sagsbehandling.
De eneste linjer, der kan anses som  

 relevante,  

 var dels konklusionen fra den optagne journal, om at der ikke var tale om  

 nogen  

 psykisk sygdom, dels de sidste afsnit af det sidste notat den 24. februar  

 2003,  

 hvoraf det fremgik, at der ikke blev aftalt ny tid, og at psykiater havde  

 sagt  

 til patienten, at han ville skrive til socialforvaltningen, at man rent  

 pragmatisk måske kunne sygemelde patienten i en 14-dags periode.
Det var nævnets vurdering ved gennemgang af patientens  

 journal, at der blandt andet fremgik særdeles personfølsomme oplysninger.
På  

 denne baggrund fandt nævnet, at psykiateren ved fremsendelsen af materialet  

 den  

 24. marts 2003 havde brudt sin tavshedspligt.
