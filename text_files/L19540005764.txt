Under 8. juni 1954 er der i København mellem udenrigsministeriet og Amerikas Forenede Staters ambassade blevet udvekslet følgende noter:
DEN AMERIKANSKE AMBASSADE Deres Excellence, Jeg har den ære at henvise til, at De Forenede Staters regering sammen med  

 regeringen i Den Nordatlantiske Traktats medlemslande deltager i et fælles  

 program for hurtigst muligt at udbygge forsvaret af det nordatlantiske  

 fællesskab.
Som et led i dette program har De Forenede Stater ydet betydelige  

 mængder af militært materiel til sine europæiske partnere.
I vidt omfang er  

 dette materiel blevet fremstillet i De Forenede Stater.
De Forenede Staters  

 regering ønsker nu i Europa at købe en del af det materiel, som den skal  

 levere til sine partnere i Europa.
Omfanget af offshore-indkøbsprogrammet i  

 Danmark afhænger af forskellige overvejelser, herunder De Forenede Staters  

 muligheder for at kunne slutte kontrakter til rimelige priser og med  

 tilfredsstillende leveringsfrister.
De Forenede Staters regerings vigtigste formål med at iværksætte dette  

 offshore-indkøbsprogram er at forøge Den Nordatlantiske Traktats europæiske  

 medlemslandes evne til at udruste og vedligeholde deres egne styrker og  

 hurtigst at tilvejebringe materiel i Europa til dækning af NATO's behov og  

 andre behov.
Disse formål vil være bestemmende for offshore-programmets  

 omfang og indkøbenes placering.
Sådanne indkøb forventes endvidere at ville  

 medføre ny økonomisk støtte til de lande, hvor programmet iværksættes.
De Forenede Staters regering agter ikke at foretager indkøb, som træder i  

 stedet for eller griber ind i andre af Den Nordatlantiske Traktats  

 medlemslandes eksisterende eller planlagte programmer, men snarere at opnå en  

 nøje samordning af dens egne og dens partners indkøbsplaner, for at  

 ressourcerne kan udnyttes bedst muligt.
Det er ligeledes De Forenede Staters  

 regerings ønske og hensigt under udarbejdelsen og gennemførelsen af dens  

 planer for offshore-indkøb i fuldt omfang at tage hensyn til sådanne  

 henstillinger, som Den Nordatlantiske Taktats Organisation måtte fremsætte.
I forbindelse med det foregående ønsker De Forenede Staters regering at  

 opretholde den størst mulige smidighed ved udvælgelsen af den endelige  

 modtager af militært materiel eller forsyninger, som måtte blive anskaffet i  

 henhold til det påtængte offshore-indkøbsprogram.
De Forenede Staters  

 regering vil så vidt muligt underrette producentlandet om, til hvilken  

 modtager det indkøbte agtes leveret.
Det påtængte offshore-indkøbsprogram er  

 ikke begrænset til køb af materiel og forsyninger til levering til andre  

 militære styrker, men omfatter også indkøb til levering til De Forenede  

 Staters militære styrker.
Det er De Forenede Staters regerings hensigt, at kontrakter i henhold til  

 offshore-programmet skal placeres og administreres af De Forenede Staters  

 militære departementers indkøbsofficerer.
Sådanne køb vil kunne omfatte  

 nødvendige tjenesteydelser samt anskaffelser, produktion, vedligeholdelse  

 eller reparation af militært materiel eller dele heraf.
De Forenede Staters regering venter, at dens indkøbsofficerer vil kunne  

 bemyndiges til at placere kontrakter enten hos den danske stat eller direkte  

 hos private producenter, alt efter disse metoders relative fordele i hvert  

 enkelt tilfælde.
De Forenede Staters regering vil naturligvis meddele den  

 danske regering, hvilke amerikanske regeringskontorer og embedsmænd der  

 beskæftiger sig med gennemførelsen af det påtængte offshore-indkøbsprogram.  

 Fra tid til anden vil der ligeledes blive givet oplysninger om programmets  

 gennemførelse.
De Forenede Staters regering vil lede offshore-indkøbsprogrammet i  

 overensstemmelse med de for indkøb gældende love i De Forenede Stater samt i  

 overensstemmelse med programmet for gensidig sikkerhed i det omfang, dette  

 finder anvendelse på indkøbsprogrammet.
Det er endvidere De Forenede Staters  

 hensigt, at gennemførelsen af offshore-indkøbene i Danmark skal tjene til  

 fremme af de i loven om gensidig sikkerhed af 1951 og i lov om kontrol i  

 forbindelse med gensidig bistand på forsvarets område af 1951 anførte  

 retningslinier og administreres således, at det private frie initiativ  

 opmuntres, medens karteller og konkurrencebegrænsende forretningsmetoder  

 søges modvirket, konkurrencen og produktiviteten fremmes, og den frie faglige  

 bevægelse udbygges og styrkes som kollektivt forhandlingsorgan for  

 arbejderne.
De Forenede Staters regering er af den opfattelse, at en sådan  

 politik vil medføre en styrkelse af den frie vestlige verdens økonomiske og  

 politiske system og derved bidrager til øget moralsk og økonomisk styrke.
 Eftersom De Forenede Staters love forbyder brugen af kontrakter, i hvilke  

 vederlaget er baseret på omkostninger plus en procentvis andel af disse, skal  

 et sådant system til bestemmelse af vederlagets størrelse ikke kunne anvendes  

 i kontrakter mellem De Forenede Staters regering og private kontrahenter  

 eller den danske regering.
De Forenede Staters regering vil sætte pris på at modtage underretning om,  

 hvorvidt et offshore-indkøbsprogram i Danmark som overfor beskrevet kan  

 godkendes af den danske regering.
I bekræftende fald ønsker De Forenede  

 Staters regering af den danske regering at modtage visse forsikringer, som  

 anses for at være væsentlige for den effektive gennemførelse af et sådant  

 program.
Specielt ønsker De Forenede Stater at modtage forsikring om, at den danske  

 regering at ville konstatere, hvorvidt sådan fortjeneste er opnået og i bekræftende  

 fald eller i tilfælde, hvor De Forenede Staters regering mener, at sådan  

 fortjeneste er opnået, omgående at ville optage forhandlinger med De Forenede  

 Staters regering for at fastslå tilstedeværelsen og størrelsen af en sådan  

 fortjeneste; at De Forenede Staters regering under sådanne forhandlinger skal have  

 adgang til de dokumenter og regnskabsmæssige oplysninger, som måtte være  

 nødvendige for at fastslå kendsgerningerne; at kontrakterne ved opgørelsen af en sådan fortjeneste skal betragtes  

 under eet; at den danske regering, såfremt det under forhandlingerne mellem de to  

 regeringer konstateres, at den har opnået fortjeneste i forbindelse med en  

 sådan kontrakt, vil tilbagebetale fortjenesten til De Forenede Staters  

 regering, idet fremgangsmåden herved aftales nærmere mellem de to regeringer; at en regulering forsåvidt angår opfyldte kontrakter på foranledning enten  

 af De Forenede Staters regering eller den danske regering vil ske snarest  

 gørligt og senest den 31. december 1954 eller på de tidspunkter derefter, som  

 de to regeringer måtte blive enige om.
Intet heri skal fortolkes som havende nogen virkning på bestemmelser om  

 tilbagebetaling af fortjeneste, som måtte indeholdes i individuelle  

 kontrakter; at tilsvarende eftersyn af alle materialer, tjenesteydelser, forsyninger  

 og materiel, som af De Forenede Staters regering indkøbes i Danmark hos  

 private kontrahenter, påhvile De Forenede Staters regering, men at den danske  

 regering såvidt muligt vil foretage sådanne eftersyn på De Forenede Staters  

 regerings anmodning; at eftersyn foretages af den danske regering vil ske uden omkostninger  

 eller gebyrer for De Forenede Stater; at der også i tilfælde, hvor den danske regering har påtaget sig sådanne  

 eftersyn, vil kunne foretages tilsvarende eftersyn af repræsentanter for De  

 Forenede Staters regering, og at disse vil få de nødvendige lettelser af den  

 danske regering, der herved går ud fra, at sådanne eftersyn foretaget af  

 repræsentanter for De Forenede Staters regeringer såvidt muligt vil blive  

 foretaget sammen med repræsentanter for den danske regering, at der af De  

 Forenede Staters regerings repræsentanter vil blive aflagt rapport til  

 vedkommende repræsentant for den danske regering, og at sådanne efter syn  

 ikke i almindelighed vil være gentagelser af eftersyn foretaget af den danske  

 regering; I tilfælde, hvor De Forenede Staters regerings indkøbskontrakter placeres  

 hos den danske regering, vil alt klassificeret materiale, herunder  

 oplysninger givet af den ene regering til den anden, af den modtagende  

 regering få en sikkerhedsklassifikation, der i alt væsentligt giver  

 materialet samme sikkerhedsgrad som den, der er fastsat af den regering,  

 hvorfra materialet hidhører, og materialet vil af dens modtagende regering  

 blive behandlet som dens eget klassificeret materiale i den pågældende  

 sikkerhedsklasse.
Den modtagende regering vil ikke anvende sådant materiale  

 eller tillade, at det anvendes til andet end militære formål. og vil ikke  

 røbe indholdet af det pågældende materiale eller tillade, at indholdet bliver  

 røbet over for noget andet land uden oprindelsesregeringens samtykke.
I tilfælde, hvor De Forenede Staters regering placerer indkøbskontrakter  

 hos private danske kontrahenter, vil tilsvarende sikkerhedsforanstaltninger  

 blive iagttaget for klassificeret materiale.
Klassificeret materiale  

 tilhørende De Forenede Staters regering, og som er nødvendigt for den danske  

 kontrahent, vil blive afgivet til vedkommende danske ministerium.
En  

 embedsmand fra dette ministerium vil videregive materialet til kontrahenten  

 under sådanne former, at bestemmelserne i den danske straffelov af 15. april  

 1930 som ændret ved lov af 7. juni 1952 finder anvendelse på det pågældende  

 materiale.
Før et sådant materiale videregives, vil det få en dansk  

 sikkerhedsklassifikation, der giver det i alt væsentligt samme sikkerhedsgrad  

 som givet af De Forenede Staters regering, og den danske regering vil ved  

 materialets vidergivelse underrette kontrahenten om, at det ham overleverede  

 klassificerede materiale også er den danske regerings klassificerede  

 materiale og undergivet bestemmelserne i den danske straffelov af 15. april  

 1930 som ændret ved lov af 7. juni 1952.
den danske regering vil ikke beregne sig noget vederlag for tjenester ydet  

 i henhold til denne bestemmelse; skønner, at De Forenede Staters regerings ejendom er fri for enhver  

 retsforfølgning eller andre retslige skridt, der vil berøve De Forenede  

 Staters regering den pågældende ejendom; Offshore-indkøbsprogrammet i Danmark er betinget af, at De Forenede Staters regering modtager meddelelse om, at et sådant program kan godkendes af den danske regering, og modtager forsikringer vedrørende de i det foregående afsnit anførte punkter.
 Modtag, Deres Excellence, påny forsikring om min mest udmærkede  

 højagtelse.
 (sign.) Robert Coe.
Hans Excellence udenrigsminister H.
C.
Hansen.
UDENRIGSMINISTERIET København, den 8. juni 1954.
Deres Excellence, Jeg har den ære at henvise til Deres note af 8. juni 1954, der lyder som følger:
 Her følger den amerikanske notes tekst.
I bevarelse heraf har jeg den ære at bekræfte, at det i ambassadens note  

 skitserede program kan akcepteres af den danske regering.
Særlig ønsker den  

 danske regering at give De Forenede Staters regering sine forsikringer  

 vedrørende de i næstsidste afsnit af omhandlede note anførte punkter.
Modtag, Deres Excellence, påny forsikringen om min udmærkede højagtelse.
(sign.= H.
C.
Hansen.
Hans Excellence Robert Douglas Coe, De Forenede Staters ambassadør, København.
 Udenrigsministeriet, den 13. december  

 1954.
H.
C.
Hansen.
