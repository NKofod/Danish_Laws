Betænkning afgivet af Udvalget for Fødevarer, Landbrug og  

 Fiskeri den 27. april 2005 Betænkning over Forslag  

 til lov om jordfordeling og offentligt køb og salg af fast ejendom til  

 jordbrugsmæssige formål m.m. (jordfordelingsloven) [af fødevareministeren (Hans Christian Schmidt)] 1. Ændringsforslag Der er stillet 3 ændringsforslag til lovforslaget.
Socialistisk  

 Folkepartis medlem af udvalget har stillet ændringsforslag nr. 1, og  

 fødevareministeren har stillet ændringsforslag nr. 2 og 3.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 4. marts 2005. Lovforslaget blev efter 1. behandling henvist  

 til  

 behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 5 møder.
Tidligere behandling Lovforslaget er i hovedtræk en gennemfremsættelse af lovforslag  

 nr.
L 103 i folketingsåret 2004-05, 1. samling.
Udvalget har fået omdelt det  

 materiale, der forelå i forbindelse med behandlingen af L 103.
Høring Lovforslaget har været sendt i høring og fødevareministeren  

 sendte den 20. september 2004 dette udkast til udvalget, jf. folketingsåret  

 2003-04,  

 alm. del  bilag 1202. Den 23. februar 2005 sendte fødevareministeren de  

 indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Sportsfiskerforbund, Charles Madsen, Herning, og Erik Schou Nielsen, Risskov.
 Fødevareministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 16 spørgsmål til fødevareministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af fødevareministeren under nr. 2 og 3 stillede ændringsforslag.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de stillede ændringsforslag.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget bemærker, at den danske  

 befolknings syn på miljø og natur heldigvis har ændret sig væsentligt, siden  

 jordfordelingsloven  

 i sin tid blev vedtaget i 1955. Loven er blevet ændret flere gange siden, og  

 det  

 er meget væsentligt, at denne modernisering af loven er med til at sikre de  

 mere miljø- og samfundsmæssige interesser i det åbne land  ud over de  

 oprindelige formål om forbedring af arrondering og struktur i landbruget.
 Sammenskrivningen af jordfordelingsloven og jordkøbsloven er et  

 udtryk for modernisering og regelforenkling, hvilket er meget positivt.  

 Væsentligst er det, at de miljømæssige aspekter er styrket, og at der er lagt  

 vægt på grundvandssikring, natur- og miljøhensyn samt etablering og bevarelse  

 af havekolonierne.
 Partierne bemærker dog, at forkøbsretten ikke bør benyttes, når  

 der er tale om natur- og rekreative arealer, som er helt uden dyrkningsmæssig  

 værdi, men som dog har en vis landbrugsmæssig værdi som græsningsarealer,  

 såfremt det eneste formål er at sammenlægge arealerne med nærliggende  

 landbrugsejendomme.
Efter partiernes opfattelse er det uproblematisk, at sådanne  

 rekreative arealer er ejet af personer, som ikke er bosiddende i nærheden af  

 arealerne, og som ikke i forvejen er ejer af en landbrugsejendom, som det  

 f.eks.  

 er tilfældet i sagen fra Storå ved Holstebro, jf.
L 5  bilag 3.
I en række tilfælde vil et videresalg af naturarealer og  

 rekreative arealer til et nærliggende landbrug indebære et tab for  

 statskassen,  

 netop fordi arealet kun har en ringe landbrugsmæssig værdi.
Desuden er det  

 efter partiernes opfattelse ikke hensigtsmæssigt, at ejerskabet til  

 rekreative  

 arealer skal være forbeholdt en befolkningsgruppe, som består af stadig færre  

 landmænd.
 Derfor har Socialistisk Folkeparti stillet ændringsforslag nr.  

 1, som støttes af Socialdemokratiet, Det Radikale Venstre og Enhedslisten,  

 fordi  

 det kan bidrage til at sikre, at jordfordelingsloven ikke bruges til at  

 udvide  

 landbrugsarealet på bekostning af små rekreative naturoaser.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 12 Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
 1)  

  

 Efter stk. 2 indsættes som nyt stykke:
»Stk. 3.  

  

 Forkøbsret kan dog ikke pålægges naturarealer  

 udelukkende med det formål at anvende arealerne til landbrugsdrift.« Stk. 3-5 bliver herefter stk. 4-6.
[Udelukkelse af naturarealer fra forkøbsret] Af  

 	  

  

 fødevareministeren,  

  

 tiltrådt af  

  

 udvalget:
 2)  

  

 I  

  

 stk. 3, nr. 5,  

  

 ændres »§ 13«  

 til: »§§ 12 og 13«.
[Teknisk korrektion] Til § 33 3)  

  

 I  

  

 nr. 1  

  

 ændres  

  

 »§ 1, stk. 1,  

 nr. 4«  

  

 til:  

  

 »§ 3, stk. 1, nr. 4«.
[Teknisk korrektion] Bemærkninger Til nr. 1 Med denne bestemmelse udelukkes naturarealer fra at blive pålagt  

 forkøbsret udelukkende med det formål at anvende arealerne til  

 landbrugsdrift.  

 Naturarealet skal udgøre den overvejende del af en matrikel, for at det kan  

 udelukkes fra at blive pålagt forkøbsret.
Til nr. 2 Ændringen er nødvendig,  

 idet henvisningen til § 12 i lov om landbrugsejendomme er faldet ud af  

 lovforslaget.
Til nr. 3 Ændringen er redaktionel.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Støjberg (V)   

 Jørgen Winther (V)   

 Christian H.
Hansen (DF)  

  

  fmd.  

  

 Bent Bøgsted (DF)   

 Allan Niebuhr (KF)   

 Per Ørum Jørgensen (KF)   

 Jens Peter Vernersen (S)   

 Lene Hansen (S)   

 Mette Gjerskov (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 5 Bilagsnr.
Titel 1 Høringssvar og høringsnotat, fra fødevareministeren 2 Meddelelse om materiale omdelt som dokumenter på  

 lovforslaget, da det blev fremsat i sidste samling 3 Henvendelse af 14/12-04 fra Erik Schou Nielsen, Risskov 4 Henvendelse af 23/1-05 fra Charles Madsen, Herning 5 Henvendelse af 3/3-05 fra Erik Schou Nielsen, Risskov 6 Udkast til tidsplan for behandling af lovforslaget 7 Tidsplan for behandling af lovforslaget 8 Henvendelse af 16/3-05 fra Danmarks Sportsfiskerforbund 9 1. udkast til betænkning 10 Ændringsforslag, fra fødevareministeren 11 2. udkast til betænkning 12 3. udkast til betænkning 13 Ændringsforslag, fra fødevareministeren 14 4. udkast til betænkning Oversigt over spørgsmål og svar vedrørende L 5 Spm.nr.
