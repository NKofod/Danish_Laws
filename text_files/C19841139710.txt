 Familieretsdirektoratet har i flere tilfælde modtaget forespørgsel om,  

 hvorledes en ændret personregistrering (cpr - nummerets sidste 4 cifre) af et  

 udenlandsk adoptivbarn bør anføres i adoptionssagens akter.
Familieretsdirektoratet har forelagt spørgsmålet for indenrigsministeriet,  

 afdelingen for personregistrering.
Kopi af indenrigsministeriets udtalelse  

 med bilag vedlægges.
Indenrigsministeriet har telefonisk over for  

 familieretsdirektoratet oplyst, at også det gamle personnummer vil kunne  

 oplyses ved opgivelse af det nye nummer.
 I den anledning skal familieretsdirektoratet anmode om, at statsamtet når  

 adoptivforældrene anmoder derom, anføre den ændrede cpr - registrering ved  

 påtegning på den originale adoptionsbevilling, og at påtegningen tillige  

 påføres den genpart af bevillingen, der ligger ved adoptionssagens akter.
 Ved fremtidige udfærdigelser af adoptionsbevillinger bør også påtegningen  

 anføres.
 Bl.a. under hensyn til det af indenrigsministeriet oplyste er indberetning  

 til familieretsdirektoratet af foretagne ændringer i cpr - nummeret ikke  

 nødvendig.
 P.M.V.
 E.B.
M.
Engler Cirkulærskrivelse til statsamterne, Københavns overpræsidium,  

 rigsombudsmanden på Færøerne og rigsombudsmanden i Grønland.
 BILAG 1.
AFP j.nr. 6005-14/1984 Tilbagesendes med bilag til Justitsministeriets familieretsdirektorat,  

 idet bemærkes, at en række offentlige myndigheder m.v., samt nogle private  

 brugere af det centrale personregister (CPR) i større eller mindre omfang  

 løbende underrettes om personnummerændringer, men at statsamterne i ingen  

 tilfælde abonnerer på sådanne oplysninger fra CPR.
 Hvad angår ændring af adoptivbørns personnummer bemærkes først, at der  

 ikke i CPR registreres adoptioner, hvorimod man løbende registrerer ændringer  

 i navn, samt henvisninger mellem forældre og børn.
Særlig hvad angår de her omhandlede udenlandske adoptivbørn, som har fået  

 adgang til personnummerændring generelt, bemærkes endvidere, at  

 indenrigsministeriet ikke har fået forelagt adoptionsbevillingen ved  

 nummerændringen, jfr. vedlagte begæring (* 2) med tilhørende vejledning,  

 hvorfor man ikke i denne forbindelse har fået kendskab til det statsamt, der  

 har udfærdiget bevillingen.
I mange tilfælde, hvor adoptionen er af nyere  

 dato, ville dog adoptionsamtet indirekte kunne udledes af den tidligere  

 registrerede navneændring, idet det formentlig er normalt, at der sker  

 navneændring ved adoption.
 Det vil således teknisk set være muligt i et vist omfang at give  

 statsamterne underretning om nummerændringen, men man vil herfra betvivle det  

 hensigtsmæssige heri under hensyn til, at indenrigsministeriet ikke  

 udtømmende vil kunne give statsamterne sådan underretning, at nummerændringer  

 for ikke-udenlandske adoptivbørn ikke kan meddeles statsamterne, at  

 nummerændringer i det hele taget ikke kommunikeres herfra uden til de faste  

 brugere, samt at indenrigsministeriets afdeling for personregistrering altid  

 vil kunne oplyse et nyt personnummer ved opgivelse af det tidligere.
 Det ses ikke af akterne, i hvilket omfang et statsamt har behov for  

 underretning af nummerændringen, men dersom det nye nummer skal anføres på en  

 senere udstedt genpart af bevillingen, kan gældende nummer som nævnt altid  

 indfordres i afdelingen for personregistrering.
 Der henvises iøvrigt til vejledningens bemærkninger, hvori  

 adoptivforældrene henvises til selv i et vist omfang at drage omsorg for at  

 give underretning om nummerændring.
INDENRIGSMINISTERIET, afdelingen for personregistrering, den 30. juli 1984 P.M.V.
 E.B.
BILAG 2 Vejledning OM ÆNDRING AF CPR-NUMMER FOR UDENLANDSK ADOPTIVBARN.
De har over for folkeregistret udtalt ønske om at få ændret CPR-nummeret  

 for Deres barn.
Indenrigsministeriet skal forinden opfordre Dem til at  

 gennemlæse denne vejledning om CPR-nummeret, særligt om konsekvenserne af og  

 betingelserne for nummerændringen.
Det er meget vigtigt, at De er indstillet  

 på, at en del af ansvaret,for at nummeret ændres alle stedet,kommer til at  

 påhvile Dem selv.
 Konsekvenserne ved ændring af CPR-nummeret.
CPR-nummeret bruges mange steder.
En ændring af CPR-nummeret vil betyde,  

 at det nye CPR-nummer skal erstatte det gamle nummer mange steder.
En del af  

 disse ændringer må De selv foretage.
 I de fleste tilfælde, hvor CPR-nummeret benyttes inden for det offentlige,  

 vil nyt CPR-nummer blive videregivet fra det centrale personregister (CPR).  

 Det samme er tilfældet de steder i den private sektor, hvor man samarbejder  

 med CPR, f.eks. en del pengeinstitutter.
Ved henvendelser til andre private vil det være nødvendigt, at De selv  

 giver oplysninger om ændret CPR-nummer.
Dette vil formentlig især være  

 tilfældet, hvor CPR-nummeret er anvendt som journal- eller sagsnummer.
Dette  

 er meget vigtigt, idet der ellers kan blive tale om ubehagelige  

 forvekslinger.
 Betingelser for ændring af CPR-nummer.
 CPR-nummer for et udenlandsk adoptivbarn kan ændres, såfremt:
- barnet er født i perioden 1. januar 1971 til 6. maj 1984, - barnet er født i udlandet, - det ved forevisning af adoptionsbevilling over for folkeregistret  

 domumenteres, at barnet er adopteret, og - løbenummeret i personnummeret (7. og 8. ciffer) begynder med 10 eller  

 11.
 Anmodning om ændring af CPR-nummer.
Hvis De opfylder betingelserne og gerne vil have ændret Deres barns/børns  

 CPR-nummer, kan De henvende Dem til folkeregistret i bopælskommunen,samt  

 udfylde en særlig blanket.
Adoptionsbevilling skal forevises folkeregistret,  

 og det nuværende personnummerbevis afleveres.
 Såfremt betingelserne for ændring af CPR-nummer er opfyldt, indsender  

 folkeregistret anmodningen til afdelingen for personregistrering, der  

 foretager ændringen af CPR-nummer.
 De vil herefter snarest muligt få tilsendt nyt personnummerbevis for Deres  

 barn.
 Information i CPR-nummeret.
Den eneste information i CPR-nummeret er oplysning om fødselsdato og -år,  

 samt køn.
Det er ikke muligt af en persons CPR-nummer at aflæse oplysninger  

 om oprindelsesforhold eller om adoption.
Tildeling af CPR-nummer sker ikke ud  

 fra fødested, nationalitet, adoption eller lignende.
Der registreres ikke  

 oplysning om adoption i det centrale personregister (CPR).
