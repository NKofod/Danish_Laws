Bekendtgørelse om undtagelse fra  

 pligten til anmeldelse af visse behandlinger, som foretages for  

 domstolene I medfør af § 52, jf. § 44, stk. 2, og § 44,  

 stk. 4, i lov nr. 429 af 31. maj 2000 om behandling af personoplysninger  

 fastsættes:
 § 1. Denne bekendtgørelse gælder for  

 behandling af personoplysninger, som helt eller delvis foretages ved  

 hjælp af elektronisk databehandling (edb-behandling), og for  

 ikke-elektronisk behandling af personoplysninger, der er eller vil blive  

 indeholdt i et register (manuelt register).
 § 2. Behandlinger, som ikke omfatter oplysninger  

 af fortrolig karakter, er undtaget fra anmeldelsespligten i lov om behandling  

 af personoplysninger § 43.
 Stk. 2. De i stk. 1 nævnte behandlinger kan - uden  

 anmeldelse   tillige omfatte identifikationsoplysninger, herunder  

 personnummer, og oplysninger om betaling til og fra en domstol, medmindre der  

 er tale om en behandling som nævnt i lovens § 45, stk. 1.
§ 3. Undtaget fra anmeldelsespligten i lovens  

 § 43 er endvidere behandlinger, som foretages i forbindelse med  

 administration af personaleforhold.
Behandlingerne kan omfatte  

 følgende oplysninger om personer, der virker eller har virket i  

 vedkommende domstols tjeneste:
 1)	Oplysninger om sygefravær og sygdomsperioder.
 2)	Oplysninger om begrundelsen for andet fravær fra arbejdet.
 3)	Pensionsforhold.
 4)	Kildeskatteoplysninger.
 5)	Oplysninger om kontonummer, hvortil løn skal anvises.
 6)	Lønindeholdelse, bortset fra oplysninger om begrundelsen for  

 indeholdelsen.
 7)	Oplysninger om fratrædelsesgrund.
 Stk. 2. Den i stk. 1 nævnte behandling kan - uden  

 anmeldelse - omfatte identifikationsoplysninger, herunder personnummer, og  

 oplysninger om betaling til og fra en domstol eller Domstolsstyrelsen,  

 medmindre der er tale om en behandling som nævnt i lovens § 45,  

 stk. 1.
§ 4. Oplysninger, der er omfattet af de i  

 §§ 2 og 3 nævnte typer af behandlinger, kan overføres til  

 andre domstole, forvaltningsmyndigheder, fysiske personer, virksomheder,  

 foreninger, institutioner eller lignende, hvis behandlingsreglerne i lov om  

 behandling af personoplysninger er opfyldt.
Oplysningerne kan i øvrigt  

 overføres til en databehandler.
 Stk. 2. Den dataansvarlige domstol skal udarbejde en oversigt  

 over modtagere eller kategorier af modtagere, som oplysningerne kan  

 overføres til.
§ 5. Oplysninger, der er omfattet af de i  

 §§ 2 og 3 nævnte typer af behandlinger, kan opbevares så  

 længe, det er nødvendigt af hensyn til de formål, hvortil  

 oplysningerne behandles.
Oplysningerne skal herefter slettes eller  

 overføres til arkiv efter reglerne i arkivlovgivningen.
 Stk. 2. Den dataansvarlige domstol skal fastsætte  

 tidspunktet for sletning af oplysningerne og opbevare dokumentation  

 herfor.
 Stk. 3. Den dataansvarlige domstol skal mindst én gang  

 årligt kontrollere, at der ikke behandles oplysninger, som ikke er  

 nødvendige for at varetage domstolens opgaver.
 § 6. Bekendtgørelsen træder i kraft den 1. juli  

 2000.
