13. november 1991 ORIENTERING OM MÅL 5B-ORDNINGEN .
Tilskud til udvikling af jordbruget i særlige landdistrikter .
 Mål 5b-ordningen omfatter følgende danske øer:
 Agersø, Anholt, Askø, Avernakø, Barsø, Birkholm, Bjørnø, Bornholm, Bågø,  

 Drejø, Egholm, Endelave, Fejø, Femø, Fur, Hjarnø, Hjortø, Langeland, Lyø,  

 Læsø, Mandø, Mors, Nekselø, Omø, Orø, Samsø, Sejerø, Skarø, Strynø, Tunø,  

 Venø, Ærø og Årø.
 INDHOLDSFORTEGNELSE .
 1. INDLEDNING .
 Ordningen omfatter 3 hovedområder:
I denne orientering redegøres alene for aktiviteterne inden for  

 jordbruget.
Sidst i orienteringen er nævnt, hvor oplysninger om øvrige  

 aktiviteter kan indhentes.
Den del af ordningen, som vedrører jordbruget, sigter mod at støtte nye  

 produktionsinitiativer inden for erhvervet med henblik på forbedring af  

 indkomsten på de enkelte bedrifter.
Ordningen indebærer således mulighed for  

 tilskud til omlægning til alternative produkter, alternative  

 produktionsmetoder eller etablering af alternative indkomstkilder på  

 jordbrugsbedrifter, f.eks. i form af bondegårdsferie.
Ordningen indebærer derimod ikke mulighed for tilskud til traditionel  

 produktion.
Her må henvises til de eksisterende tilskudsmuligheder, f.eks.  

 forbedringsordningen.
 Orienteringen tilsigter ikke en udtømmende gennemgang af disse regler, og  

 det forudsættes derfor, at ansøger sætter sig ind i disse i forbindelse med  

 udarbejdelsen af ansøgning.
 2. GENERELT OM TILSKUDSORDNINGEN .
Hvilke landdistrikter er omfattet ? Følgende danske øer har fået status som mål 5b-områder:
 Agersø, Anholt, Askø, Avernakø, Barsø, Birkholm, Bjørnø, Bornholm, Bågø,  

 Drejø, Egholm, Endelave, Fejø, Femø, Fur, Hjarnø, Hjortø, Langeland, Lyø,  

 Læsø, Mandø, Mors, Nekselø, Omø, Orø, Samsø, Sejerø, Skarø, Strynø, Tunø,  

 Venø, Ærø og Årø.
Hvem kan få tilskud ? Tilskudsordningen henvender sig til ejere eller forpagtere af  

 jordbrugsbedrifter på de 33 nævnte øer.
Ved en jordbrugsbedrift forstås en  

 bedrift, som anvendes til landbrug, skovbrug, gartneri, frugtavl, planteskole  

 eller lignende jordbrugsvirksomhed.
 Der kan endvidere ydes tilskud til erhvervsvirksomheder, der deltager i  

 »Udvikling af nye produkter og produktionsmetoder« som beskrevet  

 under afsnit 5, og til virksomheder der gennemfører »Forbedring af  

 produktions- og forarbejdningsmetoder« som beskrevet under afsnit 6.
 Krav om samarbejde .
 Projekter i det primære jordbrug skal gennemføres i et samarbejde, der  

 omfatter mindst 3 jordbrugsbedrifter.
Projekter vedrørende udvikling af nye produkter og produktionsmetoder skal  

 ligeledes gennemføres i et samarbejde, der omfatter mindst 3  

 jordbrugsbedrifter.
Hvis udviklingsarbejdet gennemføres af private  

 erhvervsvirksomheder, skal det ske i samarbejde med mindst 3  

 jordbrugsbedrifter.
Samarbejdets organisation vælges under hensyntagen til projektets art.
Det  

 kan etableres i form af et selskab eller en forening, men også løsere former  

 for samarbejde kan, afhængig af projektets art, være tilstrækkelig.
Der skal indgås en skriftlig aftale om samarbejdet.
Aftalen skal nærmere  

 angive formålet med samarbejdet, samarbejdets organisation og de enkelte  

 deltageres rettigheder og pligter.
Aftalen skal vedlægges ansøgningen med  

 henblik på Jordbrugsdirektoratets godkendelse.
Hvad kan man få tilskud til ? Der kan ydes tilskud til følgende aktiviteter:
- Omstilling af produktionen.
Fælles indsamling, forarbejdning og  

 afsætning af omstillede produkter.
 - Udvikling af nye produkter og produktionsmetoder.
 - Etablering af alternative indkomstkilder på jordbrugsbedrifter uden for  

 den egentlige jordbrugsproduktion.
 Aktiviteterne og betingelserne for tilskud er nærmere beskrevet i det  

 følgende.
 3. OMSTILLING AF PRODUKTIONEN .
 Former for omstilling .
 Der kan ydes tilskud til omstilling af traditionel jordbrugsproduktion til  

 een eller flere af nedenstående produktioner eller produktionsmetoder:
a.
Omstilling til økologisk dyrkede produkter.
 Projektet skal opfylde betingelserne i bekendtgørelse om støtte til fremme  

 af økologisk jordbrugsproduktion, hvortil henvises.
b.
Omstilling til produkter dyrket med lavt forbrug af gødning og  

 kemiske plantebeskyttelsesmidler.
 Det er en betingelse, at forbruget af gødning og kemiske  

 plantebeskyttelsesmidler nedsættes med mindst 30 % i forhold til det sidste  

 hele produktionsår forud for ansøgningen.
c.
Omstilling til produkter med særlige kvalitetsegen-skaber.
 Jordbrugsdirektoratet skal kunne godkende disse produkter som klart  

 adskillelige fra lignende beslægtede produkter i kraft af særlige  

 kvalitetsegenskaber.
d.
Omstilling til egnsspecifikke produkter.
 Jordbrugsdirektoratet skal kunne godkende disse produkter som produkter,  

 der i kraft af art, produktionsmetode, forarbejdning, markedsføring eller  

 andre særlige egenskaber er karakteristiske for en bestemt egn.
e.
Omstilling til alternativt opdræt.
 Omstillingen skal ske til en husdyrproduktion, som Jordbrugsdirektoratet i  

 kraft af dyreart eller produktionsmetode kan godkende som et alternativ til  

 den traditionelle husdyrproduktion.
f.
Omstilling til produkter til anvendelse uden for  

 fødevareproduktionen.
g.
Omstilling til juletræer, pyntegrønt og prydvækster.
h.
Omstilling til højt producerende træarter eller andre  

 skovforbedrende foranstaltninger i eksisterende skov.
 Projektet skal opfylde betingelserne i bekendtgørelse om tilskud til  

 skovforbedrende foranstaltninger, hvortil henvises.
i.
Omstilling til skovbrugsprodukter.
 Tilskuddet ydes til de produkter, der er omfattet af bekendtgørelse om  

 tilskud til etablering af skov på landbrugsarealer.
 Fælles betingelser vedrørende omstilling af produktionen .
 For alle ovennævnte former for omstilling af produktionen gælder følgende  

 betingelser:
 - Ansøgningen skal omfatte omstilling af et samlet areal på mindst 25 ha.  

 Jordbrugsdirektoratet kan i særlige tilfælde godkende omstillings- planer for  

 mindre arealer end 25 ha, for eksempel hvis der er tale om produkter med  

 begrænset arealforbrug, hvis der påvises en væsentlig positiv effekt for så  

 vidt angår miljøforhold, dyrevelfærd, indtjening eller beskæftigelse, eller  

 hvis andre forhold taler herfor.
 - Omstillingen skal gennemføres inden for en periode på 3 år, dog 4 år ved  

 omstilling til økologisk jordbrugsproduktion.
 - Den omstillede produktion skal opretholdes på det niveau, der er angivet  

 i ansøgningen i mindst 5 år fra omstillingens påbegyndelse, og de enkelte  

 jordbrugere skal kunne dokumentere, at de har rådighed over de omfattede  

 arealer i denne periode.
 Tilskud til omstilling af produktionen .
 Tilskuddet består dels af et 3-årigt tilskud til den produktspecifikke  

 omstilling dels som et tilskud til investeringsudgifter i forbindelse med  

 omstillingen.
 Treårigt omstillingstilskud .
Tilskuddet ydes som et 3-årigt omstillingstilskud, der fastlægges på  

 grundlag af størrelsen af det areal eller antal dyreenheder, der indgår i  

 omstillingen.
Tilskuddets størrelse fremgår af bilag 1.
 Tilskud til omstilling til højt producerende træarter eller andre  

 skovforbedrende foranstaltninger i eksisterende skov ydes dog på grundlag af  

 reglerne i bekendtgørelse om tilskud til skovforbedrende foranstaltninger.
 Investeringstilskud .
 I forbindelse med omstillingen kan der desuden ydes tilskud til nødvendige  

 investeringer, herunder til førstegangskøb af besætning, bortset fra svin,  

 fjerkræ og slagtekalve.
 Investeringstilskud i forbindelse med omstilling i eksisterende skov ydes  

 til skovbrugeres fælles investeringer i forbedringer af landbrugsmateriel til  

 skovbrugsarbejde.
 Investeringstilskud kan ydes med op til 55 % af de tilskudsberettigede  

 investeringer, dog højst 325.000,- kr. pr. bedrift.
 Der ydes ikke investeringstilskud i forbindelse med omstilling til  

 skovbrugsprodukter.
 For tilskud til investeringer på jordbrugsbedrifter gælder særlige  

 EF-regler, jf. afsnit 8.
 4. FÆLLES INDSAMLING, FORARBEJDNING OG AFSÆTNING AF PRODUKTER .
Der kan ydes tilskud til projekter vedrørende nye metoder for fælles  

 indsamling, forarbejdning og afsætning af omstillede produkter.
Projektet kan  

 omfatte een eller flere af de tre aktiviteter.
Tilskud til disse formål kan kun ydes i forbindelse med omstilling af  

 produktionen.
Det er således en forudsætning, at der enten samtidigt kan ydes  

 tilskud til omstillingen eller, at der tidligere er ydet tilskud til  

 omstillingen.
 Tilskud til fælles indsamling, forarbejdning og afsætning kan ydes til  

 investeringer i fælles maskiner, inventar og anlæg.
 Vedrørende EF-regler for investeringstilskud til jordbrugsbedrifter  

 henvises til afsnit 8.
 Der kan også ydes tilskud til første års drift af fælles afsætningskontor,  

 herunder til kontorhold, EDB-anskaffelser og direkte lønudgifter samt til  

 konsulentbistand.
 Desuden kan der ydes tilskud til førstegangs iværksættelse af  

 informations- og markedsføringsforanstaltninger.
 Der kan ikke ydes tilskud til værdien af eget arbejde.
 Tilskuddet kan ydes med op til 55 % af de tilskudsberettigede udgifter.  

 Det samlede tilskud kan højst udgøre 100.000,- kr. pr. omfattet bedrift.
 5. UDVIKLING AF NYE PRODUKTER OG PRODUKTIONSMETODER .
 Der kan ydes tilskud til udvikling af nye produkter eller  

 produktionsmetoder m.v. med relation til omstilling af produktionen.
 Projektet skal således virke i forbindelse med allerede gennemført  

 omstilling af produktionen eller skal kunne åbne nye muligheder herfor.
 Tilskuddet kan ydes til meromkostninger ved udviklingsarbejdet i form af  

 udgifter til direkte løn, konsulentbistand, materialer, særligt udstyr,  

 undersøgelse af markedsbehov og afsætningsmuligheder, testmarkedsføring og  

 lancering.
 Der kan desuden ydes tilskud til investeringer, herunder  

 anlægsinvesteringer, der er nødvendige for udviklingsarbejdets gennemførelse.
 Der kan ikke ydes tilskud til værdien af eget arbejde.
Det er en betingelse for ydelse af tilskud, at ansøgerne råder over den fornødne fagkundskab til at  

 gennemføre projektet, at tilskuddet er af væsentlig betydning for projektets gennem-  

 førelse, at projektet har reel nyhedsværdi for jordbruget, og at projektet betyder en forøgelse af ansøgernes samlede  

 udviklingsaktivitet.
 Tilskuddet kan ydes med op til 40 % af de tilskudsberettigede udgifter.  

 Tilskuddet kan højst udgøre 500.000,- kr.
 6. FORBEDRING AF PRODUKTIONS- OG FORARBEJDNINGSMETODER .
Der kan ydes tilskud til projekter, der har til formål at forbedre  

 produktions- og forarbejdningsmetoderne i jordbrugets  

 forarbejdningsvirksomheder.
Projektet skal vedrøre produkter, der er omfattet  

 af den i afsnit 3 nævnte omstilling af produktionen.
Tilskuddet ydes til  

 meromkostningerne ved projektet i form af udgifter til:
- køb, opførelse og ombygning af bygninger, - køb af maskiner og udstyr, herunder EDB-programmer og programmel, - omkostninger i forbindelse med udgifter til arkitekter, ingeniører og  

 rådgivere, og - gennemførelsesundersøgelser.
 Det er en forudsætning for tilskud, at virksomheden er økonomisk  

 bæredygtig, og at såvel råvareleverancer som produktionsteknik giver grundlag  

 for en rationel og fremtidsorienteret produktion.
 Det er endvidere en betingelse for tilskud, at virksomheden har en  

 væsentlig betydning for lokalsamfundets økonomiske og beskæftigelsesmæssige  

 udvikling, samt at tilskud til projektet har en væsentlig betydning for  

 virksomhedens opretholdelse af produktionen og beskæftigelsen i lokalområdet.
 Tilskuddet kan ydes med op til 40 % af de tilskudsberettigede udgifter.  

 Tilskuddet kan højst udgøre 1.000.000,- kr.
 Vedrørende EF-regler for investeringstilskud i forarbejdningsvirksomheder  

 henvises til afsnit 9.
Der skal ikke benyttes specielle skemaer ved ansøgning om tilskud til  

 forbedring af produktions- og forarbejdningsmetoder.
Ansøgningen bør  

 indeholde en detaljeret beskrivelse af projektet, samt en redegørelse for at  

 ovenstående betingelser for tilskud er opfyldt.
Virksomhedens sidst  

 afsluttede årsregnskab skal vedlægges ansøgningen.
 7. ETABLERING AF ALTERNATIVE INDKOMSTKILDER PÅ JORDBRUGSBEDRIFTER UDEN  

 FOR DEN EGENTLIGE JORDBRUGSPRODUKTION .
 På jordbrugsbedrifter kan der ydes tilskud til etablering af alternative  

 indkomstkilder uden for den egentlige jordbrugsproduktion.
 De alternative indkomstkilder kan for eksempel vedrøre  

 overnatningsfaciliteter eller andre turistfaciliteter som fiskedamme,  

 kæledyr, ponyridning m.v.
 Det er hensigten med tilskudsordningen, at de alternative indkomstkilder  

 skal være et supplement til den egentlige jordbrugsproduktion.
Efter at de alternative indkomstkilder er etableret, skal den egentlige  

 jordbrugsproduktion på hver enkelt af de omfattede bedrifter give et  

 arbejdsbehov på mindst 450 timer.
Desuden skal det samlede arbejdsbehov på  

 hver enkelt af de omfattede bedrifter være på mindst 900 timer, efter at de  

 alternative indkomstkilder er etableret.
Tilskuddet kan ydes til alle nødvendige investeringer i forbindelse med  

 etableringen af de alternative indkomstkilder.
Desuden kan der ydes tilskud  

 til fælles markedsføring af foranstaltningerne i indtil et år efter  

 etableringen.
 Tilskuddet kan ydes med op til 55 % af de tilskudsberettigede udgifter.  

 Det samlede tilskud kan højst udgøre 325.000,- kr. for hver enkelt af de  

 omfattede bedrifter.
 Vedrørende EF-regler for investeringstilskud til jordbrugsbedrifter  

 henvises til afsnit 8.
 8. EF-regler for investeringstilskud til jordbrugsbedrifter .
 Investeringstilskud til jordbrugsbedrifter er underlagt en række  

 begrænsninger fastsat i Rådets forordning (EØF) nr. 2328/91.
 Følgende begrænsninger skal særligt fremhæves:
 - Investeringer i svinesektoren må ikke medføre kapacitetsforøgelse.
 - Investeringstilskud inden for æg- og fjerkræsektoren kan kun ydes til  

 investeringer, som tager sigte på forbedring af besætningernes  

 hygiejneforhold samt investeringer til forbedring af dyrenes velfærd.  

 Investeringerne må ikke medføre en produktionsforøgelse.
 - Der kan ikke ydes tilskud til køb af jord samt levende svin, fjerkræ og  

 slagtekalve.
På mindst een af de samarbejdende bedrifter, skal den, der driver  

 bedriften, opfylde nogle generelle uddannelseskrav i forhold til bedriftens  

 hovedproduktion.
Vedkommende skal desuden have jordbrug som hovederhverv.  

 Kravet om jordbrug som hovederhverv er opfyldt, hvis den, der driver  

 bedriften, anvender mindst halvdelen af sin arbejdstid på bedriften og opnår  

 mindst halvdelen af sin samlede arbejdsindkomst fra bedriften.
 Kravene til den faglige uddannelse og om jordbrug som hovederhverv skal  

 opfyldes på ansøgningstidspunktet.
 Hvis kravene til faglig uddannelse og om jordbrug som hovederhverv ikke  

 kan opfyldes på mindst een af bedrifterne i samarbejdet, nedsættes det  

 beregnede investeringstilskud med 25 % for alle de omfattede bedrifter.
Inden for en periode på 6 år kan det samlede investeringstilskud til en  

 jordbrugsbedrift efter såvel mål 5b-ordningen som efter andre  

 tilskudsordninger ikke beregnes af et større beløb end kr. 545.465,- pr.  

 heltidsbeskæftiget ved bedriften og kr. 1.090.930,- pr. bedrift.
Disse satser  

 reguleres normalt een gang årligt.
 Disse maksimumsbeløb omfatter ikke tilskud efter anden lovgivning  

 vedrørende avlsbygninger, grundforbedring samt ikke-produktionsforøgende  

 miljø- og hygiejneinvesteringer.
 I maksimumsbeløbet medregnes desuden ikke investeringer i henhold til en  

 godkendt forbedringsplan efter forbedringsloven, forudsat at  

 forbedringsplanen er afsluttet inden mål 5b-ansøgningen indsendes, dog senest  

 den 1. januar 1992.
9. EF-regler for investeringstilskud til forarbejdnings- virksomheder.
 Tilskud til projekter i virksomheder, der forarbejder jordbrugsprodukter,  

 er underlagt en række begrænsninger fastsat i Rådets forordninger (EØF) nr.  

 866/90 og 867/90.
Der kan således ikke ydes tilskud til - investeringer i produktion af forarbejdede produkter, for hvilke det  

 ikke er bevist, at der findes realistiske afsætningsmuligheder, - investeringer i kølehus til oplagring af frosne eller dybfrosne  

 produkter, undtagen hvis disse er nødvendige for forarbejdnings- anlæggenes  

 normale funktion, - slagterier, hvor slagtekapaciteten øges medmindre forøgelsen modsvares  

 af en tilsvarende reduktion på andre slagterier.
Vedrørende øvrige begrænsninger for de enkelte sektorer henvises til  

 Kommissionens beslutning af 7. juni 1990 om fastlæggelse af  

 udvælgelseskriterier for investeringer vedrørende forbedring af vilkårene for  

 forarbejdning og afsætning af landbrugs- og skovbrugsprodukter.
Nærmere  

 oplysning herom kan fås ved henvendelse til Jordbrugsdirektoratet.
 10. ANSØGNING OM TILSKUD .
 Ansøgning om tilskud til udvikling af jordbruget i særlige landdistrikter  

 (mål 5b-områder) indsendes i eet eksemplar til Jordbrugsdirektoratet.
 Seneste frist for indsendelse af ansøgning efter denne ordning er 1.  

 december 1993.
 Ansøgningsskemaer og vejledning vedrørende de enkelte skemaer samt et  

 eksemplar af bekendtgørelsen fås ved henvendelse til Jordbrugsdirektoratet.
Ansøgningen består af - eet generelt skema, som er fælles for den samarbejdende gruppe af  

 jordbrugere og eventuelle deltagende virksomheder, og - eet eller flere skemaer vedrørende de påtænkte foranstaltninger.
Disse  

 skemaer udfyldes, afhængigt af foranstaltningens karakter, enten fælles for  

 en samarbejdende gruppe eller individuelt for hver af de omfattede bedrifter,  

 jf. vejledningen til skemaerne.
Ansøgningen skal vedlægges dokumentation for, at nødvendige tilladelser  

 fra kommunale, amtslige og statslige myndigheder foreligger.
I det omfang,  

 sådan dokumentation ikke foreligger på tidspunktet for indsendelse af  

 ansøgning, skal den indsendes snarest herefter og senest i forbindelse med  

 meddelelse om tilsagn om tilskud.
 Ansøgninger vedrørende omstilling til højt producerende træarter eller  

 andre skovforbedrende foranstaltninger i eksisterende skov skal udfærdiges  

 med bistand af en godkendt skovbrugskonsulent, jf. § 13, stk. 1, i  

 bekendtgørelse om tilskud til skovforbedrende foranstaltninger.
 Hvis ansøgningen om tilskud kan imødekommes, meddeler  

 Jordbrugsdirektoratet tilsagn om tilskud på betingelser, der fastsættes i  

 tilsagnsskrivelsen.
 11. UDBETALING AF TILSKUD .
 Tilskud til omstilling af produktionen vil blive udbetalt een gang årligt  

 på grundlag af den faktisk foretagne omstilling, d.v.s. den i ansøgningen  

 viste omstillingsplan med eventuelle ændringer, der skal meddeles  

 Jordbrugsdirektoratet.
Før udbetalingen af det 3. års omstillingstilskud, skal der for den  

 enkelte bedrift indsendes en redegørelse til Jordbrugsdirektoratet for  

 omstillingens faglige forløb og økonomiske resultat.
Redegørelsen skal  

 vedlægges kopi af bedriftens sædskifte- og gødningsplan samt senest  

 afsluttede driftsregnskab.
 Tilskud til omstilling til økologisk dyrkede produkter udbetales på  

 grundlag af reglerne i bekendtgørelse om støtte til fremme af økologisk  

 jordbrugsproduktion og Jordbrugsdirektoratets supplerende anvisninger.
 Tilskud til øvrige foranstaltninger udbetales på grundlag af opgørelse  

 over de afholdte tilskudsberettigede investeringer og øvrige omkostninger.
Hvis investeringstilskud udgør over 100.000,- kr., kan tilskuddet  

 udbetales i op til 3 rater.
Den første rate skal mindst udgøre 50 % og den  

 sidste rate mindst 20 % af det samlede tilskud.
I forbindelse med udbetaling af det samlede tilskud eller den sidste rate  

 skal der indsendes en redegørelse til Jordbrugsdirektoratet vedrørende de  

 gennemførte foranstaltninger.
Redegørelsen skal vedlægges dokumentation for  

 og specifikation af de afholdte udgifter.
 De nærmere regler for udbetaling af tilskud, rapportering om projektets  

 forløb, kontrol m.v. tilsendes tilskudsmodtageren af Jordbrugsdirektoratet i  

 forbindelse med meddelelse af tilsagn om tilskud.
 12. ÆNDRINGER AF PROJEKTER .
 Såfremt der foretages ændringer i et projekt, hvortil der er søgt støtte,  

 skal Jordbrugsdirektoratet underrettes tidligst muligt, ligesom  

 Jordbrugsdirektoratet i øvrigt kan kontaktes med henblik på afklaring af  

 eventuelle tilskudsmæssige konsekvenser i forbindelse med påtænkte ændringer.
Det skal i denne forbindelse bemærkes, at alle oplysninger i forbindelse  

 med ansøgning om tilskud gives under strafansvar, og at ansøgerne har pligt  

 til at meddele Jordbrugsdirektoratet alle forhold af betydning for  

 tilskuddet.
Ved undladelse af at meddele oplysninger af betydning for  

 tilskuddet eller ved afgivelse af urigtige oplysninger kan  

 Jordbrugsdirektoratet bestemme, at tilskuddet bortfalder, og at allerede  

 udbetalt tilskud skal betales tilbage.
Endvidere kan den, der afgiver  

 urigtige eller vildledende oplysninger eller fortier oplysninger af betydning  

 for tilskuddet, straffes med bøde, medmindre højere straf er forskyldt efter  

 anden lovgivning.
 13. OPLYSNINGER OM ØVRIGE TILSKUDSMULIGHEDER .
