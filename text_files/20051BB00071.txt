Fremsat den 3. februar 2006 af Ole Sohn (SF), Anne  

 Baastrup (SF) og Holger K.
Nielsen (SF) Forslag til folketingsbeslutning om  

 oprettelse af et ophavsretsnævn og om kompensation til  

  

 ophavsretshavere Folketinget opfordrer regeringen til at oprette et ophavsretsnævn  

 og at udbygge blankbåndsordningen fra 1992 til også at omfatte nye  

 kopieringsmedier  

 for at kompensere ophavsretshaverne for den stigende kopiering, som de nye  

 medietyper har medført.
Bemærkninger til forslaget Da den teknologiske udvikling har vist sig at gå stærkere end  

 forventet, opfordres regeringen til hurtigst muligt at etablere et  

 ophavsretsnævn,  

 som kan fastsætte regler for kompensation til ophavsretshaverne for kopiering  

 af musik og film.
Nyt udstyr har på ganske få år gjort det muligt for private at  

 kopiere musik og film af samme standard som originalerne.
De forbedrede  

 kopieringsmuligheder har øget omfanget af kopieringen markant.
Det medfører  

 et  

 stigende behov for vederlag til ophavsretshaverne gennem en udbygning af den  

 eksisterende  

 kompensationsordning for privatkopiering.
Forslagsstillerne anser principperne i den nuværende ordning som  

 værd at bygge videre på, da det beløb, blankbåndsordningen indbringer  

 COPY-DAN,  

 afspejler markedssituationen.
Flertallet af forbrugerne har desuden i en  

 gallupundersøgelse  

 fra ultimo 2005 oplyst, at de finder en afgift direkte pålagt optageudstyr,  

 der  

 kan bruges til at kopiere musik film etc., fuldt ud rimelig.
Der er derfor  

 intet, der taler for en alternativ ordning, hvor ophavsretshaverne  

 kompenseres  

 over finansloven.
Den nuværende  

 blankmedieordning, som Folketinget indførte i 1992, bør udbygges.
Ordningen  

 er  

 ude af trit med det nutidige forbrugsbillede, da den alene omfatter snart  

 forældede og hedengangne optageudstyrstyper og -medier som kassettebånd og  

 cd-romer samt de p.t. stadig aktuelle dvder.
Men ordningen  

 inkluderer ikke  

 nye hardwaretyper med indbygget lagringskapacitet, PVR (videomaskine med  

 indbygget lagringskapacitet) og MP3-afspillere, som de seneste par år har  

 opnået  

 hurtig popularitet og udbredelse.
Gallup anslår i januar 2005, at der findes  

 over 1 million MP3-afspillere i Danmark.
En MP3-afspiller kan rumme over  

 5.000  

 musiknumre, og undersøgelsen viser, at kun 13-17 pct. af ejerne køber  

 musikken.  

 Branchen ForbrugerElektronik (BFE) oplyser, at der i 2005 blev solgt 700.000  

 MP3-afspillere.
Der er således god grund til at anslå, at MP3-afspillere i  

 vidt  

 omfang bruges af private til digital kopiering.
Tilsvarende med PVRer,  

 som  

 erstatter videobåndoptagere.
Den øgede kopiering illustreres bl.a. ved en  

 halvering af salget af originale cder.
Siden 2000 er salget af  

 cder faldet  

 fra en omsætning på 1,2 milliarder til en omsætning i 2004 på 645 millioner  

 cder.
Desuden anslår KODA i sin årsberetning for 2004, at der er ca.  

 760 millioner  

 kopierede musikfiler i fildelingstjenesterne på nettet.
 Derfor bør der snarest  

 muligt tages nye skridt til at kompensere rettighedshaverne i forbindelse med  

 den øgede digitale kopiering til privat brug, der sker i takt med den  

 teknologiske udvikling.  

 Regeringen bør  

 både mobilisere politisk vilje til at fraråde ulovlig kopiering og til at  

 sikre  

 en rimelig kompensation for lovlig kopiering.
Da vederlagsordningen  

 for kopiering på kassettebånd og cder blev indført i 1992, var målet at  

 nå en  

 vederlagsindtægt på 100 mio. kr. i datidens penge.
Det samlede mål på 100  

 mio.  

 kr. er aldrig blevet nået.
I gennemsnit har ordningen givet et årligt  

 vederlag  

 på små 60 mio. kr.
I 2004 indbragte ordningen kun 49,5 mio. kr.
I følgende europæiske lande er der i forskellig grad fastsat  

 vederlag på kopiudstyr: Belgien, Finland, Frankrig, Grækenland, Island,  

 Italien,  

 Polen, Portugal, Slovakiet, Slovenien, Spanien, Sverige, Tjekkiet, Tyskland,  

 Ungarn  

 og Østrig.
I modsætning hertil er der ikke i Danmark fastsat vederlag på  

 MP3-afspillere, PVRer, mobiltelefoner, computere og dvd-maskiner.  

 Forslagsstillerne foreslår derfor, at regeringen arbejder for at oprette et  

 politisk uafhængigt ophavsretsnævn i stil med de nævn, en stribe andre EU- og  

 EØS-lande har.
Således har følgende otte lande et uafhængigt nævn/organ, der  

 fastsætter vederlag via forhandlinger mellem rettighedshavere og  

 elektronikbranchen:  

 Canada, Finland, Frankrig, Holland, Schweiz, Sverige, Tyskland og Østrig.  

 Eventuelt kan et politisk uafhængigt ophavsretsnævn etableres med  

 udgangspunkt  

 i den svenske model, den tyske model eller den franske model.
 En ny kompensationsordning  

 bør enten fastsættes ud fra provenuet ved en afgift på en procentdel af  

 salgsprisen på den nye hardware eller fastsættes for hver enkelt type  

 hardware  

 proportionalt efter bl.a. digital lagringskapacitet.
 Det foreslås, at nævnet mødes et passende antal gange årligt for  

 at fastsætte kompensation i forbindelse med nye produkter, inden de lanceres  

 på  

 markedet.
 Forslagsstillerne  

 foreslår, at et uafhængigt ophavsretsnævn enten udgøres af 50 pct.  

 rettighedshavere  

 og 50 pct. fra elektronikbranchen under ledelse af en dommer/opmand eller som  

 i  

 den franske model, hvor forbrugerne og kopiindustrien repræsenteres med hver  

 25  

 pct. og rettighedshaverne med 50 pct.
Fakta Det beløb, blankbåndsordningen indbragte COPY-DAN, faldt fra  

 2003 til 2004 med 27 pct., bl.a. som følge af regeringens nedsættelse af  

 vederlaget på blanke cder.
Vederlagsordningen blev i 2003 ændret.
Bl.a.  

 blev  

 vederlaget på cd-skiver, hukommelseskort og minidiske reduceret, uden at der  

 samtidig blev pålagt et vederlag for kopiering på nye former for kopiudstyr.  

 Regeringen nedsatte i 2003 vederlaget på cd-skiver med 57 pct. (fra 4,17 kr.  

 i  

 2003 til 1,80 kr. i 2004). Regeringens argumenter byggede på en forventning  

 om  

 en markant stigning af salget i Danmark og et fald i grænsehandelen uden  

 overvejelser om, at kopiering vil give en væsentlig mindre momsindtægt, da en  

 originalt indspillet cd koster omtrent 15 gange så meget som en blank cd.
Efter vederlagssænkningen  

 har elektronikbranchen endvidere været sen til at nedsætte priserne, og det  

 er  

 derfor ikke gået, som regeringen forventede med hensyn til øget salg eller  

 mindskelse af grænsehandelen.
Fejltagelsen kom konkret til at betyde 10 mio.  

 kr. mindre til rettighedshaverne i 2004. »Forbrugsfesten« er kommet  

 elektronikbranchen og ikke kunstnerne til gode.
Mens elektronik-omsætningen i  

 2004 satte ny omsætningsrekord på 6.400 mio. kr., dvs. en stigning på 14  

 pct.,  

 faldt pladesalget i takt med de nye kopieringsmuligheder, og tabet blev i  

 2004  

 langt over 100 mio. kr. for rettighedshaverne.
Den 23. marts 2005  

 afholdte Kulturministeriet en konference om blankbåndsvederlagsordningen.  

 Ophavsretshaverne er siden på ministerens opfordring kommet med en  

 midtvejsevaluering  

 af blankmedieordningen.
Elektronikbranchen er endnu ikke kommet med noget  

 udspil, hvorfor der er grund til, at Folketinget træffer beslutning om  

 etablering af et ophavsretsnævn.
Den nye vederlagsordning  

 skal som udgangspunkt give rettighedshaverne en kompensation, som modsvarer  

 kopieringen, og som markant overstiger de i 1992 oprindelig tiltænkte 100  

 mio.  

 kr.
Det vil derfor være ophavsretsnævnets opgave at op- og nedjustere  

 kompensationen  

 efter den teknologiske såvel som markedets udvikling.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af et ophavsretsnævn og om kompensation  

 til  

  

 ophavsretshavere.
(Beslutningsforslag nr.
B 71).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
