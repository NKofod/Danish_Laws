(Til Civilforsvarsforbundet, samtlige  

 kommunalbestyrelser og Civilforsvarskommissionen for  

 Storkøbenhavn, samtlige modtagere af korpsbefaling) På given foranledning og efter overvejelser og drøftelser mellem  

 Civilforsvarsstyrelsen og Civilforsvarets Analytisk-kemisk Laboratorium skal  

 det herved meddeles, at følgende bestemmelser fremover vil være gældende for  

 anvendelse af røgpulver under øvelser i Civilforsvarskorpset og det kommunale  

 civilforsvar:
 1. Brug af røgpulver skal fortsat begrænses mest  

 muligt.
2. Røgpulver indeholdende zinkchlorid må IKKE  

 anvendes.
Der må kun anvendes røgpulver baseret på kaliumchlorat og  

 ammoniumchlorid.
 3. Brug og antændelse af røgpulver inden døre må kun  

 finde sted, når personellet er iført fuld åndedrætsæbeskyttelse  

 (trykluftapparater). Inden øvelsens påbegyndelse skal der foretages kontrol  

 af åndedrætsudstyret under ledelse af en befalingsmand.
4. Brug og antændelse af røgpulver uden døre må kun  

 finde sted i små koncentrationer.
Røgpulveret placeres i åbne kar, der hviler  

 på et brandsikkert underlag.
Personellet skal være beskyttet af en  

 tætsluttende gasmaske m/filtrator.
 Inden øvelsens påbegyndelse skal der foretages en tæthedsprøve af  

 gasmasken under ledelse af en befalingsmand.
 5. Filtratorer, hvor lugt fra røgpulver trænger  

 igennem, skal udskiftes og kasseres.
 6. Den med røgpulveret følgende brugsanvisning skal  

 følges meget omhyggeligt.
 7. Den medfølgende deklaration gennemgås for at  

 kontrollere hvilke enkeltstoffer røgpulveret består af.  

 Civilforsvarsstyrelsen skal sluttelig anføre, at øvelser i civilforsvaret  

 skal være realistiske, og de skal tilrettelægges og afvikles således, at der  

 sikres den bedst mulige balance mellem sikkerhed og opnåelse af målene for  

 uddannelsen.
