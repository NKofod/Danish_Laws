 Bekendtgørelse om registreringsafgift  

 af motorkøretøjer m.v.
 I medfør af § 2, stk. 1, nr. 15, § 3, stk. 2-3,  

 § 3 a, stk. 8, § 8, stk. 4 og 5 og § 27,  

 stk. 2, i lov om registreringsafgift af motorkøretøjer  

 m.v., jf. lovbekendtgørelse nr. 222 af 14. april 1999, som  

 ændret ved lov nr. 325 af 28. maj 1999 og lov nr. 385 af 2. juni 1999,  

 fastsættes følgende bestemmelser:
Kapitel 1 Afgiftsfritagelse for motorkøretøjer, der  

 udelukkende benyttes til udlejning til valutaudlændinge (registreringsafgiftslovens § 2, stk. 1, nr.  

 15) § 1. Motorkøretøjer, der efter  

 regler fastsat af skatteministeren udelukkende benyttes til udlejning til  

 valutaudlændinge, er fritaget for afgift, når betingelserne  

 fastsat i dette kapitel er opfyldt.
§ 2. Udlejningsvirksomheden skal over for de  

 statslige told- og skattemyndigheder dokumentere, at virksomheden ved  

 udlejning til valutaudlændinge af motorkøretøjer, der er  

 registreret her i landet, har indtjent et lejebeløb.
Beløbet  

 skal for motorcykler, personbiler, varebiler, campingbiler og busser  

 udgøre minimum 35 pct. af den i registreringsafgiftslovens § 9,  

 stk. 2-4 og § 10, anførte afgiftspligtige værdi af  

 motorkøretøjet på det tidspunkt,  

 motorkøretøjet anmeldes for de statslige told- og  

 skattemyndigheder.
 § 3. Når et motorkøretøj  

 overgår til anden anvendelse, skal det afgiftsberigtiges efter  

 registreringsafgiftslovens § 4, § 5, § 5 a, § 6, eller  

 afgiftsfritages efter registreringsafgiftslovens § 2.
 § 4. De statslige told- og skattemyndigheder  

 fastsætter de nærmere regler om regnskabsførelse m.v.
Kapitel 2 Berigtigelse af løbende registreringsafgift og af  

 dagsafgift (registreringsafgiftslovens § 3 a, stk. 8) § 5. Udlændinge, hvis ophold her i landet er  

 tidsbegrænset, kan efter ansøgning få tilladelse af de  

 statslige told- og skattemyndigheder til at betale afgiften af et  

 registreringspligtigt motorkøretøj med 3 pct. af  

 afgiftsbeløbet pr. påbegyndt kvartal med tillæg af 1,5  

 pct. pr. påbegyndt kvartal.
Tilladelsen meddeles efter følgende  

 regler:
 1)	Motorkøretøjet skal fremstilles for de statslige told-  

 og skattemyndigheder med henblik på opgørelse af  

 afgiftstilsvaret.
 2)	Ansøgningen skal vedlægges dokumentation for, at  

 opholdet er tidsbegrænset.
 3)	Motorkøretøjet skal være registreret i den  

 pågældendes navn.
Stk. 2. I de i stk. 1 nævnte tilfælde  

 fastsætter de statslige told- og skattemyndigheder under hensyn til  

 opholdets forventede varighed den periode, hvori tilladelsen er gyldig.  

 Perioden kan ikke overstige 2 år.
Overstiger opholdets varighed den i  

 tilladelsen fastsatte periode, kan der efter bestemmelserne i 1. og 2. pkt.  

 udstedes ny tilladelse.
Stk. 3. Herboende, som af en virksomhed eller et fast  

 driftssted i udlandet får stillet et registreringspligtigt  

 motorkøretøj til rådighed med henblik på  

 erhvervsmæssig og privat anvendelse, kan efter ansøgning  

 få de statslige told- og skattemyndigheders tilladelse til at betale  

 afgiften efter reglerne i stk. 1, når beskæftigelse ved  

 virksomheden eller det faste driftssted udgør den herboendes  

 hovederhverv.
Tilladelse kan kun udstedes til et motorkøretøj,  

 der skal anvendes både her i landet og i det land, hvor virksomheden  

 eller det faste driftssted er beliggende.
Tilladelsen meddeles efter  

 følgende regler:
 1)	Motorkøretøjet skal fremstilles for de statslige told-  

 og skattemyndigheder med henblik på opgørelse af  

 afgiftstilsvaret.
 2)	Ansøgningen skal vedlægges dokumentation for, at  

 beskæftigelsen hos den udenlandske virksomhed m.v. udgør den  

 herboendes hovederhverv.
 Stk. 4. Udgør afgiften efter stk. 1 og 3, for en  

 periode på 12 måneder 1.200 kr. eller derunder, betales afgiften  

 og tillægget for den pågældende periode på én  

 gang.
 Stk. 5. Motorkøretøjer nævnt i stk. 1 og  

 3, må alene føres af de personer, som er omfattet af  

 tilladelserne, eller af personer, der hører til de  

 pågældendes husstande.
Stk. 6. Under kørsel her i landet skal de i stk. 1  

 og 3, nævnte tilladelser opbevares i motorkøretøjet.  

 Desuden skal der indvendigt i motorkøretøjets forrude på  

 et sted, der er umiddelbart synligt udefra, anbringes en af de statslige  

 told- og skattemyndigheder udleveret mærkat.
På motorcykler skal  

 mærkaten anbringes et sted, der er umiddelbart synligt for  

 forbipasserende.
 Stk. 7. Bortkommer en tilladelse skal de statslige told- og  

 skattemyndigheder straks underrettes herom.
 Stk. 8. Skifter motorkøretøjet  

 afgiftsmæssig identitet i forbindelse med reparation eller ombygning,  

 skal de statslige told- og skattemyndigheder straks underrettes herom.  

 Tilsvarende gælder såfremt motorkøretøjet  

 ophører med at være registreringspligtigt her i landet.
Stk. 9. Bestemmelserne i stk. 1-2 og 4-8 finder  

 tilsvarende anvendelse på asylansøgere.
Tilladelsen bortfalder,  

 når der er truffet endelig administrativ afgørelse om varig  

 opholdstilladelse her i landet.
§ 6. Herboende, som af en virksomhed eller et fast  

 driftssted i udlandet får stillet et registreringspligtigt  

 motorkøretøj omfattet af registreringsafgiftslovens § 4 eller §  

 5, stk. 1, til rådighed med henblik på erhvervsmæssig  

 anvendelse her i landet, kan efter ansøgning få de statslige  

 told- og skattemyndigheders tilladelse til at betale afgiften pr. dag,  

 når beskæftigelse ved virksomheden eller det faste driftssted  

 udgør den herboendes hovederhverv.
Ansøgningen skal  

 vedlægges dokumentation for, at beskæftigelsen hos den  

 udenlandske virksomhed m.v. udgør den herboendes hovederhverv.
 Stk. 2. Motorkøretøjer omfattet af stk. 1  

 må i forbindelse med afgiftspligtig kørsel her i landet alene  

 føres af de personer, som er omfattet af tilladelserne.
Stk. 3. Inden en af stk. 1 omfattet afgiftspligtig  

 kørsel her i landet påbegyndes, skal der indvendigt i  

 køretøjets forrude på et sted, der er umiddelbart synligt  

 udefra, anbringes en dagsafgiftsmærkat.
På motorcykler skal  

 mærkaten anbringes et sted, der er umiddelbart synligt for  

 forbipasserende.
Dagsafgiftsmærkaten skal påføres datoen  

 for påbegyndelse af kørslen her i landet.  

 Dagsafgiftsmærkaten er kun gyldig den pågældende dato.
Stk. 4. De statslige told- og skattemyndigheder kan mod  

 betaling af afgiften udstede dagsafgiftsmærkater til indehavere af den  

 i stk. 1 nævnte tilladelse.
Der skal som minimum betales afgift  

 svarende til 5 dagsafgiftsmærkater.
 Stk. 5. Under kørsel her i landet skal den i  

 stk. 1 nævnte tilladelse opbevares i motorkøretøjet.  

 Bortkommer tilladelsen, skal de statslige told- og skattemyndigheder straks  

 underrettes herom.
Stk. 6. De statslige told- og skattemyndigheder kan  

 kræve ubrugte dagsafgiftsmærkater tilbageleveret.
Tilbageleveres  

 ubrugte dagsafgiftsmærkater refunderer de statslige told- og  

 skattemyndigheder afgiften.
Kapitel 3 Fritagelse for registreringsafgift af  

 motorkøretøjer, som genopbygges efter færdselsskade  

 m.m.
(registreringsafgiftslovens § 3, stk. 2) § 7. Der kan indrømmes fritagelse for  

 registreringsafgift af motorkøretøjer, som fremstilles ved  

 genopbygning af motorkøretøjer, som er ødelagt ved  

 færdselsuheld, eksplosion, ildebrand m.m., og som efter genopbygning  

 ikke er identiske med noget tidligere afgiftsberigtiget  

 motorkøretøj, jf. registreringsafgiftslovens § 29 a,  

 stk. 1, nr. 1.
 Stk. 2. Afgiftsfritagelsen kan kun indrømmes,  

 såfremt genopbygningen af motorkøretøjet går ud  

 på at udbedre de ved færdselsuheld m.m. skete skader fuldt ud,  

 således at motorkøretøjet også med hensyn til  

 fabrikat, chassis- og karrosseritype efter genopbygningen nøje svarer  

 til motorkøretøjet før uheldet, og i øvrigt  

 på de i §§ 9-11 og § 15 anførte betingelser.
Motorkøretøjer, som omfattes af en  

 skadesforsikring § 8. Bestemmelserne i §§ 9-13 finder  

 anvendelse på motorkøretøjer, som på  

 skadestidspunktet var omfattet af en kaskoforsikring, og på  

 motorkøretøjer med skader, som dækkes af en  

 ansvarsforsikring.
Reglerne omfatter alle tilfælde, hvor udgifterne til  

 skadernes udbedring, jf. § 10, stk. 1, opgøres til mere end  

 75 pct. af det pågældende motorkøretøjs  

 handelsværdi umiddelbart før skadestidspunktet, samt endvidere  

 tilfælde, hvor skaden ikke overstiger 75 pct., men hvor skaden afregnes  

 kontant og reparationen gennemføres efter ejerens nærmere  

 bestemmelse og for dennes regning.
 § 9. Det beskadigede motorkøretøjs  

 handelsværdi umiddelbart før uheldet og omkostningerne ved  

 genopbygningen skal fremgå af en specificeret skadesopgørelse,  

 som forsikringsselskabet lader udarbejde til brug for skadesafregningen.
Stk. 2. Handelsværdien er genanskaffelsesprisen for  

 motorkøretøjet, inklusive afgift, umiddelbart før  

 uheldet under hensyn til alder, kørt distance, vedligeholdelsesstand  

 og slitage.
For motorkøretøjer, der er registrerede som  

 fabriksnye inden for det sidste år før uheldet, og som på  

 skadestidspunktet har kørt højst 25.000 km, sættes  

 handelsværdien til motorkøretøjets værdi som nyt,  

 inklusive afgift.
§ 10. Skadesopgørelsen skal omfatte  

 samtlige udgifter til genopbygningen, bortset fra maling og lakering, men  

 inkl. merværdiafgift.
Opgørelsen skal indeholde en specifikation  

 over dele, som skal udskiftes, med anførsel af priserne på  

 disse.
Opgørelsen skal ske på grundlag af bruttopriser på  

 nye reservedele, herunder nyt karrosseri.
Der må ikke anvendes  

 selvbærende karrosseri, chassis eller stel hidrørende fra et  

 ikke tidligere registreret motorkøretøj.
Opgørelsen skal  

 endvidere indeholde oplysning om taksators navn og adresse og om  

 forsikringsselskabets navn og hjemsted.
 Stk. 2. Motorkøretøjets registreringsattest  

 vedlægges skadesopgørelsen.
Stk. 3. Inden skadesopgørelsen afsluttes, skal taksator  

 undersøge, om motorkøretøjets chassisnummer findes  

 tydeligt og ubeskadiget, eller om det skal genindhugges, og taksator  

 påfører skadesopgørelsen oplysning om  

 undersøgelsens resultat.
Skal genindhugning finde sted, kan denne  

 udføres af reparatøren under kontrol af taksator, inden  

 erklæringen i § 11, stk. 3, afgives.
 § 11. Motorkøretøjets genopbygning  

 skal, hvad enten genopbygningen sker for forsikringsselskabets eller ejerens  

 regning, udføres i overensstemmelse med skadesopgørelsen.
Stk. 2. Selskabet træffer alle nødvendige  

 foranstaltninger for at sikre gennemførelsen af den fornødne  

 kontrol med genopbygningen.
Eventuelle mindre ændringer, der viser sig  

 påkrævede under arbejdets udførelse, kan godkendes af  

 taksator inden for reparationsgrænsen for den afgiftsfri genopbygning,  

 jf. § 12, stk. 1, og oplysning om sådanne ændringer  

 skal påføres skadesopgørelsen tillige med  

 anførelse af eventuelle prisændringer.
Reparationen skal  

 udføres ved anvendelse af reservedele, herunder såkaldte  

 skarringsdele, af art og beskaffenhed, som normalt forefindes på og  

 forhandles fra automobilforhandlernes og -værkstedernes  

 reservedelslagre, eventuelt med tilsvarende brugte dele.
 Stk. 3. Når genopbygningen er fuldført, men inden  

 lakering finder sted, foretager taksator et eftersyn af  

 motorkøretøjet og gennemgår den stedfundne genopbygning.  

 Finder taksator, at genopbygningen har fundet sted i overensstemmelse med den  

 af selskabet godkendte skadesopgørelse, forsynes opgørelsen med  

 følgende, af taksator underskrevne påtegning:
»Motorkøretøjet er dags dato  

 undersøgt.
Genopbygningen er gennemført i overensstemmelse med  

 foranstående skadesopgørelse.
De på grundlag af nye  

 reservedele opgjorte samlede reparationsomkostninger overstiger ikke det for  

 afgiftsfri genopbygning fastsatte maksimumsbeløb.  

 Motorkøretøjets chassisnummer forefindes uændret.  

 er genindhugget.« Stk. 4. Er genopbygningen udført for  

 forsikringsselskabets regning, kan selskabet på grundlag af taksators  

 erklæring overlade registreringsattesten til ejeren.  

 Motorkøretøjet skal ikke forevises de statslige told- og  

 skattemyndigheder.
Er genopbygningen udført for andres regning, skal  

 motorkøretøjet anmeldes og fremstilles for de statslige told-  

 og skattemyndigheder efter reglerne i § 13, stk. 3.
§ 12. Udgifterne til genopbygningen må ikke  

 overstige motorkøretøjets handelsværdi tillagt 10 pct.  

 for hvert hele år, motorkøretøjets alder overstiger 5  

 år regnet fra motorkøretøjets første registrering.  

 Tillægget kan dog maksimalt udgøre 50 pct.
Overstiger udgifterne  

 ifølge skadesopgørelsen denne reparationsgrænse, skal  

 motorkøretøjet efter genopbygningen afgiftsberigtiges efter  

 registreringsafgiftslovens bestemmelser.
I forbindelse med skadesafregningen  

 udfærdiger forsikringsselskabet en erklæring herom, der tillige  

 skal indeholde oplysning om motorkøretøjets mærke, art,  

 chassisnummer og seneste registreringsnummer.
Erklæringen skal  

 medfølge ved overdragelse af det beskadigede  

 motorkøretøj.
 Stk. 2. Såfremt en genopbygning, der ifølge  

 skadesopgørelsen kunne udføres uden at medføre  

 afgiftspligt for motorkøretøjet, er udført på  

 anden måde end beskrevet i skadesopgørelsen, således at  

 taksatorerklæring ikke kan afgives, forelægges  

 spørgsmålet om afgiftspligten for Landsskatteretten, jf.  

 registreringsafgiftslovens § 29 a.
 § 13. I følgende tilfælde skal det  

 beskadigede motorkøretøj afmeldes af motorregisteret, og den  

 originale registreringsattest af forsikringsselskabet indsendes til Told- og  

 Skatteregion Høje-Taastrup, Helgeshøj Allé 9, 2630  

 Taastrup, med dokumentation for afmeldelsen:
1)	Når omkostningerne ved genopbygningen ifølge  

 skadesopgørelsen overstiger reparationsgrænsen.
Ved indsendelsen  

 skal registreringsattesten ledsages af oplysning herom.
 2)	Når et erstatningsbeløb, der vedrører et  

 motorkøretøj, som kan genopbygges afgiftsfrit, udbetales til  

 forsikringstager eller en anden dertil berettiget, som træffer  

 bestemmelse om reparationens udførelse.
Stk. 2. Er et af de i stk. 1, nr. 1, omhandlede  

 motorkøretøjer genopbygget, skal motorkøretøjet  

 inden registrering anmeldes til afgiftsberigtigelse hos de statslige told- og  

 skattemyndigheder.
Ved anmeldelsen skal fremlægges den i § 12,  

 stk. 1, nævnte erklæring fra forsikringsselskabet.  

 Såfremt motorkøretøjets oprindelige chassisnummer ikke  

 forefindes ubeskadiget, skal det genihugges under de statslige told- og  

 skattemyndigheders kontrol.
Stk. 3. Er et af de i stk. 1, nr. 2, omhandlede  

 motorkøretøjer genopbygget, indgiver ejeren anmeldelse til de  

 statslige told- og skattemyndigheder og vedlægger  

 skadesopgørelsen forsynet med taksators erklæring.  

 Motorkøretøjet skal efter genopbygningen fremstilles for de  

 statslige told- og skattemyndigheder.
Er betingelserne for afgiftsfritagelse  

 opfyldt, herunder at det genopbyggede motorkøretøj med hensyn  

 til fabrikat, chassis- og karrosseritype og chassisnummer nøje svarer  

 til motorkøretøjet før uheldet, udleverer de statslige  

 told- og skattemyndigheder registreringsattesten til  

 motorkøretøjets ejer til brug ved registreringen.
Motorkøretøjer, som ikke omfattes af nogen  

 skadesforsikring § 14. Bestemmelserne i § 15 finder anvendelse  

 i tilfælde, hvor motorkøretøjets identitet går tabt  

 ved genopbygningen efter færdselsuheld m.v., jf. § 7, men hvor  

 skaden ikke dækkes af nogen forsikring.
§ 15. Ansøgning om afgiftsfritagelse  

 indsendes til de statslige told- og skattemyndigheder tillige med en af  

 ansvarsforsikringsselskabets taksator udarbejdet, specificeret  

 opgørelse over samtlige omkostninger ved genopbygningen.  

 Opgørelsen skal udfærdiges i overensstemmelse med reglerne i  

 § 10 med benyttelse af bruttopriser på nye reservedele og  

 sædvanlig arbejdsløn.
En beskrivelse af  

 motorkøretøjets skader og den senest udfærdigede  

 registreringsattest vedlægges.
Det skal fremgå af  

 registreringsattesten, at motorkøretøjet er afmeldt af  

 motorregisteret.
Stk. 2. Afgiftsfritagelsen meddeles på betingelse af, at  

 genopbygningen af motorkøretøjet sker i overensstemmelse med  

 reglerne i § 11, stk. 1-3, og at kontrollen med genopbygningen  

 varetages af ansvarsforsikringsselskabet.
Motorkøretøjet skal  

 anmeldes og fremstilles for de statslige told- og skattemyndigheder efter  

 reglerne i § 13, stk. 3.
Kapitel 4 Fritagelse for registreringsafgift af  

 motorkøretøjer, som genopbygges efter tæringsskade,  

 slitage m.m.
(registreringsafgiftslovens § 3, stk. 2) § 16. Efter reglerne i dette kapitel kan  

 motorkøretøjer, herunder motorcykler, hvoraf der tidligere er  

 betalt registreringsafgift, og som er beskadiget som følge af  

 tæring, slitage og lignende, genopbygges (renoveres) uden betaling af  

 registreringsafgift.
Landsskatteretten har den endelige administrative  

 afgørelse af spørgsmål om, hvorvidt betingelserne for  

 afgiftsfritagelse er opfyldt, eller om der skal svares afgift efter  

 nævnte lov.
Stk. 2. Reglerne omfatter ikke motorkøretøjer,  

 hvor reparation udføres løbende som almindelig vedligeholdelse  

 af motorkøretøjerne.
Reglerne finder heller ikke anvendelse  

 på motorkøretøjer, der genopbygges efter  

 færdselsuheld, eksplosion, ildebrand og lignende pludseligt  

 opståede skader.
§ 17. Motorkøretøjet skal efter  

 genopbygningen svare til det i registreringsattesten omhandlede  

 motorkøretøj.
Der må således ikke ske  

 ændringer med hensyn til motorkøretøjets fabrikat, model,  

 type og årgang.
 Stk. 2. Der vil uden betaling af registreringsafgift kunne  

 foretages udskiftning af motorkøretøjets motor, herunder til en  

 motor med anden drivkraft, og med en effektforøgelse på indtil  

 20 pct. i forhold til motorkøretøjets originale  

 motoreffekt.
Stk. 3. Genopbygningen af motorkøretøjet skal  

 udføres ved anvendelse af reservedele, herunder skarringsdele, af art  

 og beskaffenhed, som normalt forefindes på og forhandles fra  

 automobilforhandlernes og -værkstedernes lagre af nye reservedele,  

 eventuelt med tilsvarende brugte reservedele.
Der må ikke anvendes nyt  

 reservedelskarrosseri, chassis eller -stel.
Der må heller ikke fra  

 andet motorkøretøj anvendes karrosseri, chassis, stel eller  

 større dele af disse komponenter end forannævnte  

 reservedele.
 Stk. 4. Motorkøretøjets genopbygning skal  

 udføres af en momsregistreret virksomhed og i overensstemmelse med de  

 for reparationer af sådanne motorkøretøjer almindeligt  

 gældende forskrifter.
 Stk. 5. I tilfælde, hvor betingelserne for afgiftsfri  

 genopbygning ikke er opfyldt, og hvor der efter bestemmelserne i § 19 og  

 § 23, stk. 2, skal ske anmeldelse til de statslige told- og  

 skattemyndigheder om den foretagne genopbygning, påhviler  

 anmeldelsespligten den, der har foretaget genopbygningen, og i  

 sidstnævnte tilfælde tillige motorkøretøjets  

 ejer.
Motorkøretøjer, som genopbygges i  

 salgsøjemed § 18. Bestemmelserne i §§ 19-21 finder  

 anvendelse på motorkøretøjer, der er indkøbt eller  

 erhvervet ved indbytning i forbindelse med automobilhandel eller  

 automobilreparation, eller hvor tilbagetagelse af  

 motorkøretøjet er sket ved afbetalingshandel, og hvor  

 genopbygning efter tæringsskade m.m. fortages erhvervsmæssigt med  

 henblik på videresalg af det renoverede motorkøretøj.  

 Reglerne finder tillige anvendelse i tilfælde, hvor genopbygningen  

 udføres for den private ejer af motorkøretøjet, og hvor  

 betingelserne i § 22 og § 23 for afgiftsfri genopbygning af  

 privates motorkøretøjer ikke er opfyldt.
 § 19. Udgifterne til genopbygningen må ikke  

 overstige den i § 20 nævnte omkostningsgrænse for afgiftsfri  

 genopbygning (reparationsgrænsen). Overstiger udgifterne  

 reparationsgrænsen, eller er de i §, 17, stk. 1-3, anførte  

 tekniske krav til genopbygningen ikke opfyldt, skal  

 motorkøretøjet efter genopbygningen anmeldes til  

 afgiftsberigtigelse hos de statslige told- og skattemyndigheder, jf  

 § 17, stk. 5. Afgiftsberigtigelsen sker efter  

 registreringsafgiftslovens almindelige bestemmelser.
§ 20. Reparationsgrænsen for afgiftsfri  

 genopbygning fastsættes som den ved kontant salg til bruger til  

 almindelige pris for et motorkøretøj som det omhandlede i  

 normalt vedligeholdt og registreringsklar stand, inklusive afgifter.  

 Reparationsgrænsen forhøjes med 10 pct. for hvert hele år,  

 motorkøretøjets alder overstiger 5 år regnet fra  

 motorkøretøjets første registrering.
Tillægget kan  

 højst udgøre 50 pct.
Udgifterne til genopbygningen opgjort  

 efter de i § 21, stk. 2, anførte regler må dog  

 højst andrage 50.000 kr.
 Stk. 2. Udgifterne til motorkøretøjets maling,  

 lakering og rustbeskyttelse kan holdes uden for  

 genopbygningsomkostningerne.
§ 21. Som dokumentation for, at betingelserne for  

 afgiftsfri genopbygning er opfyldt, skal virksomheden udfærdige en  

 specificeret opgørelse indeholdende de nødvendige oplysninger  

 til identifikation af motorkøretøjet, herunder seneste  

 registreringssnummer, oplysninger om reparationsgrænsen og  

 omkostningerne ved genopbygningen.
Opgørelsen skal endvidere indeholde  

 oplysninger om reparatørvirksomhedens navn.
 Stk. 2. Opgørelsen af omkostningerne ved genopbygningen  

 skal foretages på grundlag af reparatørvirksomhedens almindelige  

 bruttopriser, inklusive merværdiafgift, og skal omfatte samtlige de  

 omkostninger og den avance, der i almindelighed indgår i priser for  

 reparationsydelser af den pågældende art.
 Stk. 3. Opgørelsen skal indeholde en specifikation over  

 dele, som er udskiftet, og arbejdsydelser, som er udført på  

 motorkøretøjet, med anførsel af priserne på  

 disse.
 Stk. 4. Hvis betingelserne for afgiftsfritagelse er opfyldt,  

 kan registrering efter færdselsloven ske uden forevisning af  

 motorkøretøjet for de statslige told- og skattemyndigheder.  

 Såfremt chassis- eller stelnummer efter genopbygningen ikke  

 fremtræder tydeligt og ubeskadiget, skal genindhugning finde sted ved  

 reparatørens foranstaltning og under kontrol af de statslige told- og  

 skattemyndigheder.
 Stk. 5. Regnskabsmaterialet (eventuelt kopier) og de i  

 stk. 1 nævnte opgørelser samt arbejdskort eller tilsvarende  

 dokumentation skal opbevares i virksomheden i mindst 5 år og skal  

 på begæring af de statslige told- og skattemyndigheder stilles  

 til rådighed for kontrollen.
Motorkøretøjer, som tilhører  

 private, og hvis genopbygning ikke sker med henblik på salg § 22. Bestemmelserne i § 23 finder anvendelse  

 i tilfælde, hvor genopbygningen gennemføres efter den private  

 ejers nærmere bestemmelse og for dennes regning eller for regning af et  

 forsikringsselskab i de tilfælde, hvor der skal foretages udbedring af  

 tæringsskader m.m., der er omfattet af en forsikring eller  

 garantiordning.
 § 23. Afgiftsfritagelsen er betinget af, at  

 motorkøretøjet har været i løbende registrering  

 for ejeren i mindst 1/2 år forud for genopbygningen, og at  

 genopbygningen ikke sker med henblik på salg af  

 motorkøretøjet.
 Stk. 2. Motorkøretøjets genopbygning skal  

 udføres overensstemmende med bestemmelserne i § 17,  

 stk. 1-4. Såfremt de i § 17, stk. 1-3, anførte  

 tekniske krav til genopbygningen ikke er opfyldt, skal  

 motorkøretøjet efter genopbygningen anmeldes til  

 afgiftsberigtigelse hos de statslige told- og skattemyndigheder, jf.  

 § 17, stk. 5. Afgiftsberigtigelsen sker efter  

 registreringsafgiftslovens almindelige bestemmelser.
Stk. 3. Reparatørvirksomheden skal udstede en  

 specificeret faktura til motorkøretøjets ejer, respektive  

 forsikringsselskabet, om genopbygningen.
Fakturaen skal bl.a. indeholde  

 oplysninger til identifikation af motorkøretøjet, herunder  

 registreringsnummer, og om reparatørvirksomhedens navn og adresse.
Stk. 4. Reparatøren skal undersøge, om  

 motorkøretøjets chassis- eller stelnummer findes tydeligt og  

 ubeskadiget, eller om det skal genindhugges.
Skal genihugning finde sted,  

 skal denne udføres af reparatøren under kontrol af de statslige  

 told- og skattemyndigheder.
 Stk. 5. Bestemmelserne i § 21, stk. 5, finder  

 tilsvarende anvendelse for så vidt angår det i § 23,  

 stk. 3, omhandlede regnskabsmateriale m.v.
Kapitel 5 Fradrag i den afgiftspligtige værdi og fradrag i  

 afgiften af biler med særligt trafiksikkerhedsfremmende udstyr (registreringsafgiftslovens § 3, stk.3) § 24. Den afgiftspligtige værdi for nye  

 motorkøretøjer nedsættes med de i  

 registreringsafgiftslovens § 8, stk. 7, anførte  

 beløb, når de er forsynet med blokeringsfri bremser eller  

 sikkerhedspude.
Stk. 2. Blokeringsfri bremser skal være »E« eller »e«  

 godkendt.
Herved forstås godkendelsesmærkning i henhold til et  

 ECE regulativ eller et EF-direktiv.
 Stk. 3. Blokeringsfri bremser, sikkerhedspuder og det i  

 § 25 nævnte udstyr skal være monteret af fabrikations- eller  

 importørvirksomheden.
 § 25. Den i registreringsafgiftslovens § 3,  

 stk. 3, indeholdte afgiftsnedsættelse på højst 3.000  

 kr. for personbiler, og højst 1.100 kr. for varebiler ydes for  

 følgende udstyr:
1)	3 punkts rulleseler på bagsædets yderpladser.
Selerne  

 skal være »E« eller »e« godkendt:
 Personbil	2.000 kr.
 2)	Højre sidespejl, som er justerbart ved indvendig  

 betjeningsanordning:
 Personbiler	300 kr.
 Varebiler	300 kr.
 3)	Ekstra, højt monteret stoplygte:
 Personbiler	400 kr.
 Varebiler	200 kr.
 4)	Bagrudevisker og -vasker:
 Personbiler	300 kr.
 Varebiler	600 kr.
 Stk. 2. Der ydes fradrag i afgiften, selv om afgiften betales  

 efter reglerne i registreringsafgiftslovens § 3 a, stk. 2.
§ 26. Afgiftslempelsen er betinget af, at det  

 særlige udstyr er specificeret i anmeldelserne til de statslige told-  

 og skattemyndigheder med anførsel af det eller de ønskede  

 fradragsbeløb.
De certifikater, der udarbejdes til brug for  

 afgiftsberigtigelsen, skal indeholde tilsvarende oplysninger om  

 fradragsbeløbene.
Kapitel 6 Leverings- og finansieringsomkostninger (registreringsafgiftslovens § 8, stk. 5) § 27. Ved fastsættelse af den  

 afgiftspligtige værdi for et nyt motorkøretøj efter  

 reglerne i registreringsafgiftslovens § 8 og § 9 kan der ses bort  

 fra betalingen af de med leveringen forbundne udgifter til  

 motorkøretøjets forsendelse og registrering, dog højst  

 med følgende beløb (ekskl. merværdiafgift):
 1)	Motorcykler, herunder motorcykler med sidevogn, samt kabinescootere  

 720 kr.
 2)	Personbiler, herunder hyrevogne, samt varebiler berigtiget med  

 afgift efter registreringsafgiftslovens § 5, stk. 1, 1.440 kr.
 3)	Varebiler berigtiget med afgift efter registreringsafgiftslovens  

 § 5, stk. 2, 1.840 kr.
 Stk. 2. Endvidere ses der bort fra de af justitsministeren  

 fastsatte nummerpladegebyrer.
 Stk. 3. For andre end de i stk. 1 omhandlede  

 motorkøretøjer kan de i stk. 1 og 2 nævnte udgifter  

 holdes uden for den afgiftspligtige værdi mod fornøden  

 dokumentation.
 Stk. 4. Merværdiafgift af de i stk. 1, 2 og 3  

 nævnte leveringsomkostninger kan ligeledes holdes uden for den  

 afgiftspligtige værdi.
Stk. 5. De i stk. 1 angivne beløb reguleres  

 årligt med 2,0 pct. tillagt eller fratrukket den af finansministeren  

 bekendtgjorte tilpasningsprocent for det pågældende  

 finansår efter lov om en satsreguleringsprocent.
De således  

 regulerede beløb afrundes nedad til nærmeste kronebeløb,  

 der er deleligt med 80.
 § 28. Sædvanlige renter og tillæg, som  

 er betaling for købekontraktens finansiering, kan holdes uden for den  

 afgiftspligtige værdi.
Kapitel 7 Sikkerhed og henstand med betaling af afgiften § 29. Tolddataplade udleveres til virksomheder,  

 der har været registreret i 2 måneder.
Indtil da skal  

 virksomhederne stille fuld sikkerhed for afgiften.
§ 30. Som sikkerhed efter  

 registreringsafgiftslovens § 14, stk. 2, antages  

 selvskyldnerkautionsbeviser fra banker, sparekasser, andelskasser og  

 forsikringsselskaber, indlånsbøger med banker, sparekasser og  

 andelskasser samt børsnoterede obligationer, som er  

 ihændehaverpapirer.
Præmieobligationer modtages dog ikke.  

 Selvskyldnerkautionsbeviserne skal være affattet i overensstemmelse med  

 en nærmere aftalt formulering.
Stk. 2. Der ydes kun henstand med betaling af skyldig afgift  

 inden for det beløb, for hvilket der er stillet sikkerhed.
Til  

 sikkerhedsstillelsen medregnes det beløb på 200.000 kr., som  

 virksomheden har stillet som sikkerhed efter bestemmelsen i  

 registreringsafgiftslovens § 14, stk. 2.
Stk. 3. Den stillede sikkerhed skal sikre skadesløs  

 betaling af de afgiftsbeløb, hvormed der er ydet virksomheden  

 henstand.
Den skal endvidere inden for det fastsatte kreditmaksimum  

 dække afgiftsskyld, som forfalder efter en virksomheds ophør,  

 betalingsstandsning og lign., dog ikke ud over et beløb på  

 200.000 kr.
 Stk. 4. Den for en afgiftsperiode skyldige afgift skal  

 være indbetalt senest den 15. i den følgende måned efter  

 afgiftsperioden.
Kapitel 8 Straffe- og ikrafttrædelsesbestemmelser (registreringsafgiftslovens § 27, stk. 2) § 31. Med bøde straffes den, der  

 forsætligt eller groft uagtsomt:
1)	overtræder de vilkår, der er fastsat i § 5,  

 stk. 5-7, § 6, stk. 2, stk. 3, og stk. 5, § 9,  

 stk. 1, § 10, § 15, stk. 2, 1. punktum, § 17,  

 stk. 1-4, § 19, 1. punktum, § 21 og § 23 eller 2)	undlader at indgive anmeldelse eller indsende registreringsattest  

 til de statslige told- og skattemyndigheder efter § 5, stk. 8, 1.  

 pkt., § 13, stk. 1-3, § 15, stk. 1 og stk. 2, 2.  

 punktum, § 17, stk. 5 og § 19, 2. punktum.
 Stk. 2. Bestemmelserne i registreringsafgiftslovens § 27,  

 stk. 4 og § 28 finder anvendelse.
 § 32. Bekendtgørelsen træder i kraft  

 den 1. juli 1999.
 Stk. 2. Bekendtgørelse nr. 1045 af 17. december 1997  

 ophæves.
