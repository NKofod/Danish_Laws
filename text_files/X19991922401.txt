Registreringspligt K har ved skrivelse af 15. december 1998 klaget over, at  

 Erhvervs- og Selskabsstyrelsen ved skrivelse af 23. november 1998 har  

 fastslået, at landsforeningen skal registreres efter lov om  

 erhvervsdrivende virksomheder  § 3.
 Sagens omstændigheder:
 Om forløbet forud for den påklagede  

 afgørelse fremgår følgende af en redegørelse af  

 25. januar 1999, som ankenævnet har indhentet fra Erhvervs- og  

 Selskabsstyrelsen:
 "Sagens faktiske omstændigheder:
 Styrelsen blev i marts 1998 opmærksom på, at  

 ovennævnte forening ikke var registreret i henhold til lov om  

 erhvervsdrivende virksomheder.
 Ved skrivelse af  30. marts 1998 anmodede styrelsen  

 foreningen om at indsende et eksemplar af vedtægterne samt et eksemplar  

 af det senest aflagte årsregnskab til brug for styrelsens vurdering af,  

 hvorvidt foreningen var omfattet af lov om erhvervsdrivende virksomheder og  

 dermed registreringspligtig i Erhvervs- og Selskabsstyrelsen, jf. lovens § 8,  

 jf. § 3.
 Styrelsen modtog vedtægter samt årsregnskab  

 for 1996/1997 den 8. april 1998, hvilke vedlægges.
 Af vedtægterne fremgår det blandet andet,  

 at:
- et avlsarbejde, der tilgodeser produktionens behov - udvikling af hjælpemidler i produktionen - højnelse af rådgivningsniveauet - en målrettet forskning efter producenternes  

 ønsker og behov - udvikling af information til ...
- optimering af foder, kvalitetsmæssigt,  

 ernæringsmæssigt m.v.
- optimal udvikling i slagteri- og forsyningsbranchen - uddannelse af medarbejdere og selvstændige  

 produktionsledere - at ... (medlemmerne) får politisk indflydelse i  

 forhold, der vedrører deres produktion - individuel rådgivning i det omfang medlemmerne  

 ønsker" Af årsregnskabet for 1996/1997 fremgår det  

 blandt andet, at:
- direkte indtægter kr. ...
- tilskud kr. ...
- rejser, seminarer og kursusaktivitet kr. ...
- salg af sekretær- og konsulenttimer kr. 254.877 - bladudgivelser kr....
- øvrige kr. ...
 Styrelsen kan ikke vurdere de af K angivne oplysninger  

 vedrørende årsregnskabet for 1997/98, da dette ikke er fremlagt.  

 Styrelsen skal derfor anmode Erhvervsankenævnet om at se bort fra disse  

 oplysninger, medmindre årsregnskabet fremlægges.
Ved skrivelse af 22. oktober 1998 udbad styrelsen sig en  

 redegørelse for, hvorvidt foreningens medlemmer er aftagere af rejser,  

 seminarer, kursusaktiviteter, salg af sekretær- og konsulenttimer samt  

 bladudgivelser, og hvorvidt medlemmerne i den forbindelse erlægger  

 vederlag for ydelsen.
Endvidere udbad styrelsen sig en redegørelse  

 for, hvad posterne direkte indtægter, tilskud samt øvrige i  

 årsregnskabets note 1 hidrørte fra, jf. ....
Styrelsen modtog den 17. november 1998 en  

 redegørelse fra K, jf. vedlagte kopi.
Det fremgår af  

 redegørelsen, at På denne baggrund traf styrelsen den 23. november  

 1998 afgørelse i sagen, jf. ... Styrelsens afgørelse gik ud  

 på, at selskabet var registreringspligtigt i henhold til lov om  

 erhvervsdrivende virksomheder, jf. § 8, jf. § 3, jf. § 1.
..." Erhvervs- og Selskabsstyrelsens afgørelse af 23.  

 november 1998 er sålydende:
 "Styrelsen har modtaget Deres redegørelse af 16.  

 november d.å. og har tidligere modtaget vedtægter samt  

 årsregnskab for 1996/1997 vedrørende ovennævnte  

 forening.
 Styrelsen skal på denne baggrund meddele som  

 følger:
 Lov om erhvervsdrivende virksomheder, jf.  

 lovbekendtgørelse 546 af 20. juni 1996, § 1, stk. 1 og 2,  

 fastslår, at loven finder anvendelse på virksomheder med  

 begrænset ansvar, der har til formål at fremme deltagernes  

 økonomiske interesser gennem erhvervsdrift.
Opmærksomheden henledes på, at begrebet  

 virksomhed i loven er anvendt som samlet betegnelse for de retlige  

 organisationsformer, der er omfattet af loven.
Loven er en registreringslov  

 for de ulovregulerede virksomhedsformer, hvorfor det er uden betydning,  

 hvorledes virksomheden betegner sig.
 Det fremgår af årsregnskabet for 1996/1997, at  

 foreningen besidder 100% af aktiekapitalen i... Holding A/S, hvis  

 formål er, at eje aktier i datterselskaber og beslægtede  

 selskaber og fungere som koncernselskab, jf. vedtægternes § 2, ligesom  

 det fremgår af Deres redegørelse af 16. november d.å., at  

 foreningen modtager vederlag for sekretær- og konsulenttimer samt  

 bogholderibistand til... Holding A/S.
 Foreningen driver således erhvervsdrift, jf. lov om  

 erhvervsdrivende virksomheder § 1, stk. 3, nr. 1 og nr. 3.
 ... Holding A/S besidder 100% af anpartskapitalen i A ApS,  

 der har til formål at yde rådgivning indenfor landbrugssektoren  

 samt gennemføre aktiviteter til formidling af gener indenfor  

 svineproduktion.
 ... Holding A/S besidder endvidere 76% af aktiekapitalen i  

  B A/S, der blandt andet har til formål at udgive fagblade og anden  

 faglitteratur, der orienterer om de nyeste inden- og udenlandske initiativer  

 vedrørende landbrug m.v., at videregive forskningsresultater, der kan  

 have interesse for danske landmænd samt at orientere om det  

 fagpolitiske arbejde, der foregår i organisationer med tilknytning til  

 dansk landbrug, samt andre i forbindelse hermed stående aktiviteter,  

 jf. vedtægternes § 3.
 Endelig besidder... Holding A/S 71% af stemmerettighederne  

 i C A/S, hvis formål er handel.
 Det er styrelsens opfattelse, at af K gennem  

 ovenstående koncernopbygning tilsigter en økonomisk fordelagtig  

 tilrettelæggelse af den del af medlemmernes egen virksomhed, som  

 selskaberne omfatter, hvorved medlemmerne opnår stordriftsfordele.
 Det fremgår endvidere af Deres redegørelse af  

 16. november d.å., at K foretager samlet indkøb af eksempelvis  

 kedeldragter og udstyr til ..., hvorefter det enkelte medlems andel  

 viderefaktureres.
 Endelig fremgår det af vedtægternes punkt 2,  

 at foreningen har til formål "..at samle danske ... for gennem godt  

 samarbejde og fælles optræden at virke for en forbedring af  

 rentabiliteten i dansk ..., bl.a. ved...".
 På denne baggrund er det styrelsens opfattelse, at K  

 har til formål at fremme medlemmernes/deltagernes økonomiske  

 interesser.
 Endelig fremgår det af vedtægternes punkt 18,  

 at foreningens medlemmer har begrænset ansvar.
På denne baggrund er det styrelsens opfattelse, at K  

 er en virksomhed med begrænset ansvar, der har til formål at  

 fremme deltagernes økonomiske interesser gennem erhvervsdrift, hvorfor  

 foreningen er omfattet af registreringspligten i lov om erhvervsdrivende  

 virksomheder, jf. § 8, jf. § 3, jf. § 1." I klageskrivelsen af 15. december 1998 til  

 ankenævnet har K bl.a. anført:
"K blev etableret i 1974 af en mindre gruppe  

 specialiserede svineproducenter.
Foreningen har i dag ca. 1550 aktive  

 medlemmer.
Medlemmerne har via medlemskabet indflydelse på den  

 politiske debat omkring svineproduktion, dyrevelfærd, økologi  

 osv.
Foreningen arrangerer møder med de politikere, der har  

 indflydelse på landbrugspolitikken, og har tæt kontakt med de  

 øvrige politiske og faglige landbrugsorganisationer.
Via disse  

 kontakter sikrer foreningen sig en politisk indflydelse, ligesom vi kan give  

 vore medlemmer en hurtig tilbagemelding omkring hvilke politiske tiltag, der  

 rører sig.
Det er vigtigt for os at slå fast, at vi ikke er en  

 forening, der har økonomisk indflydelse hos den enkelte landmand, men  

 vi er en politisk og faglig interesseorganisation.
K's regnskaber har ikke til formål at give overskud,  

 men skal blot balancere.
Vi har aldrig udloddet udbytte af noget overskud til  

 vore medlemmer, og medlemmerne har ikke specielle økonomiske fordele  

 af medlemskabet.
Af den tilsendte afgørelse fremgår, at man  

 bl.a. har lagt til grund, at der er opbygget en koncernstruktur, der skulle  

 medvirke til, at medlemmerne opnår stordriftsfordele.
Det er her  

 vigtigt for os at slå fast, at vore medlemmer handler hos  

 datterselskaberne på samme betingelse som andre landmænd, og der  

 er ikke nogen form for særrabat.
Ligeledes er de enkelte selskaber ikke  

 forpligtet til at handle hos hinanden.
Datterselskaberne har  

 selvstændig ledelse og aflægger selvstændige regnskaber.  

 Datterselskaberne udbetaler ikke udbytte til K.
 For en af virksomhedernes vedkommende - C A/S - så  

 er det sådan, at ... Holding ejer A-aktier, mens B-aktierne ejes af  

 ..., der har været med til at stifte selskabet.
Der ligger ikke i nærværende konstruktion  

 nogen krav om samhandelsforbindelser.
Datterselskaberne under ... Holding er  

 som nævnt selvstændigt ledede virksomheder og de sælger  

 deres produkter til en bred kreds.
Der stilles ingen krav om medlemskab af K  

 som garanti for købsadgang.
Det har således været vigtigt for os i K, at  

 der var vandtætte skodder imellem K og de erhvervsdrivende virksomheder  

 i koncernen.
Der udarbejdes koncernregnskab for ... Holding, hvor oplysninger  

 om de erhvervsmæssige virksomheder fremgår.
 K ejer Holdingselskabet, men som tidligere nævnt  

 udloddes der ikke udbytte, idet vi har ønsket, at den politiske  

 forening i strukturen skulle kunne hvile i sig selv, dvs. de politiske og  

 faglige informationer vi giver til medlemmerne skulle dækkes af  

 medlemmernes kontingenter.
Endvidere kan vi nævne, at vi i vort sekretariat har  

 ansat folk med uddannelse som journalist, cand.mag i dansk, bibliotekar og  

 kontorassistenter.
Dvs. det vi skal formidle er information til og fra vore  

 medlemmer, og vi udøver ikke nogen form for indblanding i det enkelte  

 medlems økonomiske erhvervsdrift.
 Til oplysning kan vi nævne følgende fra  

 regnskabet for 97/98 vedr. bruttoomsætning:
Kontingentindbetaling har udgjort i alt Kr.    ...
Kontingentindbetaling på Udendørsnyt Kr.    ...
Kontingent for ugentlig nyhedsfax Kr.    ...
Kursusbetaling, mødeaktivitet Kr.    ...
Salg af kedeldragter Kr.    ...
Det ses heraf, at vore indtægter primært  

 stammer fra kontingentindbetalingen.
Den samhandel der er, fremmer ikke  

 på nogen måde medlemmernes økonomiske interesser, idet  

 såvel kurser som kedeldragter kan købes andre steder.
For at sætte dette lidt i relief til det enkelte  

 medlems egen økonomi, kan vi nævne, at et typisk medlem hos os  

 vil være en ... med en omsætning mellem 5 og 20 mio. kr.
Det er  

 således den enkelte ... politiske og faglige interesse der  

 afgør, om han vil være medlem hos os, og ikke vor mulighed for  

 at sælge ham en kedeldragt med vort logo på.
 Vi vil derfor venligst anmode om at blive fritaget for  

 registreringspligten i henhold til lov om erhvervsdrivende virksomheder, lov  

 nr. 123 af 18. februar 1994, § 5, stk. 2, med den begrundelse, at vi er en  

 forening indenfor landbrug med politisk formål, og deltagernes  

 økonomiske interesser fremmes ikke gennem medlemskab af vor forening.  

 I bemærkninger til lovforslagets § 1, fremgår at sådanne  

 foreninger har mulighed for ikke at blive omfattet af lovforslaget.
Vi kan samlet konkludere, at vi ikke er en forening der  

 har til formål at fremme medlemmernes økonomiske interesser, og  

 i henhold til § 1, stk. 1 er vi ikke omfattet af registreringspligten." I redegørelsen af 25. januar 1999 har Erhvervs- og  

 Selskabsstyrelsen bl.a. udtalt:
 "Det fremgår af lov om erhvervsdrivende virksomheder  

 § 1, stk. 1 og 2, jf. § 3, at loven finder anvendelse på virksomheder  

 med begrænset ansvar, der har til formål at fremme deltagernes  

 økonomiske interesser gennem erhvervsdrift.
Det fremgår af K's skrivelse af 15. december 1998,  

 at foreningen er af den opfattelse, at foreningen ikke har til formål  

 at fremme medlemmernes økonomiske interesser.
Det lægges  

 således til grund, at foreningen udøver erhvervsdrift, og at  

 foreningen har begrænset ansvar.
Det fremgår af forarbejderne til lov om  

 erhvervsdrivende virksomheder, at tilføjelsen af kravet om, at  

 virksomheden skal have til formål gennem erhvervsdriften at fremme  

 deltagernes økonomiske interesser, har til formål at  

 afgrænse lovens anvendelsesområde over for ideelle foreninger,  

 der driver erhvervsdrift, jf.
Folketingstidende A, 1993-1994, spalte 1663.  

 Som eksempel på ideelle foreninger, der ikke er omfattet af  

 lovforslaget, nævnes i forarbejderne foreninger med et socialt,  

 politisk, kulturelt eller humanitært formål såsom  

 eksempelvis brancheforeninger inden for landbrug.
Disse falder uden for  

 lovens anvendelsesområde, uanset de driver erhverv til opfyldelse af  

 det ideelle formål, blot deltagernes økonomiske interesser ikke  

 fremmes gennem denne erhvervsaktivitet, jf.
Folketingstidende A, 1993-1994,  

 spalte 1670.
 Modsætningsvis vil en brancheforening således  

 være omfattet af lov om erhvervsdrivende virksomheder, hvis foreningen  

 overvejende har til formål at fremme deltagernes økonomiske  

 interesser gennem erhvervsdrift.
Det anføres i forarbejderne til lov om  

 erhvervsdrivende virksomheder, at den økonomiske interesse kan  

 være af direkte eller indirekte karakter, jf.
Folketingstidende A,  

 1993-1994, spalte 1671, hvoraf det fremgår, at foreninger eller  

 sammenslutninger, som gennem fælles bestillingskontorer,  

 indkøbscentraler eller administrationskontorer tager sigte på en  

 økonomisk fordelagtig tilrettelæggelse af medlemmernes  

 virksomhed ligeledes vil være omfattet af loven.
Det fremgår endvidere af forarbejderne til lov om  

 erhvervsdrivende virksomheder, jf.
Folketingstidende A, 1993-1994, spalte  

 1664, at afgrænsningen af foreninger der har til formål at fremme  

 deltagernes økonomiske interesser gennem erhvervsdrift svarer til  

 afgrænsningen i den svenske lov om økonomiske foreninger, der  

 dog alene omfatter kooperative foreninger.
Det følger ligeledes heraf, at den  

 økonomiske interesse kan være af direkte eller indirekte  

 karakter.
Som eksempel på indirekte fordele nævner Anders  

 Mallmén i "Lagen om ekonomiske föreningar", 1. udgave, 1989, p.  

 36, at "föreningsverksamheten skall gå ut på att öka  

 medlemmernas materielle resurser genom att nedbringa deras utgifter eller  

 öka deras inkomster". Det nævnes endvidere, at "även  

 forhindrande av fördyrande levnadsomkostningar, ökade  

 levnadsomkostningar eller ökande arbetskostnader omfattas" (af begrebet  

 "fremme medlemmernes økonomiske interesser").
Hvorvidt en virksomhed har til formål at fremme  

 deltagernes økonomiske interesser kan udledes af såvel  

 vedtægterne som de reelle forhold i virksomheden, jf.
Folketingstidende  

 A, 1993-1994, spalte 1670.
I den foreliggende sag fremgår det såvel af de  

 reelle forhold i foreningen som direkte af vedtægternes punkt 2, at  

 foreningen har til formål at virke til en forbedring af rentabiliteten  

 af dansk .... Hvorledes dette blandt andet kan ske, er i vedtægterne  

 specificeret ud i ti underpunkter.
Bortset fra ét af disse ti  

 underpunkter vedrører alle punkter forhold, der kan nedsætte  

 omkostningerne ved svineproduktion og dermed øge rentabiliteten.
... Holding A/S er et af K helejet datterselskab.
K og  

 alle datterselskaberne under... Holding A/S varetager tilsammen de  

 erhvervsmæssige formål i K.
Om end selve aktiviteterne i ovenstående selskaber  

 er udsondret, har medlemmerne af K fortsat en individuel interesse i driften  

 af selskaberne.
Driften af selskaberne er medvirkende til at forbedre  

 rentabiliteten i deres egen svineproduktion.
Såfremt K ikke gennem  

 opbygningen af selskaberne havde sikret, at de pågældende ydelser  

 blev udbudt, havde medlemmerne været henvist til at søge de  

 pågældende ydelser på individuel basis med langt  

 større driftsomkostninger til følge.
Ved koncernopbygningen har  

 K ikke blot sikret medlemmerne adgang til de pågældende ydelser,  

 men også sikret at omkostningerne hertil holdes nede, da medlemmerne  

 går sammen om at søge de pågældende ydelser, hvorved  

 medlemmerne opnår stordriftsfordele.
Det kan således ikke tillægges  

 afgørende vægt, at medlemmerne handler hos datterselskaberne  

 på samme betingelser som andre landmænd, ligesom det ikke kan  

 tillægges afgørende vægt, at der ikke er noget krav om  

 samhandel.
Medlemmerne af K har fortsat den bestemmende indflydelse i  

 samtlige selskaber.
K har blot valgt at tilrettelægge driften af  

 selskaberne således, at der handles på samme betingelser med  

 ikke-medlemmer, og at medlemskab ikke er en betingelse for samhandel.
Det er således åbenbart, at medlemmerne gennem  

 ovennævnte tilrettelæggelse opnår en indirekte  

 økonomisk fordel.
Det er derfor uden betydning, at der konkret ikke  

 skal udloddes eller optjenes overskud til direkte fordeling blandt  

 medlemmerne.
I øvrigt bemærker styrelsen, at der i lov om  

 erhvervsdrivende virksomheder ikke findes en nedre grænse for omfanget  

 af erhvervsdriften eller den økonomiske interesse.
Omfanget er  

 således uden indflydelse på, hvornår en virksomhed/forening  

 anses for omfattet af loven.
Opfylder en virksomhed/forening kriterierne for  

 registreringspligten, jf. lovens § 8, jf. § 3, jf. § 1, er den omfattet af  

 loven.
Det er således også uden betydning, hvor stor en  

 omsætning den enkelte svineproducent har i forhold til foreningens  

 omsætning.
På baggrund af ovenstående finder styrelsen,  

 at K helt overvejende har til formål at fremme deltagernes  

 økonomiske interesser gennem den udøvede erhvervsdrift.
Da det  

 må lægges til grund, at K har begrænset ansvar og driver  

 erhvervsdrift, er de lovmæssige kriterier for registreringspligt i  

 medfør af lov om erhvervsdrivende virksomheder opfyldt.
Foreningen  

 skal derfor anmeldes til registrering i Erhvervs- og Selskabsstyrelsen, jf.  

 lov om erhvervsdrivende virksomheder § 8, stk. 1, jf. § 3, jf. § 1." I skrivelse af 22. februar 1999 har landsforeningen bl.a.  

 yderligere anført:
 "Vi mener fortsat at være berettiget til at blive  

 fritaget for registreringspligt i henhold til lov om erhvervsdrivende  

 virksomheder, idet vi henholder os til bemærkningerne til lovforslagets  

 § 1, hvor det fremgår at foreninger med politisk formål,  

 brancheforeninger indenfor landbrug m.fl. kan undtages.
 Erhvervs- og Selskabsstyrelsen bygger i høj grad  

 deres begrundelse for registrering op omkring punkt 2 i vedtægterne.  

 For os er det klart, at der her er tale om overordnede politiske  

 beslutninger.
Vor primære "omsætning" er  

 kontingentindbetalinger og burde måske omdøbes til dette i vort  

 regnskab.
Som andre foreninger, vil vi løbende forsøge at  

 opnå støtte til foreningens arbejde.
Vi har udgifter ved at  

 udsende medlemsblade som bl.a. bliver dækket via  

 annonceindtægter, men dette berettiger ikke til at betragte foreningen  

 som økonomisk kommerciel.
 Som supplement til vor tidligere kommentarer kan vi  

 nævne, at vi senest er blevet udbedt kommentarer til nye landbrugslov,  

 og er således høringsberettigede sammen med en hel række  

 andre foreninger indenfor landbrug, hvilket understøtter, at vi er en  

 interesseorganisation og ikke en kommerciel virksomhed.
Når vi argumenterer for, at vi ikke skal være  

 registreringspligtige er det fordi, det vil give os øgede udgifter i  

 forbindelse med vor regnskabsaflæggelse.
Det giver således  

 administrativt arbejde, og påfører os øgede omkostninger.  

 Vi mener, man fra Erhvervs- og Selskabsstyrelsen ganske fejlvurderer vor  

 forenings virke." Erhvervs- og Selskabsstyrelsen har i skrivelse af 10.  

 marts 1999 yderligere udtalt:
"K anfører i sin skrivelse af 22. februar  

 d.å., at Erhvervs- og Selskabsstyrelsen i høj grad bygger  

 begrundelsen for registrering op omkring punkt 2 i vedtægterne.
I  

 tilknytning hertil anføres, at der efter K's opfattelse er tale om  

 overordnede politiske målsætninger.
Styrelsen skal understrege, at vedtægternes punkt  

 udgør selve K's formålsbestemmelse, hvorfor vedtægternes  

 punkt 2 er det naturlige udgangspunkt for vurderingen af, hvilke aktiviteter  

 K udøver.
Herudover skal styrelsen afvise, at vedtægternes punkt  

 2 udelukkende bør anskues som overordnede politiske  

 målsætninger.
Dels vedrører hovedparten af underpunkterne  

 økonomiske målsætninger.
Dels udøves de  

 økonomiske målsætninger konkret igennem  

 koncernopbygningen.
 Styrelsen skal endvidere henlede Erhvervsankenævnets  

 opmærksomhed på K's Årsberetning 1998, s. 3-6, hvoraf det  

 fremgår, at K søger at skaffe medlemmerne fordelagtige  

 netværk, samarbejdspartnere og serviceaftaler herunder ved at  

 ansætte eksperter til at varetage medlemmernes specielle behov i deres  

 bedrift, at K har "en mængde af gode tilbud til medlemmerne", samt at  

 foreningen har kommercielle interesser, der  varetages gennem... Holding A/S  

 og dermed gennem koncernopbygningen.
Samlet viser ovenstående forhold efter Erhvervs- og  

 Selskabsstyrelsens opfattelse, at K igennem sin meget betydelige og  

 forskelligartede erhvervsdrift fremmer medlemmernes økonomiske  

 interesser.
Der henvises i denne forbindelse til det tidligere fremlagte  

 årsregnskab for 1996/1997 vedrørende... Holding A/S." Det fremgår af landsforeningens årsregnskaber  

 for 1996/97 og 1997/97, at landsforeningens egenkapital var henholdsvis kr.  

 ... og ... kr., og at kapitalinteresserne i holdingselskabet begge år  

 indgik med anskaffelsesprisen, ... kr.. Det fremgår af  

 holdingselskabets års- og koncernregnskab for  1996/97, at  

  holdingselskabets egenkapital  pr. 30/9-1996 udgjorde ... kr. og pr.  

 30/9-1997 ... kr.
 Ankenævnet udtaler:
 K udøver erhvervsvirksomhed, idet landsforeningen  

 mod vederlag bl.a. erlægger tjenesteydelser i form af konsulentbistand,  

  og idet landsforeningen er moderorgan for holdingselskabet og de tre  

 erhvervsdrivende datterselskaber, jf. lov om erhvervsdrivende virksomheder §  

 1, stk. 3, nr. 1) og 3).
 Da virksomheden drives med begrænset ansvar,  skal  

 landsforeningen registreres, såfremt en ikke uvæsentlig del af  

 erhvervsdriften har til formål at fremme medlemmernes økonomiske  

 interesser, jf. lovens  § 1, 3 og 8.
 Under  hensyn til bemærkningerne i lovmotiverne om  

 brancheforeninger inden for landbruget finder ankenævnet, at  

 erhvervsdrift, der  tager sigte på at skabe et overskud, som  

 udelukkende anvendes til fagpolitiske formål og dermed kun indirekte  

 til fremme af foreningsmedlemmernes økonomiske interesser, ikke  

 medfører registreringspligt efter lovens  § 8. Derimod medfører  

 det registreringspligt, hvis der oparbejdes overskud, som ikke er tænkt  

 anvendt til fagpolitiske formål, eller der erlægges  

 tjenesteydelser m.m. til medlemmerne  til eller under kostprisen.
 Da det ikke fremgår, at opsparingen i  

 holdingselskabet af overskuddet ved erhvervsdriften i datterselskaberne har  

 et fagpolitisk formål, tiltræder ankenævnet, at i al fald  

 denne del af erhvervsdriften må antages at have til formål at  

 fremme medlemmernes økonomiske interesser.
 Ankenævnet stadfæster derfor Erhvervs- og  

 Selskabsstyrelsens afgørelse af 23. november 1998.
 I sagens behandling har deltaget Suzanne Helsteen, Eskil  

 Trolle  og Vagn Joensen.
