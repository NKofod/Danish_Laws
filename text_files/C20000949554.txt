Skrivelse med orientering om lov om  

 ændring af lov om dagpenge ved sygdom eller fødsel (Til samtlige kommuner m.fl.) Folketinget har den 15. december 2000 vedtaget:
 L 110   Forslag til lov om ændring af lov om  

 dagpenge ved sygdom eller fødsel (Ændring af refusionsregler,  

 smidigere regler om 8-ugers opfølgning samt en  

 forsøgsbestemmelse).
Lovforslaget Loven træder i kraft den 1. januar 2001 Lovforslaget med bemærkninger kan ses på:
 Lovforslaget indeholder følgende:
 Lovændringen indebærer følgende:
I sygdomstilfælde, hvor kommunen vurderer, at der er  

 tale om et forudsigeligt sygdomsforløb som fx et brækket ben,  

 skal kommunen ikke nødvendigvis indkalde den sygemeldte til en  

 personlig samtale.
Kommunen kan så bruge sine ressourcer på de  

 sager, hvor der er risiko for længerevarende sygdom med  

 udstødelse fra arbejdsmarkedet til følge.
 Der kan forekommer tilfælde, hvor den første  

 vurdering om et forudsigeligt fravær ændres ved, at  

 sygefraværet fx strækker sig ud over, hvad man skulle forvente.  

 Kommunen skal i disse tilfælde indkalde den pågældende til  

 en personlig samtale med henblik på en mere intensiv  

 opfølgning.
I de sager, hvor det ikke findes nødvendigt med en  

 personlig samtale, er der heller ikke nødvendigvis et behov for at  

 inddrage sygemeldtes egen læge, virksomheder, de faglige organisationer  

 og arbejdsformidlingen.
Det er imidlertid vigtigt, at kommunen   efter at  

 have vurderet, at der ikke er behov for en personlig samtale  

 selvstændigt vurderer, om der er behov for at inddrage sygemeldtes egen  

 læge, virksomheder, de faglige organisationer og  

 arbejdsformidlingen.
Samarbejdet med bl.a. den sygemeldtes arbejdsplads, de  

 faglige organisationer og arbejdsformidlingen er et vigtigt element i  

 kommunens sygedagpengeopfølgning for at sikre, at den sygemeldte  

 fastholder kontakten til arbejdsmarkedet.
I sygdomstilfælde   der  

 på grund af sygdommens karakter eller sygdomsfrekvensen   kræver  

 en mere intensiv opfølgning, ændres der ikke på kommunens  

 generelle forpligtigelse til at inddrage forannævnte i  

 opfølgningen.
 For at sikre, at kommunen har et økonomisk  

 incitament til at foretage en så tidlig opfølgning som muligt,  

 fremrykkes kommunernes medfinansiering fra 9. uge til 5. uge.
 Finansieringen vil herefter fordele sig således:
 Lovforslaget indebærer endvidere, at der gives  

 socialministeren hjemmel til at give kommunerne tilladelse til  

 forsøgsordninger, der fraviger bestemmelserne i dagpengelovens kapitel  

 3 og §§ 20, 24 og 27 samt de tilhørende bestemmelser i  

 dagpengebekendtgørelsen.
 Hjemlen til at tillade forsøgsordninger bevirker,  

 at socialministeren kan tillade, at der bliver lavet forsøgsordninger,  

 der fraviger reglerne om opfølgning og anmeldelse.
 Socialministeriet agter ikke at godkende forsøg,  

 der samlet set medfører øgede administrative byrder for  

 erhvervslivet.
 Der vil heller ikke blive godkendt forsøg, der  

 samlet set påvirker det økonomiske mellemværende mellem  

 stat og kommune.
Der vil endvidere blive ændret i  

 dagpengebekendtgørelsens regler om anmeldelse af sygefravær og  

 anmodning om refusion.
Disse ændringer forventes at træde i kraft  

 i januar 2001. Der vil blive udsendt en særskilt orienteringsskrivelse  

 om disse ændringer.
Socialministeriet, den 18. december  

 2000 Eva Pedersen /Bente Brandborg Bilag 1 Vedtaget af Folketinget ved 3. behandling den  

 15. december 2000 Forslag til Lov om ændring af lov om dagpenge ved  

 sygdom eller fødsel (Ændring af refusionsregler, smidigere regler om  

 8-ugers opfølgning samt en forsøgsbestemmelse) § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2000, foretages følgende  

 ændringer:
 1. I § 8, stk. 1, nr. 3, ændres »§ 24, stk.  

 1 og 2« til: »§ 24, stk. 1-3«.
 2. § 24, stk. 1, 3. pkt., ophæves.
 3. I § 24 indsættes efter stk. 1 som et  

 nyt stykke:
»Stk. 2. Kommunen skal før den første kontakt til den  

 sikrede tage stilling til, om karakteren af den sikredes sygdom eller den  

 sikredes sygdomsfrekvens kræver, at den sikrede indkaldes til en  

 personlig samtale.
Samtidig skal der tages stilling til, i hvilket omfang der  

 skal ske inddragelse af læger, hospitals- og  

 revalideringsinstitutioner, virksomheder og de faglige organisationer samt  

 arbejdsformidlingen.« Stk. 2 bliver herefter stk. 3.
 4. I § 24 indsættes efter stk. 2, der bliver stk.  

 3, som nyt stykke:
»Stk. 4. Kan den sikrede ikke blive erhvervsaktiv igen, skal  

 kommunen, når betingelserne herfor er opfyldt, rejse sag om en social  

 pension.« Stk. 3 bliver herefter stk. 5.
 5. I § 30, stk. 1, 1. pkt., ændres »8 uger« til:  

 »4 uger«.
 6. Efter § 41 indsættes:
»Kapitel 14 Forsøgsordninger § 41 a.
Socialministeren kan efter ansøgning fra en  

 kommune tillade, at der bliver lavet forsøgsordninger, der fraviger  

 reglerne i kapitel 3 samt §§ 20, 24 og 27.« 7. Før § 42 indsættes:
»Kapitel 15 Ikrafttrædelse og overgangsbestemmelser«.
§ 2 Loven træder i kraft den 1. januar 2001 og har virkning for  

 sygdomstilfælde, der indtræffer den 1. januar 2001 eller senere.
