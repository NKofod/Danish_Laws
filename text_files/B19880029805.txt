 I medfør af §§ 18 og 36, stk. 2 og 3 i lov om råstoffer jf.  

 lovbekendtgørelse nr. 617 af 24. september 1987 og §§ 2, stk. 6 og 5, stk. 3  

 og 4 i lov om kontinentalsoklen jf. lovbekendtgørelse nr. 182 af 1. maj 1979  

 fastsættes:
 § 1.  Denne bekendtgørelse gælder for indvinding og  

 udforskning af sømaterialer i Samsø Bælt, Sejerø Bugt, Storebælt,  

 Langelandsbælt og Smålandsfarvandet til brug for anlæg af  

 Storebæltsforbindelsen i et område, der begrænses mod nord af  

 breddeparallellen 56 grader N fra Sjællands Odde til Samsø, mod vest af en  

 ret linie fra Lushage på Samsø til spidsen af Fyns Hoved, mod syd af  

 breddeparallellen 5 grader 08 minutter N mellem Fyn og Langeland, og  

 breddeparallellen 5 grader 54 minutter N mellem Langeland og Lolland, og mod  

 øst af Guldborgsundbroen og Farøbroerne.
 § 2.  Indvinding og udforskning af sømaterialer på  

 søterritoriet i området til brug for anlæg af Storebæltsforbindelsen må ikke  

 foretages uden særlig tilladelse fra Skov- og Naturstyrelsen.
 Stk. 2.  En tilladelse vil være gældende for et  

 afgrænset område og vil indeholde vilkår for indvindingen, jf. råstoflovens §  

 19.
 § 3.  Indvinding og udforskning af sømaterialer på  

 kontinentalsoklen i området til brug for anlæg af Storebæltsforbindelsen må  

 ikke foretages uden særlig tilladelse fra Skov- og Naturstyrelsen.
 Stk. 2.  En tilladelse vil være gældende for et  

 afgrænset område.
 Stk. 3.  En tilladelse kan bl.a. indeholde vilkår om:
 § 4.  Skov- og Naturstyrelsen fører tilsyn med  

 indvindingen.
 Stk. 2.  Repræsentanter for Skov- og Naturstyrelsen har  

 efter forudgående meddelelse til tilladelsesindehaveren adgang til at  

 besigtige indvindingsfartøjet og udlosningsvirksomheden.
§ 5.  Skov- og Naturstyrelsens afgørelse i henhold til  

 § 3 kan påklages til miljøministeren.
Klagefristen er 4 uger fra den dag,  

 afgørelsen er meddelt den pågældende.
 § 6.  Overtrædelse af bestemmelserne i denne  

 bekendtgørelse straffes med bøde, jf. råstoflovens § 36, stk. 2 og  

 kontinentalsokkellovens § 5, stk. 3. Ved grov eller gentagen overtrædelse,  

 kan tilladelsen blive inddraget, jf. råstoflovens § 24, stk. 1.
 Stk. 2.  Er overtrædelse begået af et aktieselskab,  

 anpartsselskab eller tilsvarende, kan der pålægges selskabet som sådant  

 bødeansvar.
 § 7.  Ved denne bekendtgørelse sker ingen ændring i  

 Miljøministeriets bekendtgørelse nr. 334 af 9. juli 1980 om optagning af  

 sømaterialer ved bundgarn og sømærker.
 § 8.  Denne bekendtgørelse træder i kraft den 20. juni  

 1988.
