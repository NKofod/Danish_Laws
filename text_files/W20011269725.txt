Dagen efter ved morgenkonferencen på ortopædkirurgisk afdeling  

 blev det besluttet at foretage en fornyet vurdering af knæet.
Ved denne  

 undersøgelse fandt en overlæge, at der foruden det påviste  

 brud også var en skade af de udvendige ledbånd, og patienten fik  

 en hængselbandage og 2 krykkestokke til aflastning.
Knap 2 uger efter blev patienten igen kontrolleret af overlægen.
Der  

 var fortsat smerter og hævelse af knæet, men ifølge  

 journalen havde patienten det bedre.
Bandagen blev løsnet, og der blev  

 givet instruktion i aktive, ubelastede øvelser.
Ved kontrol 3 uger  

 efter angav patienten nogen fremgang, og han blev instrueret i  

 bevægeøvelser uden bandage.
Ved afsluttende kontrol 4 uger efter  

 angav patienten, at han ikke længere brugte stokke og skinne  

 indendørs, og at han var begyndt at træne knæet i  

 kondiinstitut.
Næsten 3 måneder efter blev der på andet hospital  

 foretaget en kikkertundersøgelse, som viste en skade på  

 menisken, korsbånd og det ydre ledbånd på indersiden af  

 knæet.
Der blev fjernet en del af menisken, hvilket forbedrede  

 bevægeligheden, og ved efterfølgende kontrol blev det besluttet  

 at rekonstruere forreste korsbånd.
Der blev klaget over, at overlæge alene udstyrede patienten med en  

 skinne og vurderede, at benet var brækket, men at ledbånd og  

 korsbånd var i orden.
Der blev endvidere klaget over, at  

 overlægen ikke var tilstrækkelig omhyggelig ved de  

 efterfølgende kontroller, idet han vurderede, at forholdene i  

 knæet fortsat var i orden, og idet han ikke foranstaltede en  

 røntgenundersøgelse.
Klage over behandling af  

 korsbåndslæsion og skade på menisk Patientklagenævnet fandt ikke grundlag for at kritisere  

 overlægens behandling af patienten ved de to første  

 undersøgelser.
Nævnet oplyste, at akutte knæforvridninger  

 kan være meget svære at vurdere i den akutte fase, idet der ofte  

 er stor smertereaktion ved undersøgelse i denne fase.
 Nævnet fandt imidlertid, at der var grundlag for kritik af  

 overlægen ved de to afsluttende kontroller, idet det ikke fandtes  

 godtgjort, at overlægen havde foretaget en undersøgelse af  

 knæleddet.
