Nr BTL 113 Betænkning over Forslag til lov om indgåelse af  

 dobbeltbeskatningsoverenskomst mellem Danmark og Canada   

 Nr L 113 1997-98. 1. samling Afgivet af Skatteudvalget Afgivet: 19980128 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Venstres, Det Konservative  

 Folkepartis, Fremskridtspartiets og CentrumDemokraternes medlemmer af  

 udvalget) lovforslaget til forkastelse ved 3. behandling.
Et flertal inden for flertallet (Venstres og Det Konservative Folkepartis  

 medlemmer af udvalget) bemærker, at det ikke findes rimeligt, at reglerne om  

 beskatning af pensioner ændres for personer, som allerede ved lovforslagets  

 fremsættelse havde valgt at tage bopæl i Canada.
Disse personer kan og har i  

 mange tilfælde for lang tid siden afholdt udgifter i forbindelse med  

 etablering i Canada eksempelvis i forbindelse med køb af hus og lign.
De må  

 derfor siges at have en berettiget forventning om, at deres økonomiske  

 situation ikke ændres så radikalt som foreslået i dette lovforslag.
Det har tidligere ved Folketingets behandling af  

 dobbeltbeskatningsoverenskomster været diskuteret, om lovforslagene kan siges  

 at have tilbagevirkende kraft i forhold til personer, som allerede ved  

 fremsættelsen var bosat i det land, den pågældende overenskomst indgås med.  

 Det er Venstres og Det Konservative Folkepartis opfattelse, at det ikke er så  

 afgørende, hvorledes de i disse lovforslag foreslåede ændringer beskrives,  

 men hvorledes de kommer til at virke i praksis for de berørte personer.
Dette  

 er jo også det synspunkt, som ligger bag regeringens forslag om, at der  

 indføres et særligt fradrag på i dette tilfælde 60.000 kr.
Det skal i denne sammenhæng også nævnes, at Folketinget ved vedtagelsen af  

 et ændringsforslag til lovforslag nr.
L 260 (dobbeltbeskatning Danmark og  

 Tyskland) i folketingsåret 199596 indførte en overgangsordning, som betød, at  

 personer, som allerede var bosiddende i Tyskland, ikke blev berørt af de  

 foreslåede æn- dringer vedrørende beskatning af danske private pensioner.  

 Danske pensionsudbetalinger kunne således fortsætte med at blive beskattet i  

 Tyskland.
 Afslutningsvis skal det understreges, at Venstre og Det Konservative  

 Folkeparti finder det helt rimeligt, at personer, som i fremtiden bosætter  

 sig i Canada, beskattes i Danmark af deres pensionsudbetalinger, hvilket i  

 øvrigt også var den ordning, som blev indført ved indgåelsen af den nævnte  

 dobbeltbeskatningsoverenskomst mellem Danmark og Tyskland.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse med det af skatteministeren stillede  

 ændringsforslag.
Æ n d r i n g s f o r s l a g Af skatteministeren, tiltrådt af et mindretal (S, SF, RV og  

 EL):
Til § 2 1) I 1. pkt ændres »26. november 1997« til:  

 »28. november 1997«.
B e m æ r k n i n g e r Til nr. 1 Efter § 2 i forslag til lov om indgåelse af dobbeltbeskatningsoverenskomst  

 mellem Danmark og Canada som fremsat ned sættes den skattepligtige indkomst  

 og den personlige indkomst med 60.000 kr. for en person, som senest den 26.  

 november 1997 blev hjemmehørende i Canada, og som på denne dato modtog  

 pensioner fra Danmark.
Nedsættelsen kan dog højst udgøre det beløb, som den  

 pågældende modtager i pension.
Som det fremgår af lovforslagets bemærkninger, er formålet med dette at  

 imødegå alt for store ændringer i bekatningsforholdene for personer, der  

 allerede og det vil sige på datoen for lovforslagets fremsættelse er  

 bosiddende i Canada og modtager dansk pension.
Da lovforslaget er fremsat den  

 28. november 1997, bør denne dato være skæringsdagen.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Gunhild Husum (RV) Frank  

 Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
