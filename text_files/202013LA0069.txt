Vedtaget af Folketinget ved 3. behandling den 21. december 2020 Forslag til Lov om ændring af ligningsloven, pensionsbeskatningsloven, skatteindberetningsloven og forskellige andre love (Justering af medarbejderaktieordningen for nye, mindre virksomheder, smidiggørelse af forskellige pensionsbeskatningsregler og indberetning af skattepligtige udbetalinger fra finansielle virksomheder til deres kunder m.v.) Skatteministeriet § 1 I ligningsloven, jf. lovbekendtgørelse nr. 806 af 8. august 2019, som ændret bl.a. ved § 6 i lov nr. 84 af 30. januar 2019 og senest ved § 5 i lov nr. 1836 af 8. december 2020, foretages følgende ændringer:
 1. I § 7 P indsættes efter stk. 6 som nyt stykke:
 »Stk. 7. Skattefriheden efter stk. 1, jf. stk. 2, nr. 2, 4. pkt., er betinget af følgende:
1) Selskabet, hvor personen er ansat, har på det tidspunkt, hvor aftalen indgås, i et af de to seneste godkendte årsregnskaber haft højst 50 ansatte.
Antallet af ansatte opgøres efter reglerne i årsregnskabsloven.
Hvis selskabet i et regnskabsår er indgået i en koncern, jf. årsregnskabslovens bilag 1, B, nr. 1, opgøres antallet af ansatte for koncernen som helhed.
2) Selskabet, hvor personen er ansat, har på det tidspunkt, hvor aftalen indgås, i et af de to seneste godkendte årsregnskaber haft en nettoomsætning, der ikke oversteg 15 mio. kr., eller en balancesum, der ikke oversteg 15 mio. kr.
Den årlige nettoomsætning og balancesum opgøres efter reglerne i årsregnskabslovens § 7, stk. 3. Hvis selskabet i et regnskabsår er indgået i en koncern, jf. årsregnskabslovens bilag 1, B, nr. 1, opgøres nettoomsætning og balancesum for koncernen som helhed.
3) Selskabet, hvor personen er ansat, har været aktivt på et marked i mindre end 5 år før kalenderåret, hvor aftalen indgås.
Selskabet anses for aktivt på et marked, når det har haft sit første kommercielle salg.
Selskabet anses efter 1. pkt. for at have været aktivt på et marked i mindst 5 år før kalenderåret, hvor aftalen indgås, hvis det har været modtagende selskab i en skattefri omstrukturering efter fusionsskatteloven og det indskydende selskab foretog sit første kommercielle salg mindst 5 år før året, hvor aftalen er indgået.
Er aktiver, som selskabet har modtaget ved en skattefri omstrukturering efter fusionsskatteloven, indgået i flere successive skattefrie omstruktureringer efter fusionsskatteloven, skal bedømmelsen af, hvornår det første kommercielle salg er foretaget, ske i forhold til det første selskab, der med hensyn til de pågældende aktiver var indskydende selskab i en skattefri omstrukturering efter fusionsskatteloven.
 4) Selskabet, hvor personen er ansat, må ikke på det tidspunkt, hvor aftalen indgås, drive virksomhed, som i overvejende grad består af passiv kapitalanbringelse, jf. aktieavancebeskatningslovens § 34, stk. 1, nr. 3, jf. stk. 5, 2. pkt., og stk. 6.
 5) Selskabet, hvor personen er ansat, må ikke på det tidspunkt, hvor aftalen indgås, være kriseramt som defineret i Europa-Kommissionens meddelelse om Fællesskabets rammebestemmelser for statsstøtte til redning og omstrukturering af kriseramte ikke-finansielle virksomheder.
 6) Selskabet, hvor personen er ansat, må ikke på det tidspunkt, hvor aftalen indgås, have undladt at efterkomme et krav om tilbagebetaling af støtte, som Europa-Kommissionen ved en tidligere afgørelse har erklæret ulovlig og uforenelig med det indre marked.
7) Den ansatte, som modtager vederlag efter stk. 1, må ikke på det tidspunkt, hvor aftalen indgås, direkte eller indirekte eje mere end 25 pct. af aktiekapitalen eller råde over mere end 50 pct. af stemmeværdien i selskabet, der yder vederlaget.
Ved opgørelsen efter 1. pkt. medregnes aktier ejet af den ansattes ægtefælle, forældre og bedsteforældre samt børn og børnebørn og disses ægtefæller eller dødsboer efter de nævnte personer.
Stedbarns- og adoptivforhold sidestilles med oprindeligt slægtskabsforhold.
 8) Selskabet, hvor personen er ansat, eller koncernforbundne selskaber, jf. årsregnskabslovens bilag 1, B, nr. 1, må ikke på det tidspunkt, hvor aftalen indgås, have aktier eller anparter optaget til handel på et reguleret marked.
9) Selskabet, hvor personen er ansat, skal, når selskabet modtager støtte, i form af at den ansatte tildeles vederlag efter stk. 1, som omfattes af stk. 2, nr. 2, 4. pkt., indberette støtten til told- og skatteforvaltningen, hvis den samlede støtte efter ordningen beløbsmæssigt overstiger 500.000 euro i et kalenderår.
Omregningen fra danske kroner til euro skal ske efter den kurs, der gælder den første arbejdsdag i oktober i det kalenderår, som indberetningen vedrører, og offentliggøres i Den Europæiske Unions Tidende.
Opgørelsen af støtten efter 1. og 2. pkt. skal ske pr. juridisk enhed.
Uanset skatteforvaltningslovens § 17, stk. 1, kan told- og skatteforvaltningen offentliggøre oplysninger indberettet efter 1.-3. pkt. og oplysninger om virksomhedens navn, virksomhedstype, cvr-nummer og størrelse og dato for tildeling.
Skatteministeren kan fastsætte nærmere regler om indberetning og offentliggørelse af oplysninger indberettet efter 1.-3. pkt. og oplysninger om virksomhedens navn, virksomhedstype, cvr-nummer og størrelse og dato for tildeling.« Stk. 7-12 bliver herefter stk. 8-13.
 2. I § 8 A, stk. 2, 2. pkt., og § 12, stk. 3, 4. pkt., ændres »trossamfund« til: »religiøst samfund«.
 3. I § 9 C, stk. 1, indsættes som 3. pkt.:
»Hvis den skattepligtige på grund af de givne geografiske forhold, tidsforbrug og økonomisk rimelighed på en del af eller hele strækningen mellem sædvanlig bopæl og arbejdsplads må anvende færgetransport, ruteflytransport el.lign., beregnes fradraget for denne befordring som den faktiske, dokumenterede udgift.« 4. I § 9 J, stk. 1, ændres »arbejdsmarkedsbidragslovens § 2, stk. 1, nr. 1, 2 og 4« til: »arbejdsmarkedsbidragslovens § 2, stk. 1, nr. 1, 2, 4 og 6«.
 5. I § 9 L, stk. 2, nr. 6, ændres »tjenestemandspension« til: »pension som nævnt i pensionsbeskatningslovens § 2, stk. 1, nr. 1 og 2«.
 6. I § 12, stk. 3, 2. pkt., indsættes efter » almennyttigt«: », eller at der er tale om et religiøst samfund«.
§ 2 I pensionsbeskatningsloven, jf. lovbekendtgørelse nr. 1327 af 10. september 2020, som ændret ved § 4 i lov nr. 1521 af 27. oktober 2020, foretages følgende ændringer:
1. I § 15 D, stk. 4, 4. pkt., ændres »§ 18, stk. 1, 4. pkt.« til: »§ 18, stk. 1, 7. pkt.« 2. I § 16, stk. 1, indsættes som 7.-11. pkt.:
»Bidrag og præmier til aldersforsikring og supplerende engangssum har skattemæssig virkning på forfaldstidspunktet, i det omfang de indbetales senest den 1. april i det efterfølgende kalenderår.
Forfaldne bidrag eller præmier som nævnt i 7. pkt., der bliver betalt senere end den 1. april i kalenderåret efter det kalenderår, hvor præmien eller bidraget er forfaldet, har skattemæssig virkning på indbetalingstidspunktet.
Indbetalinger til aldersopsparing har skattemæssig virkning på indbetalingstidspunktet.
Indbetales et bidrag eller en præmie som nævnt i 7. pkt., der hidrører fra en tilbagebetaling efter § 22 E, inden fristen for tilbagebetalingen efter § 22 E, jf. dog 8. pkt., eller foretages der en indbetaling som nævnt i 9. pkt., der hidrører fra en tilbagebetaling efter § 22 E, inden fristen for tilbagebetalingen efter § 22 E, har bidraget, præmien eller indbetalingen skattemæssig virkning på tidspunktet for indbetalingen på den pensionsordning, som tilbagebetalingen hidrører fra.
Bidrag eller præmier til forudlønnede arbejdstageres aldersforsikringer og supplerende engangssummer, der er forfaldne til betaling i løbet af måneden, men som vedrører den følgende måned, anses ved anvendelsen af 7. pkt. for forfaldne i sidstnævnte måned.« 3. I § 18, stk. 1, indsættes efter 2. pkt. som nye punktummer:
»Forfaldne bidrag eller præmier, der bliver betalt senest den 1. april i kalenderåret efter det kalenderår, hvor bidraget eller præmien er forfaldet, fradrages på forfaldstidspunktet.
Forfaldne bidrag eller præmier, der bliver betalt senere end den 1. april i kalenderåret efter det kalenderår, hvor bidraget eller præmien er forfaldet, fradrages på indbetalingstidspunktet.
Indbetales et bidrag m.v., der hidrører fra en tilbagebetaling efter § 22 E, inden fristen for tilbagebetalingen efter § 22 E, jf. dog 3. pkt., fradrages det på tidspunktet for indbetalingen på den pensionsordning, som tilbagebetalingen hidrører fra.« 4. I § 18, stk. 1, 6. pkt., der bliver 9. pkt., ændres »4. pkt.« til: »8. pkt.« 5. I § 19, stk. 1, indsættes efter 2. pkt. som nye punktummer:
»Bortseelsesretten efter 1. og 2. pkt. gælder også de i kalenderåret forfaldne bidrag eller præmier, der indbetales senest den 1. april i det efterfølgende kalenderår.
Indbetales et bidrag m.v., der hidrører fra en tilbagebetaling efter § 22 E, inden fristen for tilbagebetalingen efter § 22 E, jf. dog 3. pkt., er det bortseelsesberettiget på tidspunktet for indbetalingen på den pensionsordning, som tilbagebetalingen hidrører fra.
Bidrag eller præmier til forudlønnede arbejdstageres pensionsordninger, der er forfaldne til betaling i løbet af måneden, men som vedrører den følgende måned, anses ved anvendelsen af 3. pkt. for forfaldne i sidstnævnte måned.« 6. I § 19, stk. 1, 5. pkt., der bliver 8. pkt., ændres »§ 18, stk. 1, 8. pkt.« til: »§ 18, stk. 1, 12. pkt.« 7. I § 19, stk. 3, indsættes som 3. pkt.:
»Stk. 1, 3.-5. pkt., finder tilsvarende anvendelse for bidrag og præmier som nævnt i 1. pkt.« 8. I § 21 A, stk. 1, 1. pkt., ændres »§ 19, stk. 1, 3. pkt.« til: »§ 19, stk. 1, 6. pkt.« 9. I § 22 A, stk. 1, 1. pkt., ændres »§ 19, stk. 1, 5. pkt.« til: »§ 19, stk. 1, 10. pkt.« 10. Efter § 22 D indsættes:
»§ 22 E.  Beløb, der er indbetalt til en pensionsordning med løbende udbetalinger, rateforsikring, rateopsparing, aldersforsikring, aldersopsparing eller supplerende engangssum, kan senest 30 dage efter indbetalingen, dog senest den 19. januar i det følgende kalenderår, helt eller delvis tilbagebetales til indbetaleren.
Det tilbagebetalte beløb betragtes hverken som en indbetaling eller en afgiftspligtig udbetaling.
Der kan ikke afgiftsfrit tilbagebetales et større beløb, end der er indbetalt.« 11. § 25 A, stk. 7, nr. 8, affattes således:
»8) Ved automatisk udbetaling af pension som nævnt i § 2, stk. 1, nr. 1 og 2, ved den pligtige afgangsalder, ved folkepensionsalderen eller ved det lovbestemte tidspunkt.« 12. I § 25 A, stk. 7, nr. 9, ændres »tjenestemandspension« til: »pension som nævnt i § 2, stk. 1, nr. 1 og 2,«.
 13. I § 32, stk. 1, indsættes som 2.-4. pkt.:
»Ved deludbetaling fra og med det femte indkomstår før det indkomstår, hvor pensionsopspareren når folkepensionsalderen, anses deludbetalingen uanset andre bestemmelser i denne lov fortrinsvis at hidrøre fra den afgiftspligtige del af ordningen.
Ved deludbetaling indtil dette tidspunkt anses deludbetalingen uanset andre bestemmelser i denne lov fortrinsvis at hidrøre fra den afgiftsfri del af ordningen.
Er der tale om deludbetaling af en pensionsordning omfattet af §§ 10 eller 12, anses deludbetalingen uanset § 26, stk. 4, fortrinsvis at hidrøre fra den afgiftsfri del af ordningen uanset pensionsopsparerens alder.« 14. I § 57, stk. 1, nr. 4, udgår »og § 67, stk. 3,«.
§ 3 I skatteindberetningsloven, lov nr. 1536 af 19. december 2017, som ændret bl.a. ved § 6 i lov nr. 1682 af 26. december 2017, § 13 i lov nr. 1130 af 11. september 2018, § 37 i lov nr. 1429 af 5. december 2018, § 13 i lov nr. 1707 af 27. december 2018 og § 5 i lov nr. 1727 af 27. december 2018 og senest ved § 5 i lov nr. 1835 af 8. december 2020, foretages følgende ændringer:
 1. I § 4, stk. 1, indsættes efter »der er B-indkomst,«: »og som er udbetalt som led i virksomhed,«.
 2. I § 8 indsættes efter stk. 2 som nyt stykke:
»Stk. 3. Er et vederlag efter stk. 1 afhængigt af medarbejderens køb af andre aktier i samme selskab, skal selskabet indberette dette køb.
Indberetningen skal indeholde oplysninger om identiteten af aktien, antallet af købte aktier og anskaffelsestidspunktet og anskaffelsessummen for aktien.« Stk. 3 bliver herefter stk. 4.
 3. I § 9, stk. 1, indsættes som nr. 14:
»14) Beløb, der efter pensionsbeskatningslovens § 22 E tilbagebetales i indberetningsåret, når tilbagebetalingen hidrører fra en indbetaling, der er sket i det forudgående år.« 4. I § 11, stk. 1, indsættes som nr. 12:
»12) Beløb, der efter pensionsbeskatningslovens § 22 E tilbagebetales i indberetningsåret, når tilbagebetalingen hidrører fra en indbetaling, der er sket i det forudgående år.« 5. I § 13, stk. 2, 1. pkt., indsættes efter »hver enkelt låntager«: »eller en eventuel kautionist«, og i 2. pkt. ændres »de enkelte låntagere« til: »den enkelte låntager eller eventuelle kautionister«.
 6. § 13, stk. 2, nr. 3, ændres »vedrørende det kalenderår« til: »vedrørende kalenderår«.
 7. I § 14, stk. 2, indsættes efter »låntagere«: »eller eventuelle kautionister«.
 8. Efter § 19 indsættes:
»§ 19 a.
Finansielle virksomheder skal hvert år indberette skattepligtige beløb, som er betalt som led i kunde- eller medlemsprogrammer eller lignende generelle ordninger til de enkelte kunder i det forudgående kalenderår, når det skattepligtige beløb ikke er omfattet af andre indberetningspligter i dette kapitel eller regler udstedt i medfør heraf.
Stk. 2. Skatteministeren kan fastsætte nærmere regler om indberetningen.« 9. I § 37, stk. 1 og 2, indsættes efter »tilskud«: », refusioner og andre lignende ydelser«.
 10. I § 44, stk. 2, udgår »regler udstedt i medfør af«.
 11. I § 47, stk. 1, 1. pkt., § 48, stk. 1, § 54, stk. 5, og § 59, stk. 1, nr. 3, ændres »11 a-19« til: »11 a-19 a«.
 12. I § 50, stk. 1, ændres »15 a-19« til: »15 a-19 a«, og »jf. dog stk. 4« ændres til: »jf. dog stk. 5«.
 13. I § 50 indsættes efter stk. 1 som nyt stykke:
»Stk. 2. Indberetningspligten efter §§ 12, 14, 15 a og 17, efter § 18 bortset fra indberetningspligten vedrørende udbytter og efter §§ 19 og 28 omfatter ikke livsforsikringer og pensionskasseordninger m.v. som nævnt i pensionsbeskatningslovens § 53 A, stk. 1, bortset fra de forsikringer, der er nævnt i pensionsbeskatningslovens § 53 A, stk. 4.« Stk. 2-4 bliver herefter stk. 3-5.
 14. I § 50, stk. 3, der bliver stk. 4, ændres »§ 16« til: »§§ 15 a og 16«, efter »§ 19« indsættes: »og § 19 a«, og »jf. dog stk. 4« ændres til: »jf. dog stk. 5«.
 15. I § 50, stk. 4, der bliver stk. 5, ændres »Stk. 1 og 3« til: »Stk. 1 og 4«.
 16. I § 51, stk. 1, ændres »§ 18« til: »§§ 18 og 19 a«.
 17. I § 54, stk. 1, ændres »og 17,« til: », § 16, jf. dog stk. 3, § 17,«, og »26-28« ændres til: »19 a, 26, 28«.
18. I § 54, stk. 2, ændres »§ 18, stk. 1, 4. pkt.« til: »§ 18, stk. 1, 7. pkt.« 19. I § 54 indsættes efter stk. 3 som nyt stykke:
»Stk. 4. Indberetning efter § 27 skal ske, senest den 15. i måneden efter at Bygnings Frednings Foreningen har opgjort fradraget efter ligningslovens § 15 K, stk. 4.« Stk. 4-7 bliver herefter stk. 5-8.
 20. I § 54, stk. 6, 1. pkt., der bliver stk. 7, 1. pkt., ændres »stk. 5« til: »stk. 6«.
 21. To steder i § 54, stk. 6, 2. pkt., der bliver stk. 7, 2. pkt., ændres »stk. 3 og 4« til: »stk. 3 og 5«.
 22. I § 54, stk. 7, der bliver stk. 8, ændres »stk. 1-4« til: »stk. 1-5«.
 23. I § 59, stk. 1, nr. 3, ændres »§ 54, stk. 1-4,« til: »§ 54, stk. 1-5,«.
 24. I § 59, stk. 1, nr. 4, ændres »§ 54, stk. 5,« til: »§ 54, stk. 6,«.
§ 4 I kildeskatteloven, jf. lovbekendtgørelse nr. 117 af 29. januar 2016, som ændret bl.a. ved § 3 i lov nr. 1682 af 26. december 2017 og § 2 i lov nr. 1310 af 6. december 2019 og senest ved § 2 i lov nr. 1835 af 8. december 2020, foretages følgende ændring:
 1. § 46, stk. 6, affattes således:
»Stk. 6. For præmier og bidrag som nævnt i § 49 A, stk. 3, nr. 1 og 4, der indbetales til aldersforsikring, jf. pensionsbeskatningslovens § 10 A, eller supplerende engangssum, jf. pensionsbeskatningslovens § 29 A, herunder forfaldne beløb, der indbetales senere end forfaldstidspunktet, kan pensionsinstituttet indeholde en foreløbig skat i det indbetalte eller forfaldne beløb efter § 48, stk. 11. For indbetalinger som nævnt i § 49 A, stk. 3, nr. 1 og 4, der indbetales til aldersopsparing, jf. pensionsbeskatningslovens § 12 A, kan pengeinstituttet indeholde en foreløbig skat i det indbetalte  beløb efter § 48, stk. 11.« § 5 I momsloven, jf. lovbekendtgørelse nr. 1021 af 26. september 2019, som ændret bl.a. ved § 4 i lov nr. 1295 af 5. december 2019 og senest ved § 1 i lov nr. 810 af 9. juni 2020, foretages følgende ændring:
1. I fodnote 1 til lovens titel ændres »L 83, side 42« til: »nr.
L 83, side 42, og Rådets direktiv 2020/1756 af 20. november 2020 om ændring af direktiv 2006/112/EF om det fælles merværdiafgiftssystem, for så vidt angår identifikation af afgiftspligtige personer i Nordirland, EU-Tidende 2020, nr.
L 396, side 1«.
§ 6 I skattekontrolloven, lov nr. 1535 af 19. december 2017, som ændret  bl.a. ved § 6 i lov nr. 1430 af 5. december 2018 og senest ved § 6 i lov nr. 1835 af 8. december 2020, foretages følgende ændring:
 1. I § 72, stk. 2, ændres »§ 61, stk. 1« til »§ 61, stk. 1 og 2«.
§ 7 I lov nr. 84 af 30. januar 2019 om ændring af aktieavancebeskatningsloven, kildeskatteloven, ligningsloven og forskellige andre love (Bedre vilkår for tildeling af medarbejderaktier i nye, mindre virksomheder, for opsparing i investeringsinstitutter og for tiltrækning af kapital til danske investeringsinstitutter) foretages følgende ændringer:
 1. § 6, nr. 5, ophæves.
 2. § 11, stk. 5 og 6, ophæves.
Beskæftigelsesministeriet § 8 I lov om social pension, jf. lovbekendtgørelse nr. 983 af 23. september 2019, som ændret senest ved § 21 i lov nr. 869 af 14. juni 2020, foretages følgende ændring:
 1. I § 14 b indsættes som stk. 4:
»Stk. 4. Indestående i pengeinstitutter m.v., jf. stk. 2, nr. 1, omfatter også beløb, der efter pensionsbeskatningslovens § 22 E tilbagebetales i perioden efter udløbet af det forudgående år, når tilbagebetalingen hidrører fra en indbetaling, der er sket i det forudgående år.« § 9 I lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 982 af 23. september 2019, som ændret senest ved § 11 i lov nr. 1583 af 27. december 2019, foretages følgende ændring:
 1. I § 19 indsættes som stk. 4:
»Stk. 4. Indestående i pengeinstitutter m.v., jf. stk. 2, nr. 1, omfatter også beløb, der efter pensionsbeskatningslovens § 22 E tilbagebetales i perioden efter udløbet af det forudgående år, når tilbagebetalingen hidrører fra en indbetaling, der er sket i det forudgående år.« § 10 Stk. 1. Loven træder i kraft den 1. januar 2021.
 Stk. 2. § 1, nr. 1, har virkning for aftaler om tildeling af aktier, køberetter til aktier og tegningsretter til aktier, der indgås fra og med den 1. januar 2021.
Stk. 3. Pensionsbeskatningslovens § 16, stk. 1, 7. og 8. pkt., som affattet ved denne lovs § 2, nr. 2, pensionsbeskatningslovens § 18, stk. 1, 3. og 4. pkt., som affattet ved denne lovs § 2, nr. 3, pensionsbeskatningslovens § 19, stk. 1, 3. pkt., som affattet ved denne lovs § 2, nr. 5, og pensionsbeskatningslovens § 19, stk. 3, 3. pkt., som affattet ved denne lovs § 2, nr. 7, har virkning for bidrag m.v., der forfalder til indbetaling i 2020 eller senere.
Fristen den 1. april i de nævnte bestemmelser udskydes i 2021 til den 1. juli.
Hvis det pensionsinstitut, som er modtager af indbetalingen, alene foretager indberetning af faktisk indbetalte bidrag m.v., har pensionsbeskatningslovens § 16, stk. 1, 7. og 8. pkt., som affattet ved denne lovs § 2, nr. 2, pensionsbeskatningslovens § 18, stk. 1, 3. og 4. pkt., som affattet ved denne lovs § 2, nr. 3, pensionsbeskatningslovens § 19, stk. 1, 3. pkt., som affattet ved denne lovs § 2, nr. 5, og pensionsbeskatningslovens § 19, stk. 3, 3. pkt., som affattet ved denne lovs § 2, nr. 7, dog virkning for bidrag m.v., der forfalder til indbetaling i 2023 eller senere.
 Stk. 4. § 2, nr. 10, har virkning for tilbagebetalinger af indbetalinger, når indbetalingen sker fra og med den 1. januar 2021.
 Stk. 5. § 2, nr. 13, har virkning for udbetalinger, der sker fra og med den 1. juli 2021.
Stk. 6. § 3, nr. 1, 9 og 10, har ikke virkning for indberetninger for december 2020 og tidligere.
For sådanne indberetninger finder de hidtil gældende regler anvendelse.
Stk. 7. § 3, nr. 2, 5-8 og 11-16, nr. 17, for så vidt angår indberetninger efter skatteindberetningslovens § 19 a, jf. denne lovs § 3, nr. 8, og skatteindberetningslovens § 27, og nr. 18-24, har ikke virkning for indberetninger for kalenderåret 2020 og tidligere.
For sådanne indberetninger finder de hidtil gældende regler anvendelse.
 Stk. 8. Ved opgørelsen af den kommunale slutskat og kirkeskat for indkomståret 2021 efter § 16 i lov om kommunal indkomstskat korrigeres den opgjorte slutskat for den beregnede virkning af de ændringer i udskrivningsgrundlaget for kommuneskat og kirkeskat for 2021, der følger af ligningslovens § 7 P, stk. 1, jf. stk. 2, nr. 2, 4. pkt., som affattet ved § 6, nr. 3, i lov nr. 84 af 30. januar 2019, og stk. 7 som affattet ved denne lovs § 1, nr. 1.
 Stk. 9. Den beregnede korrektion af den kommunale slutskat og kirkeskat efter stk. 8 fastsættes af social- og indenrigsministeren på grundlag af de oplysninger vedrørende indkomståret 2021, der foreligger pr. 1. maj 2023.
 Stk. 10. Regler fastsat i medfør af skatteindberetningslovens § 8, stk. 3, og § 54, stk. 7, jf. lov nr. 1536 af 19. december 2017, forbliver i kraft, indtil de ophæves eller afløses af forskrifter udstedt i medfør af skatteindberetningslovens § 8, stk. 4, som affattet ved dennes lov § 3, nr. 2, og skatteindberetningslovens § 54, stk. 8, som affattet ved dennes lov § 3, nr. 19.
§ 11 Loven gælder ikke for Færøerne og Grønland.
