 I medfør af lov nr. 58 af 4. marts 1964 om veterinærvæsenet samt om  

 udøvelse af dyrlægegerning fastsættes herved følgende.
§ 1.  Enhver, der agter at udøve dyrlægegerning her i  

 landet og at betegne sig som dyrlæge, skal indsende begæring om autorisation  

 til veterinærdirektoratet på en særlig formular, der fås udleveret ved  

 henvendelse til direktoratet.
Undtaget herfra er dog dyrlæger, der ved denne  

 bekendtgørelses ikrafttræden har ret til at udøve dyrlægegerning her i  

 landet, jfr. § 20 i fornævnte lov.
Med begæringen skal følge bevis for  

 bestået veterinæreksamen i original eller bekræftet afskrift (fotokopi) samt  

 for så vidt angår ansøgere, der har bestået veterinæreksamen i udlandet,  

 dokumentation for, at ansøgeren opfylder de i loven § 5, stk. 1, a, nævnte  

 betingelser.
 Stk. 2.  Veterinærdirektoratet foranlediger, at navnene  

 på dyrlæger, der autoriseres, offentliggøres i Statstidende og i Den danske  

 Dyrlægeforenings medlemsblåd.
§ 2.  Autoriserede dyrlæger, der agter at udøve  

 praksis, skal fra veterinærdirektoratet rekvirere en af direktoratet  

 autoriseret protokol.
I denne protokol skal dyrlægen indtil videre i  

 overensstemmelse med de i lovgivningen om smitsomme sygdomme hos husdyrene  

 fastsatte bestemmelser indføre en kort beretning om de tilfælde af smitsomme  

 sygdomme, som han undersøger eller behandler, samt om, hvad han foretager  

 eller påbyder for at hindre smittens udbredelse.
 § 3.  Autoriserede dyrlæger skal til enhver tid holde  

 veterinærdirektoratet underrettet om deres adresse, og praktiserende dyrlæger  

 skal ved nedsættelse og flytning straks underrette vedkommende politimester  

 om deres adresse.
 § 4.  Ved euforiserende stoffer, jfr. fornævnte lovs §  

 8, skal forstås de i sundhedsstyrelsens meddelelser herom til enhver tid  

 anførte stoffer og præparater.
§ 5.  Enhver, der ønsker at oprette et af § 18, stk.  

 1, i fornævnte lov omfattet laboratorium, skal til landbrugsministeriet  

 indsende andragende om tilladelse dertil.
Med andragendet skal følge  

 oplysning om laboratoriets adresse og en beskrivelse af lokalernes indretning  

 samt angivelse af de smitsomme husdyrsygdomme, som laboratoriet ønsker at  

 diagnosticere.
 Stk. 2.  Enhver, der ønsker at fremstille de af  

 fornævnte lovs § 18, stk. 2, omfattede vacciner, sera o.lign. produkter, skal  

 til landbrugsministeriet indsende ansøgning om autorisation dertil.  

 Ansøgningen skal indeholde nærmere oplysninger om virksomheden og de  

 produkter, der ønskes fremstillet.
 Stk. 3.  De pr. 1. september 1964 bestående laboratorier  

 skal, såfremt virksomheden agtes fortsat, senest 1. oktober 1964 indsende  

 ansøgning til landbrugsministeriet ledsaget af de i stk. 1 og 2 nævnte  

 oplysninger.
 Stk. 4.  Undersøgelse af mælkeprøver som led i  

 mastitisbekæmpelse i henhold til bestemmelserne i bekendtgørelse nr. 189 af  

 24. maj 1962 om bekæmpelse af og kontrol med mastitis hos kvæget kan uanset  

 bestemmelserne i stk. 1 og 3 foregå på de af veterinærdirektoratet dertil  

 godkendte laboratorier.
 § 6.  Denne bekendtgørelse træder straks i kraft.
 Landbrugsministeriet, den 1. september  

 1964.
 Karl Skytte.
/J.
Jensen.
