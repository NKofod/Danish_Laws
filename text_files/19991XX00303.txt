Skriftlig fremsættelse (27. januar 2000) Finansministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til lov om tillægsbevilling for  

 finansåret 1999.
(Lovforslag nr.
L 180).
Tillægsbevillingslovforslaget (FTB) formaliserer  

 de bevillingsændringer, som i finansårets løb er foretaget  

 på forventet efterbevilling.
FTB er således ikke et udtryk for  

 det seneste skøn over statsfinanserne i 1999, da der ikke indgår  

 skøn for forbruget af bevillingerne.
 Bevillingsændringer:
 En stor del af ændringerne i forhold til finansloven  

 for 1999 har enten tidligere været forelagt Folketinget i form af  

 lovforslag eller aktstykker eller har karakter af udgiftsneutrale  

 overførsler mellem bevillinger efter reglerne herom.
 Tillægsbevillingslovforslaget for 1999 indeholder  

 bevillingsændringer på i alt 3.792,1 mia.kr. i forhold til  

 finansloven for 1999. Dette var medtaget i skønnet over  

 statsfinanserne i den seneste Budgetoversigt fra december 1999.
 Det ses i tabel 1, at bevillingsændringerne på  

 FTB99 især skyldes aktstykker samt andre bevillingsforslag.
Tabel 1. Fordeling af tillægsbevillingslovforslaget på  

 kategorier Mill.kr.
Ny lovgivning 38,7 Aktstykker 5.023,2 Overførsel mellem ministerområder - Overførsel mellem hovedkonti - Dispositionsbegrænsninger 5,1 Direkte efterbevilling 360,9 Andre bevillingsforslag -1.635,8 I alt 3.792,1 Ændrede skøn m.v.:
 Økonomiske dispositioner i finansåret, der  

 foretages inden for allerede givne bevillingsmæssige hjemler, optages  

 ikke på FTB.
 Blandt de væsentligste dispositioner, der  

 således ikke optages på FTB kan nævnes:
 Opsparing og forbrug af opsparing m.v.
 Ændrede skøn for lovbundne udgifter og skatter m.v.
 Almindeligt mindreforbrug m.v.
 Folketinget er løbende blevet orienteret om  

 statsfinansernes udvikling i de tre budgetoversigter, som Finansministeriet  

 har udsendt i løbet af 1999. Der er heri blandt andet redegjort for  

 ændringerne i skønnene over statens udgifter og indtægter  

 på de lovbundne områder.
 FTB og regnskab:
 Som nævnt er der ikke nogen direkte sammenhæng  

 mellem DAU-saldoen på FTB og det endelige resultat i statsregnskabet,  

jf. tabel 2. I tabellen fremgår forskellen i DAU-saldoen mellem  

 FTB, statsregnskabet samt det seneste skøn i budgetoversigterne fra  

 1996 til 1999.
Tabel 2. DAU-saldoen for 1996-99, FTB, december skøn, samt  

 statsregnskabet 1996 1997 1998 1999 FTB -29,5 -9,2 16,7 -0,3 Skøn, december -25,0 3,0 22,9 4,6 Regnskab -21,5 7,6 31,4 - I forbindelse med aflæggelsen af statsregnskabet i  

 maj 2000 vil der blive gjort endelig status for statsfinansernes udvikling i  

 1999.
Bevillingsændringer i 1999 Forslaget til lov om tillægsbevilling for 1999  

 udviser merudgifter på i alt 5,7 mia.kr. og merindtægter på  

 knap 2 mia.kr., jf. tabel 3.
Tabel 3. Hovedoversigt over statsbudgettet, FTB 1999 Mill. kr.
Udgift Indtægt Anlæg Folketinget m.v.
25,7 - - Statsministeriet 3,2 - - Udenrigsministeriet -168,1 - -24,8 Finansministeriet -1.194,6 - - Økonomiministeriet 10,0 - - Skatteministeriet 63,4 10,2 - Justitsministeriet 80,7 15,0 -18,0 Forsvarsministeriet 3,5 - -24,3 Indenrigsministeriet 2.114,4 - 6,9 Boligministeriet 13,4 - -16,5 Socialministeriet -818,2 - - Sundhedsministeriet 93,8 - -1,0 Arbejdsministeriet 2.198,7 -3,0 Forskningsministeriet -43,8 112,0 54,1 Undervisningsministeriet 42,3 - -3,4 Kulturministeriet 39,7 - 0,7 Kirkeministeriet 0,4 - - Miljø- og Energiministeriet 2.607,9 -180,0 16,5 Ministeriet for Fødevarer, Landbrug og Fiskeri 36,8 - 9,4 Erhvervsministeriet 332,7 - -3,5 Trafikministeriet 324,3 -2,6 196,7 Arbejdsmarkedsfonde - - - Generelle reserver m.v.
348,1 1.600 Pensionsvæsenet 38,5 - - Renter 14,7 Skatter og afgifter -597,0 390,2 - I alt 5.555,8 1.956,5 192,8 De væsentligste bevægelser på udgifts-  

 og indtægtsbudgettet gennemgås i det følgende.
Oversigt over bevægelser på udgiftsbudgettet Driftsudgiftsbudgettet Mindreudgiften på Udenrigsministeriet skyldes  

 hovedsagelig overførsel af midler fra U-landsrammen til  

 Indenrigsministeriet i forbindelse med udgifter til modtagelse af  

 nødstedte kosovo-albanere.
 På Finansministeriets område skyldes  

 mindreudgiften på 1,2 mia.kr. hovedsageligt overførsel fra  

 Hypoteksbankens reserver.
 Merudgifterne på Indenrigsministeriet skyldes  

 overvejende merudgifter i forbindelse med indkvartering og underhold af  

 Kosovo-nødstedte samt midtvejsreguleringen af bloktilskuddene for  

 1999.
 Mindreudgifterne på Socialministeriets  

 område kan hovedsageligt henføres til ændring af lov om  

 dagpenge ved sygdom.
 Merudgiften på knap 0,1 mia.kr. på  

Sundhedsminsteriet skyldes hovedsageligt, at ikrafttrædelsen for  

 det nye medicintilskudssystem er udskudt, således at den forventede  

 besparelse på medicinområdet ikke opnås i 1999.
 På Arbejdsministeriet er årsagen til  

 merudgiften højere udgifter end forventet til aktiveringsindsatsen,  

 jf. især Akt 271 2/9-99.
 Merudgifterne på Miljø- og  

 Energiministeriet skyldes primært vedtagelse af elreformen (1,2  

 mia.kr.) samt indgåelse af aftale med Naturgas Syd og DONG om  

 overdragelse af Naturgas Syds virksomhed til Dangas (1,6 mia.kr).
På Erhvervsministeriets område kan  

 merudgiften på godt 0,3 mia.kr. i hovedsagen henføres til  

 indfrielse af statslige garantier for skibsbygning, der indebærer  

 samlede tab på godt 0,2 mia.kr.
Merforbruget under  

 hjemmeserviceordningen medfører for det andet merudgifter på  

 godt 0,1 mia.kr.
 Merudgifterne på Trafikministeriet kan  

 primært henføres til en kapitaltilførsel til Combus  

 på 0,3 mia.kr.
 På skatte- og afgiftsområdet er der  

 samlet mindreudgifter på 0,6 mia.kr. som følge af, at  

 skønnet for BNI-bidraget til EU er nedsat som følge af  

 vedtagelsen af tillægs- og ændringsbudget nr. 1 og 3 for  

 1999.
Anlægsbudgettet Merudgifterne på Trafikministeriet skyldes  

 hovedsagelig indkøb af hurtigfærger til Bornholmstrafikken samt  

 udgifter til forbedringer og udbygninger af jernbanenettet.
 Merudgiften på de generelle reserver skyldes  

 en nulstilling af reserverne.
Oversigt over bevægelser på indtægtsbudgettet Forbedringen af indtægtsbudgettet på  

Forskningsministeriet skyldes hovedsageligt salg af statens aktier i  

 CSC.
 Mindreindtægterne på Miljø- og  

 Energiministeriets område skyldes bortfald af aktieudbytte fra DONG  

 i forbindelse med overdragelse af Naturgas Syds virksomhed til Dangas.
 Merindtægten på de generelle reserver  

 skyldes en nulstilling af reserverne.
På skatte- og afgiftsområdet er der  

 samlet merindtægter på knap 0,4 mia.kr.
Der er merindtægter  

 primært som følge af ny lovgivning for forhøjelse af  

 dieselafgiften, eldistributionsbidraget, begrænsningen af mulighederne  

 for skattefrie udtræk ved virksomhedsomdannelse mv.
 Der er mindreindtægter primært som  

 følge af justeringer af reglerne om forsikringsselskabernes  

 fradrag.
Folketingets videre behandling af forslag til lov om  

 tillægsbevilling Ovenfor er givet en kortfattet gennemgang af de  

 væsentligste årsager til bevillingsændringerne i 1999, som  

 de kommer til udtryk i forslaget til tillægsbevillingslov for 1999. Der  

 henvises i øvrigt til lovforslagets enkelte bevillingsforslag med de  

 dertil hørende anmærkninger.
 Forslaget til lov om tillægsbevilling anbefales til  

 Folketingets velvillige behandling.
