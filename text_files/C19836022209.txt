 1. I dagspressen har der i den senere tid været omtalt  

 nogle lånearrangementer med forudbetalte renter, som skulle give mulighed for  

 udbetaling af for meget betalt skat ved med ændring af forskudsregistreringen  

 eller som § 55-udbetaling.
 2. En typisk ordning, som har været fremme, ser  

 således ud:
En skatteyder indgår en aftale om at låne 100.000 kr. af et  

 finansieringsselskab.
Lånet skal tilbagebetales efter 4 år.
Dette  

 nettoprovenu af lånet, der udbetales, udgør kun 5.000 kr., idet der allerede  

 ved stiftelsen af lånet beregnes og betales 95.000 kr., der betegnes som  

 forudbetalte renter.
 Herefter anmoder skatteyderen om ændring af forskudsregistreringen med  

 angivelse af 95.000 kr. som renteudgift for vedkommende år.
 Arrangementet kan være kombineret med køb af guld hos  

 finansieringsselskabet, der garanterer, at guldets værdi efter 4 år ikke er  

 under 100.000 kr., som ifølge låneaftalen skal tilbagebetales.
 3. Efter statsskattedirektoratets opfattelse kan  

 sådanne arrangementer ikke godkendes skattemæssigt og kan derfor ikke danne  

 grundlag for ændring af forskudsregistreringen eller § 55-udbetaling.
 Med hensyn til skatteydere, der allerede har fået ændret  

 forskudsregistreringen på grundlag af et lånearrangement svarende til det  

 under pkt. 2 nævnte, henledes kommunernes opmærksomhed på bestemmelsen i  

 kildeskattelovens § 53, stk. 3, hvorefter skattemyndighederne under visse  

 betingelser kan ændre grundlaget for den foreløbige skattesvarelse.
 4. Statsskattedirektoratet vil undersøge de omhandlede  

 lånearrangementer og vil senere indformere om resultatet heraf til brug ved  

 ligningen.
