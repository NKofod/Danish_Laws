 Ved nærværende cirkulære redegøres for den ændring i stempelloven, som er  

 gennemført ved lov nr. 407 af 20. august 1976 om ændring af lov om  

 stempelafgift (forhøjelse af afgiften for dokumenter om overdragelse af fast  

 ejendom).
 1. Ved ændringslovens § 1 forhøjes den i stempellovens  

 § 34, stk. 1, indeholdte afgiftssats for dokumenter om overdragelse af fast  

 ejendom heri landet fra 8 promille til 1,2 pct.
2. Den forhøjede afgift skal ifølge ændringslovens § 2  

 svares af dokumenter, hvis stempelpligt indtræder den 20. august 1976 eller  

 senere.
Dokumenter, hvis stempelpligt er indtrådt inden dette tidspunkt,  

 stemples efter de regler, der var gældende ved stempelpligtens indtræden.  

 Såfremt der vedrørende overdragelse af en fast ejendom oprettes flere  

 dokumenter om samme rettighed eller forpligtelse, indtræder stempelpligten  

 ved det første dokuments oprettelse.
Dette gælder, selv om overdragelsen er  

 betinget, jfr. stempellovens § 8.
 Ved en ejendomsoverdragelse hvor f. eks. en slutseddel er blevet  

 underskrevet før den 20. august 1976, og hvor skøde først udstedes efter den  

 19. august 1976, skal der ikke svares forhøjet stempelafgift af skødet.
 3. Dokumenter om overdragelse af fast ejendom, der er  

 oprettet den 20. august 1976 eller senere, men alene er stemplet med 8  

 promille, skal anholdes, medmindre det ved forevisning af slutseddel eller på  

 anden måde godtgøres, at et tidligere dokument om overdragelsen er opretet  

 før den 20. august 1976.
Det er henlagt til stempelmyndighederne og de anholdelsespligtige  

 myndigheder at skønne, hvorvidt det er godtgjort, at stempelpligten er  

 indtrådt før den 20. august 1976, således at der ikke skal betales forhøjet  

 stempelafgift.
Til bedømmelsen heraf finder de beføjelser anvendelse, som er  

 tillagt myndighederne i stempellovens § 24 og § 33.
 SKATTTEDEPARTEMENTET, DEN 6. SEPTEMBER  

 1976.
Hans P.
Gøtrik.
/B.
Helsted.
