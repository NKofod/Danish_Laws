Lov om ændring af taxiloven (Reservation af 50 tilladelser til nulemissionsbiler pr. kvartal i overgangsperioden) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I taxiloven, lov nr. 1538 af 19. december 2017, foretages følgende ændringer:
 1. I § 12, stk. 1, nr. 2, ændres »derover eller« til: »derover,«.
 2. I § 12, stk. 1, nr. 3, ændres »nr. 6.« til: »nr. 6, eller«.
 3. I § 12, stk. 1, indsættes som nr. 4:
»4) ikke længere har en nulemissionsbil tilknyttet tilladelsen, jf. § 41, stk. 2.« 4. § 41, stk. 2, affattes således:
»Stk. 2. Af de 125 tilladelser, der udstedes pr. kvartal, jf. stk. 1, udstedes de første op til 50 tilladelser til ansøgere, der vil anvende tilladelsen til kørsel med en nulemissionsbil, og de resterende tilladelser udstedes til øvrige ansøgere.
Ansøgere, der har fået udstedt en tilladelse til en nulemissionsbil, må indtil den 31. december 2020 kun anvende tilladelsen til kørsel i en nulemissionsbil.« 5. I § 41, stk. 3, indsættes som 3. pkt.:
»Transport-, bygnings- og boligministeren kan dispensere fra 2-månedersfristen, hvis modtageren kan fremvise en kvittering for køb, leasing eller leje af en bil.« § 2 Loven træder i kraft den 1. juli 2019.
Givet på Amalienborg, den 7. maj 2019 Under Vor Kongelige Hånd og Segl MARGRETHE R.
