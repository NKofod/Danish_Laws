Nr LSF 61 Forslag til Lov om ændring af lov om social bistand (Øget fleksibilitet  

 med hensyn til dagpasningsordninger for børn samt tilskud til private  

 børnepasningsordninger) Fremsat af socialministeren (Aase Olesen) den 8. november 1989 Vedtaget ved tredjebehandling den 24. april 1990 Lov nr. 277 af 02/05/1990 § 1 I lov om social bistand, jf. lovbekendtgørelse nr. 637 af 27. september  

 1989, foretages følgende ændringer:
1. I § 63, stk. 1, 2. pkt., indsættes efter »dagpleje«:  

 », jf. dog § 64, stk. 1, 2. pkt.« 2. I § 64, stk. 1, 1. pkt., indsættes efter »hjem«:  

 »og andre lokaler i børnenes hjemlige miljø«.
 3. I § 64, stk. 1, indsættes efter 1. pkt.:
»Varetages dagplejen af flere personer fra samme husstand, kan  

 kommunalbestyrelsen bestemme, at der i dagplejen kan modtages op til 10  

 børn.« 4. I § 69 indsættes efter stk. 1 som nyt stykke:
»Stk. 2. Tilbud om ophold i daginstitution er sammen med dagpleje  

 efter § 64 og pasningsordninger efter § 70 et led i kommunens samlede  

 generelle og forebyggende tilbud til børn, og ordningerne skal i samarbejde  

 med forældrene og børnene skabe rammer, der fremmer børns udvikling, trivsel  

 og selvstændighed.« Stk. 2-3 bliver herefter stk. 3-4.
 5. § 69, stk. 3, der bliver stk. 4, ophæves.
 6. § 70 affattes således:
 »§ 70. Kommunalbestyrelsen kan til private pasningsordninger for børn  

 yde et tilskud pr. barn.
 Stk. 2. Pasningsordninger efter stk. 1 er ikke omfattet af § 73, stk. 1, 3  

 og 4, dog kan forældrebetalingen ikke overstige 35 pct. af udgifterne i  

 tilsvarende kommunale pasningstilbud.
Stk. 3. Kommunalbestyrelsen underretter Socialstyrelsen om  

 pasningsordninger, inden der gives tilskud efter stk. 1.« 7. I § 72 indsættes som 2. pkt.:
»Kommunalbestyrelsen kan bestemme, at pasningsordninger etableret  

 efter § 70 ikke er omfattet af 1. pkt.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Socialministeren fremsætter forslag for Folketinget om revision af  

 bistandslovens § 70 inden udgangen af folketingsåret 1992-93.
Oprindeligt fremsat forslag § 1 I lov om social bistand, jf. lovbekendtgørelse nr. 637 af 27. september  

 1989 foretages følgende ændringer.
 1. I § 63, stk. 1, 2. pkt. indsættes efter »dagpleje«:  

 »,jf. dog § 64, stk. 1, 2. pkt.«.
 2. I § 64, stk. 1, 1. pkt. indsættes efter »hjem«:  

 »og andre lokaler«.
 3. I § 64, stk. 1, indsættes efter 1. pkt.:
 »Varetages dagplejen af flere personer, kan kommunalbestyrelsen  

 bestemme, at der i dagplejen kan modtages op til 10 børn.«.
 4. I § 69 indsættes efter stk. 1, som nyt stykke:
»Stk. 2. Tilbud om ophold i daginstitution er sammen med dagpleje  

 efter § 64 og pasningsordninger efter § 70 et led i kommunens samlede  

 generelle og forebyggende tilbud til børn, og ordningerne skal i samarbejde  

 med forældrene og børnene skabe rammer, der fremmer børns udvikling, trivsel  

 og selvstændighed.« Stk. 2.-3. bliver herefter stk. 3.-4.
 5. § 69, stk. 3, der bliver stk. 4, ophæves.
 6. § 70 affattes således:
 »§ 70. Kommunalbestyrelsen kan til private pasningsordninger for børn  

 yde et tilskud pr. barn.
 Stk. 2. Pasningsordninger efter stk. 1 er ikke omfattet af § 73, stk. 1,  

 stk. 3 og 4, dog kan forældrebetalingen ikke overstige 35 pct. af udgifterne  

 i tilsvarende kommunale pasningstilbud.
 Stk. 3. Kommunalbestyrelsen underretter Socialstyrelsen om  

 pasningsordninger, inden der gives tilskud efter stk. 1.«.
 7. I § 72 indsættes som 2. pkt.:
 »Kommunalbestyrelsen kan bestemme, at pasningsordninger etableret  

 efter § 70 ikke er omfattet af 1. pkt.«.
 8. I § 73, stk. 4, udgår: »for et regnskabsår ad gangen«.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Socialministeren fremsætter forslag for Folketinget om revision af  

 bistandslovens § 70 inden udgangen af folketingsåret 1992-1993.
Bemærkninger til lovforslaget Almindelige bemærkninger Forslag til lov om ændring af lov om social bistand (øget fleksibilitet  

 med hensyn til dagpasningsordninger for børn samt tilskud til private  

 børnepasningsordninger (L. 246) blev fremsat den 18. maj 1989 af  

 socialministeren, men ikke færdigbehandlet i Folketingssamlingen 1988/89.  

 Lovforslaget fremsættes påny, idet et forslag om indtægtsgraduerede kommunale  

 tilskud dog udelades, fordi spørgsmålet må ses i sammenhæng med generelle  

 overvejelser på området.
 På dagpasningsområdet for børn er det efter regeringens opfattelse et  

 centralt problem, at trods udbygning af antallet af tilbud er ventelister  

 fortsat et stort problem for forældre, der ønsker pasning af deres børn.
Af ressourcemæssige grunde er det ikke muligt at afhjælpe  

 ventelisteproblemet gennem en traditionel udbygning af kapaciteten.
Der må  

 derfor satses på at øge mulighederne for, at bestående rammer og ressourcer  

 kan udnyttes bedre.
 Dette forudsætter, at kommunerne får mere fleksible rammer, inden for  

 hvilke de kan tilrettelægge en lokal daginstitutionspolitik tilpasset lokale  

 behov og muligheder.
 Et eksempel på, hvorledes rammerne kan udnyttes bedre til gavn for flere  

 forældre og børn, er socialministerens henstilling af 16. marts 1989 til  

 kommunalbestyrelserne om at etablere flere deltidstilbud.
 Med udgangspunkt i en række forslag fra de kommunale organisationer -  

 herunder forslagene fra Udvalget vedrørende kommunalt udgiftspres og  

 styringsmuligheder (»Lotz II-udvalget«) - foreslås kommunernes  

 handlemuligheder forbedret på følgende områder:
 1. Mulighed for at etablere dagplejeordninger i et hjemligt miljø udvides.
 2. Forældrebetalingen skal kunne justeres i årets løb.
 3. Som et supplement til de almindelige pasningstilbud skal der kunne ydes  

 tilskud til forældre eller andre, som privat laver en pasningsordning  

 (»puljeordninger«).
 4. Socialministerens adgang til at fastsætte (vejledende) regler for  

 indretning m.v. af daginstitutioner ophæves.
Samtidig med, at rammerne for kommunernes handlefrihed på  

 dagtilbudsområdet gøres yderligere fleksible, findes det hensigtsmæssigt, at  

 der i bistandsloven indføres en overordnet formålsbestemmelse for disse  

 tilbud til børn.
Formålsbestemmelsen, som indsættes som et nyt stk. 2 i  

 lovens § 69, er nærmere omtalt i bemærkningerne til de enkelte bestemmelser.
 Endelig mener regeringen, at der er behov for at ændre fripladsgrænserne.  

 Dette kan ske ved en ændring af betalingsbekendtgørelsen, og dette spørgsmål  

 vil blive taget op i anden sammenhæng.
 ad 1. Bedre mulighed for dagplejeordninger i et hjemligt miljø.
 I bistandslovens § 63, stk. 1, 2. pkt., er det fastsat, at der ikke kan  

 gives tilladelse til at have mere end 5 børn i privat dagpleje.
 Baggrunden for bestemmelsen er et hensyn til børnene, idet der er en  

 grænse for, hvor mange børn en enkelt dagplejer kan overkomme.
 Reglen er generel, dvs. den gælder både for rent private  

 dagplejearrangementer og de dagplejetilbud, der som et led i kommunens  

 pasningstilbud formidles af det sociale udvalg.
 Kommunerne har i denne forbindelse anført, at når der er flere personer om  

 pasningen, er »5-børnsreglen« ikke rimelig, og en lempelse vil  

 kunne øge muligheden for en hensigtsmæssig tilrettelæggelse af den kommunale  

 dagpleje.
 Behovet for dette bekræftes af forsøgsvirksomheden i forbindelse med  

 dagpleje, hvor flere forsøg har drejet sig om at give dispensation fra  

 »5-børnsreglen«.
Den traditionelle dagpleje etableres i dagplejerens eget hjem.
For at øge  

 mulighederne for at etablere pasningstilbud for børn foreslås, at dagplejen  

 ikke nødvendigvis skal finde sted i plejerens hjem, og at det tillige skal  

 være muligt at udnytte velegnede lokaler i børnenes hjemlige miljø, f.eks. i  

 kollektiver og bofællesskaber, i boligbebyggelsen eller i et af børnenes  

 hjem.
Loven foreslås derfor ændret således, at dagplejen kan etableres på andre  

 måder end i private hjem, og at der i dagplejen kan være op til 10 børn, når  

 der er mere end en person om pasningen.
Når flere dagplejere indgår i en  

 ordning med op til 10 børn, skal de hver for sig kunne godkendes som  

 dagplejere.
 Dagplejen skal fortsat være en ordning, der omfatter et begrænset antal  

 børn og etableres i et hjem eller i børnenes hjemlige miljø, og det  

 forudsættes, at kommunerne sikrer sig, at de pasningsmæssige rammer er  

 forsvarlige, herunder at de fysiske rammer er egnet til at modtage det antal  

 børn, som dagplejen godkendes til.
 ad 2. Forældrebetalingen skal kunne justeres i årets løb.
 I bistandslovens § 73, stk. 4, er det fastsat, at forældrebetalingen  

 fastsættes for et regnskabsår ad gangen på grundlag af institutionernes  

 budgetter.
 Denne bestemmelse har bl.a. til formål at forenkle administrationen af  

 betalingsreglerne, bl.a. således at utilsigtede afvigelser fra budgettet ikke  

 bevirker, at forældrene med henvisning til »35 pct.'s-reglen« i §  

 73, stk. 1, kan kræve for meget betalt forældrebetaling tilbage.
Bestemmelsen kan imidlertid hindre, at der løbende sker en justering af  

 institutionernes drift.
For eksempel betyder det, at forældrene ikke har  

 mulighed for at opnå fordelene ved, at institutionsudgifterne i løbet af  

 budgetåret justeres nedad.
Tilsvarende gælder, at hvis omkostningerne forøges  

 - f.eks. hvis forældre ønsker længere åbningstid - kan kommunen ikke  

 umiddelbart regulere forældrebetalingen på baggrund af de øgede omkostninger.
 Dette reducerer muligheden for løbende at opnå sammenhæng mellem  

 forældrebetalingen og udgifterne ved drift af pasningsordningen.
 Det foreslås derfor, at der på grundlag af reviderede budgetter i løbet af  

 året kan ske ændringer i forældrebetalingen.
 I overensstemmelse med gældende principper skal ændringerne gives med et  

 passende varsel, som sættes til mindst 1 måned.
 ad 3. Adgang for kommunerne til at yde tilskud til forældre eller andre,  

 som driver en pasningsordning (»puljeordninger«).
 Efter bistandsloven kan kommunerne tilbyde pasning af børn og unge i  

 daginstitutioner eller i den kommunale dagpleje.
Institutionerne kan være kommunale eller selvejende institutioner, som  

 kommunen har indgået overenskomst med.
De selvejende institutioner er  

 omfattet af bistandslovens almindelige regler om f.eks. forældrebetaling,  

 central pladsanvisning m.v.
Videre er disse institutioner via overenskomsten  

 med kommunen forpligtet til at følge de almindelige konterings- og  

 regnskabsprincipper, som gælder for kommunernes drift af institutionerne.
 Gennem selvejende institutioner er der således mulighed for, at privat  

 foretagsomhed kan medvirke til at fremskaffe pasningstilbud, men det må  

 samtidig konstateres, at de gældende regler kan stille sig i vejen for, at  

 private på andre måder kan deltage i løsningen af ventelisteproblemet.
 For at skabe yderligere fleksibilitet og for at give forældre og andre  

 bedre betingelser for på egne præmisser at løse børns dagpasningsbehov  

 foreslås derfor indført adgang til, at kommunerne kan yde et økonomisk  

 tilskud til pasningsordninger.
 Hvis en kreds af forældre, en virksomhed eller lign. ønsker at stå for  

 ansvaret for en pasningsordning, skal kommunerne derfor kunne yde et tilskud  

 til en sådan ordning.
 Kommunalbestyrelsen afgør, om den vil yde støtten, og det er også  

 kommunalbestyrelsen, som fastlægger størrelsen af tilskuddet, som ydes i form  

 af et beløb pr. barn.
Initiativtagerne til en sådan privat pasningsordning forudsættes selv at  

 finde egnede lokaler, fastsætte børneantal, personalenormering, åbningstid  

 m.v.
Initiativtagerne tilrettelægger således i det hele den daglige drift,  

 herunder også regnskabsføring.
 Det er en forudsætning, at disse pasningstilbud skal være åbne også for  

 børn, som kræver en særlig indsats, og for sådanne børn må kommunen forhøje  

 tilskuddet til ordningen.
 Initiativtagerne må på baggrund af de modtagne kommunale tilskud og evt.  

 andre indtægter fastsætte forældrebetalingen således, at der er dækning for  

 udgifterne til pasningsordningen, dog må forældrebetalingen ikke overstige 35  

 pct. af udgifterne i tilsvarende kommunale pasningstilbud.
Det skal fremhæves, at reglerne om hel eller delvis friplads også skal  

 gælde for disse ordninger.
Det vil sige, at forældre med lave indtægter kan  

 få hel eller delvis fritagelse for betalingen efter de almindelige regler i  

 betalingsbekendtgørelsen.
 Derimod er disse ordninger ikke - medmindre kommunalbestyrelsen ønsker det  

 - omfattet af reglerne om central visitation.
 Kernen i disse nye muligheder er således, at de bestående  

 pasningsordninger skal kunne suppleres med private ordninger, hvor der -  

 bortset fra et kommunalt tilskud - i udstrakt grad er et selvstændigt ansvar  

 for ordningens drift m.v.
 Der skal således være øget frihed til, at private - f.eks. en  

 forældrekreds - får mulighed for en høj grad af indflydelse på, hvorledes  

 deres egne børn skal passes i dagtimerne.
 Forældre, der har bestemte ønsker til det pædagogiske miljø, deres børn  

 skal passes i, får således med nyordningen en lettere adgang til at realisere  

 deres ideer.
 Ordningen vil f.eks. også kunne anvendes af virksomheder, der som led i  

 deres personalepolitik vurderer det hensigtsmæssigt at kunne tilbyde deres  

 ansatte pasningsmuligheder.
 Det er imidlertid en grundlæggende forudsætning, at kommunen ønsker at  

 medvirke til ordningerne, og selv om private - en forældrekreds eller f.eks.  

 en virksomhed - har det primære ansvar for tilrettelæggelse og drift af  

 ordningerne, er kommunerne ikke fritaget for at føre tilsyn med disse  

 ordninger.
 Kommunalbestyrelsen skal således sikre, at det ydede tilskud anvendes  

 efter sit formål, herunder at ordningen udgør en forsvarlig ramme for de  

 deltagende børn.
 Da der er tale om en nydannelse, er det vigtigt, at udviklingen følges  

 tæt, og med henblik herpå bliver kommunerne forpligtet til at orientere  

 Socialstyrelsen om sådanne ordninger, inden kommunalbestyrelsen giver tilsagn  

 om tilskud.
 På baggrund af indhøstede erfaringer vil socialministeren i folketingsåret  

 1992-1993 fremsætte forslag til lov om revision af ordningen.
 ad 4. Socialministerens adgang til at fastsætte (vejledende) regler for  

 indretning m.v. af daginstitutioner ophæves.
 Bistandsloven sætter kun få grænser for kommunernes handlefrihed på  

 dagforanstaltningsområdet.
 De få bindende regler er følgende:
a.
Institutionerne skal enten være kommunale eller selvejende  

 institutioner, med hvem kommunen indgår overenskomst.
Dette fremgår af lovens  

 § 69, stk. 2. Denne bestemmelse blødgøres nu med forslaget om mulighed for  

 »puljeordninger«, jf. ad 4.
b.
Kommunalbestyrelsen skal føre tilsyn med institutionerne.
Dette fremgår  

 af lovens § 71, som også omfatter »puljeordninger« etableret efter  

 den nye affattelse af § 70.
c.
Der skal være en central pladsanvisning, jf. § 72. Denne bestemmelse  

 lempes for så vidt angår »puljeordningerne«.
d.
Der er fastsat en øverstegrænse for forældrebetalingen, og der skal  

 ydes fripladser efter regler fastsat af socialministeren.
Dette fremgår af  

 lovens § 73. For »puljeordninger« gælder særlige regler.
Socialministeren kan videre med hjemmel i den nuværende udformning af  

 lovens § 70 udsende retningslinier for indretning af daginstitutioner, men  

 denne bemyndigelse har ikke været benyttet.
Denne hjemmel foreslås derfor  

 ophævet.
 Loven indeholder derudover i § 69, stk. 3, hjemmel for, at  

 socialministeren kan udsende vejledende regler for institutionernes ledelse  

 og drift.
 Denne adgang er bl.a. benyttet til at udsende vejledende regler om  

 opsigelse og flytning af børn.
 Disse bestemmelser er alene af vejledende art, og de har derfor mere  

 karakter af råd, som kommunerne på ingen måde er forpligtet til at følge.
Da udsendelse af vejledninger ikke kræver særlig lovhjemmel, og da der  

 fortsat er en vis usikkerhed om karakteren af disse forskrifter, foreslås  

 det, at hjemlen til at udstede vejledende regler ophæves.
Det vil herefter  

 stå helt klart, at kommunerne alene er forpligtet til at følge de bindende  

 bestemmelser, som kan udstedes med hjemmel i bistandsloven.
 Økonomiske konsekvenser.
 Forslagene er økonomisk neutrale og har derfor ingen konsekvenser for de  

 økonomiske forhold mellem staten og kommunerne.
Bemærkninger til lovforslagets enkelte bestemmelser Til § 1 Til nr. 1, 2 og 3 Med de foreslåede ændringer bliver der mulighed for, at den kommunale  

 dagpleje kan etableres i andre lokaler end private hjem, og at der kan være  

 op til 10 børn i dagplejen, når der er mindst 2 personer, som varetager  

 pasningen.
Der henvises i øvrigt til pkt. 1 i de almindelige bemærkninger til  

 lovforslaget.
Til nr. 4 Formålsbestemmelsen i § 69, stk. 2, er ny.
 Nogle grundlæggende principper for dagtilbud til børn har bl.a. været  

 behandlet i udvalget om børns dagligdag, der i sin rapport fra februar 1988  

 har peget på det ønskelige i, at der opstilles nogle generelle målsætninger  

 for indsatsen og virksomheden på området.
 Formålsbestemmelsen trækker følgende forhold frem:
 - Dagtilbuddene skal ses som et led i områdets samlede tilbud til børn.
 Tilbuddene til børn efter bistandsloven bør indpasses i en overordnet  

 generel lokal børnepolitik, der sigter imod et varieret og differentieret  

 udbud af muligheder for beskæftigelse, leg og samvær for både små og større  

 børn.
 Daginstitutionerne, dagplejen og puljeordninger, bør derfor ikke betragtes  

 som isolerede tilbud for børn og deres forældre, men det bør tilstræbes, at  

 disse tilbud ses i sammenhæng med lokalområdets øvrige muligheder for tilbud  

 der udbydes i tilslutning til skoler, idrætsforeninger, sangkor,  

 spejderbevægelser o.lign..
En sådan overordnet synsvinkel kan få betydning såvel ved planlægningen  

 som ved den konkrete udformning af indholdet i tilbuddene.
Der bør i den  

 forbindelse lægges vægt på, at institutionerne åbner sig over for  

 lokalsamfundet, herunder ved at samarbejde med beboerforeninger, frivillige  

 organisationer m.v.
 - Daginstitutioner m.v. er en ressource i det forebyggende arbejde.
Sammen med områdets øvrige børnetilbud har institutionerne en forebyggende  

 effekt, men herudover bør det medtages som en særlig målsætning, at  

 institutionerne og dagplejen også skal indgå i det specifikke forebyggende  

 arbejde.
Det kan f.eks. vedrøre særligt truede børnegrupper, f.eks.  

 flygtninge og indvandrerbørn, eller det kan dreje sig om børn, der konkret er  

 i en vanskelig situation.
Dette peger på behovet for et tværfagligt  

 samarbejde med f.eks. sundhedsplejersker, socialrådgivere, hospitaler m.v.
 - Forældre skal have indflydelse.
Det er overordentligt vigtigt, at forældrene aktivt søges indraget i  

 arbejdet med børnene.
Det kan ske på flere måder, f.eks. ved forældreråd, som  

 medlemmer af bestyrelsen i den selvejende institution, eller f.eks. ved, at  

 forældrene selv driver en puljeordning.
Det er vigtigt, at  

 forældreindflydelsen ikke kun manifesterer sig via formelle organer.
Det bør  

 også være naturligt, at forældre får tilbud om og mulighed for at indgå i  

 dagligdagens aktiviteter sammmen med børnene.
 - Der skal lyttes til børnene.
 Formen for medvirken må naturligvis afhænge af børnenes alder og modenhed.
 Det vil ofte være lettest at inddrage de større børn, men man bør også for  

 små børns vedkommende give dem mulighed for at få indflydelse på, hvordan  

 dagligdagen skal være.
 - Børns udvikling, trivsel og selvstændighed skal fremmes.
Dette er måske det mest centrale led i målsætningen.
Børnene skal have det  

 godt, og de skal have udfordringer og udviklingsmuligheder, der kan fremme  

 deres selvstændighed.
Sammenfattende kan man om den foreslåede målsætning for dagtilbuddene  

 efter bistandsloven sige, at den ikke er udtyk for en ny  

 daginstitutionspolitik.
Tværtimod bygger den på elementer, som i ganske mange  

 år har været bærende for indsatsen på området.
Målsætningsbestemmelsen kan ikke benyttes til at fastsætte meget præcise  

 krav til, hvordan dagtilbuddene skal tilrettelægges.
Det er heller ikke  

 hensigten.
Målsætningsbestemmelsen sætter derimod nogle generelle overordnede  

 retningslinier op, som kan benyttes til den lokale planlægning og udvikling  

 af dagtilbuddene.
Til nr. 5, 6 og 7 Med ophævelsen af § 69, stk. 3, og den gældende udformning af § 70  

 tydeliggøres det, at de få bindende regler om daginstitutioner m.v. findes i  

 eller udstedes med hjemmel i lovens § 69, stk. 1 og 2, § 72 og § 73. Der  

 henvises herved til pkt. 4 i de almindelige bemærkninger.
 Med den nye affattelse af § 70 indføres en mulighed for, at  

 kommunalbestyrelsen kan yde tilskud til private pasningsordninger, som  

 nærmere er beskrevet i pkt. 3 i de almindelige bemærkninger.
Disse »puljeordninger« er ikke fuldt ud omfattet af de  

 ovennævnte få bindende bestemmelser.
Det er således ikke et krav, at disse -  

 uanset børnetal - skal være selvejende institutioner, og kommunalbestyrelsen  

 kan bestemme, at de ikke skal være omfattet af den centrale visitation.
Med  

 hensyn til forældrebetaling gælder reglerne om fripladser udstedt efter  

 lovens § 73, stk. 2. I øvrigt gælder reglerne i § 73 ikke for disse  

 ordninger.
Det er dog således, at forældrebetalingen ikke kan overstige 35  

 pct. af udgifterne i tilsvarende kommunale pasningstilbud.
Dette må  

 kommunalbestyrelsen påse som led i sin almindelige forpligtelse til at føre  

 tilsyn med ordningerne.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 63, stk. 1, 2. pkt. indsættes efter »dagpleje«:  

 »,jf. dog § 64, stk. 1, 2. pkt.«.
§ 63. Ingen må modtage mere end 2 børn under 14 år i privat dagpleje mod  

 betaling uden at have tilladelse dertil fra det sociale udvalg.
Der kan ikke  

 gives tilladelse til at have mere end 5 børn i privat dagpleje.
 Stk. 2. Dagplejehjem og lignende, der modtager flere end 5 børn under 14  

 år mod betaling, og som drives af private uden offentlige midler, må kun  

 oprettes og drives med tilladelse fra det sociale udvalg.
 Stk. 3. Det sociale udvalg fører tilsyn med forholdene i hjemmene.
 2. I § 64, stk. 1, 1. pkt. indsættes efter »hjem«:  

 »og andre lokaler«.
 3. I § 64, stk. 1, indsættes efter 1. pkt.:
 »Varetages dagplejen af flere personer, kan kommunalbestyrelsen  

 bestemme, at der i dagplejen kan modtages op til 10 børn.«.
§ 64. Det sociale udvalg kan formidle anbringelse af børn i dagpleje i  

 private hjem, der forud er godkendt af udvalget til dette formål.
Det sociale  

 udvalgs afgørelse om anbringelse i dagpleje kan ikke indbringes for anden  

 administrativ myndighed.
 Stk. 2. Det sociale udvalg fører tilsyn med dagplejens udøvelse.
 Stk. 3. Børnenes forældre betaler for dagplejen efter sammer regler som  

 ved anbringelse i daginstitutioner.
 4. I § 69 indsættes efter stk. 1, som nyt stykke:
»Stk. 2. Tilbud om ophold i daginstitution er sammen med dagpleje  

 efter § 64 og pasningsordninger efter § 70 et led i kommunens samlede  

 generelle og forebyggende tilbud til børn, og ordningerne skal i samarbejde  

 med forældrene og børnene skabe rammer, der fremmer børns udvikling, trivsel  

 og selvstændighed.« Stk. 2.-3. bliver herefter stk. 3.-4.
 5. § 69, stk. 3, der bliver stk. 4, ophæves.
 § 69. Kommunalbestyrelsen skal sørge for, at der er det nødvendige antal  

 pladser på daginstitutioner for børn og unge, herunder socialpædagogiske  

 fritidsforanstaltninger, jf. dog § 95 a.
Stk. 2. Daginstitutioner for børn og unge kan oprettes og drives af en  

 eller flere kommuner eller som privat institutioner, med hvilke  

 kommunalbestyrelsen indgår overenskomst.
Private institutioner skal være  

 selvejende, hvis der er plads til mindst 6 børn.
 Stk. 3. Socialministeren fastsætter vejledende regler for institutionernes  

 ledelse og drift.
 6. § 70 affattes således:
 »§ 70. Kommunalbestyrelsen kan til private pasningsordninger for børn  

 yde et tilskud pr. barn.
 Stk. 2. Pasningsordninger efter stk. 1 er ikke omfattet af § 73, stk. 1,  

 stk. 3 og 4, dog kan forældrebetalingen ikke overstige 35 pct. af udgifterne  

 i tilsvarende kommunale pasningstilbud.
 Stk. 3. Kommunalbestyrelsen underretter Socialstyrelsen om  

 pasningsordninger, inden der gives tilskud efter stk. 1.«.
 § 70. Kommunalbestyrelsen skal påse, at planer for oprettelse eller  

 ændring af daginstitutioner er i overensstemmelse med retningslinier, der er  

 udarbejdet af socialministeren.
 7. I § 72 indsættes som 2. pkt.:
 »Kommunalbestyrelsen kan bestemme, at pasningsordninger etableret  

 efter § 70 ikke er omfattet af 1. pkt.«.
 § 72. Bestemmelse om optagelse i en daginstitution træffes af det sociale  

 udvalg,hvis afgørelse ikke kan indbringes for anden administrativ myndighed.
 8. I § 73, stk. 4, udgår: »for et regnskabsår ad gangen«.
 § 73. Børnenes forældre betaler for opholdet med et beløb, der svarer til  

 35 pct. af udgifterne ved ophold i institutionen, bortset fra  

 ejendomsudgifter, herunder husleje og vedligeholdelse, jf. dog stk. 2.  

 Kommunalbestyrelsen afgør, om betalingen skal beregnes på grundlag af  

 udgifterne ved driften af den enkelte institution eller på grundlag af de  

 gennemsnitlige udgifter ved driften af institutioner af samme type i  

 kommunen.
Stk. 2. Socialministeren fastsætter nærmere regler om betalingen efter  

 stk. 1 og kan herunder bestemme, at der skal ske nedsættelse eller bortfald  

 af betalingen under hensyn til forældrenes økonomiske forhold og børnenes  

 særlige behov for ophold i daginstitution.
Der kan endvidere fastsættes en  

 lavere betaling for særlige grupper af institutioner.
 Stk. 3. Særlige indtægter for institutionerne anvendes til nedsættelse af  

 forældrenes betaling.
 Stk. 4. Betalingen fastsættes for et regnskabsår ad gangen på grundlag af  

 institutionernes budgetter.
Efter 2. behandling den 17. april 1990 § 1 I lov om social bistand, jf. lovbekendtgørelse nr. 637 af 27. september  

 1989, foretages følgende ændringer:
1. I § 63, stk. 1, 2. pkt., indsættes efter »dagpleje«:  

 », jf. dog § 64, stk. 1, 2. pkt.« 2. I § 64, stk. 1, 1. pkt., indsættes efter »hjem«:  

 »og andre lokaler i børnenes hjemlige miljø«.
 3. I § 64, stk. 1, indsættes efter 1. pkt.:
»Varetages dagplejen af flere personer fra samme husstand, kan  

 kommunalbestyrelsen bestemme, at der i dagplejen kan modtages op til 10  

 børn.« 4. I § 69 indsættes efter stk. 1 som nyt stykke:
»Stk. 2. Tilbud om ophold i daginstitution er sammen med dagpleje  

 efter § 64 og pasningsordninger efter § 70 et led i kommunens samlede  

 generelle og forebyggende tilbud til børn, og ordningerne skal i samarbejde  

 med forældrene og børnene skabe rammer, der fremmer børns udvikling, trivsel  

 og selvstændighed.« Stk. 2-3 bliver herefter stk. 3-4.
 5. § 69, stk. 3, der bliver stk. 4, ophæves.
 6. § 70 affattes således:
 »§ 70. Kommunalbestyrelsen kan til private pasningsordninger for børn  

 yde et tilskud pr. barn.
 Stk. 2. Pasningsordninger efter stk. 1 er ikke omfattet af § 73, stk. 1, 3  

 og 4, dog kan forældrebetalingen ikke overstige 35 pct. af udgifterne i  

 tilsvarende kommunale pasningstilbud.
Stk. 3. Kommunalbestyrelsen underretter Socialstyrelsen om  

 pasningsordninger, inden der gives tilskud efter stk. 1.« 7. I § 72 indsættes som 2. pkt.:
»Kommunalbestyrelsen kan bestemme, at pasningsordninger etableret  

 efter § 70 ikke er omfattet af 1. pkt.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Socialministeren fremsætter forslag for Folketinget om revision af  

 bistandslovens § 70 inden udgangen af folketingsåret 1992-93.
