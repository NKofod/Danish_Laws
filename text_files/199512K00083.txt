Nr LSF 83 Forslag til Lov om ændring af lov om Garantifonden for Skibsbygning m.v.  

 (skibsværftsaftalen) Fremsat af erhvervsministeren (Mimi Jakobsen) den 23. november 1995 Vedtaget ved tredjebehandling den 13. december 1995 Lov nr. 1073 af 20/12/1995 § 1 I lov nr. 209 af 28. april 1993 om Garantifonden for Skibsbygning m.v.  

 (skibsværftsaftalen), som ændret ved lov nr. 254 af 19. april 1995, foretages  

 følgende ændring:
 1. I § 2, stk. 1 og 2, ændres »til og med  

 1995« til: »til og med 1996«.
 2. Efter § 11 indsættes som ny paragraf:
» § 11 a.
Erhvervsministeren kan ved bekendtgørelse ophæve  

 denne lov.« § 2 Tidspunktet for lovens ikrafttræden fastsættes af erhvervsministeren.
Oprindeligt fremsat forslag § 1 I lov nr. 209 af 28. april 1993 om Garantifonden for Skibsbygning m.v.  

 (Skibsværftsaftalen), som ændret ved lov nr. 254 af 19. april 1995, foretages  

 følgende ændring:
 1. I § 2, stk. 1, og stk. 2, ændres »til og med  

 1995« til »til og med 1996«.
 2. Efter § 11 indsættes som ny paragraf:
» § 11 a.
Erhvervsministeren kan ved bekendtgørelse ophæve  

 denne lov.« § 2 Tidspunktet for lovens ikrafttræden fastsættes af erhvervsministeren.
Bemærkninger til lovforslaget Almindelige bemærkninger Da loven om Garantifonden for Skibsbygning m.v. blev gennemført i 1993 var  

 den tænkt som en midlertidig ordning, som var begrundet i de daværende  

 vanskelige forhold for den finansielle sektor.
Det måtte derfor forventes, at  

 den finansielle sektor efter en periode atter kunne stille garantier over for  

 Danmarks Skibskreditfond uden en statslig regaranti.
 Ved ændring af loven i april 1995 blev der givet hjemmel til også at  

 stille direkte garantier over for Danmarks Skibskreditfond, pengeinstitutter  

 og forsikringsselskaber.
De danske skibsværfter har i den seneste tid haft vanskeligt ved at skaffe  

 nye ordrer.
Selv om vanskelighederne i den finansielle sektor synes  

 overstået, udgør garantiordningen en ekstra mulighed for skibsværfterne, som  

 kan være af betydning i en vanskelig periode.
 Endvidere forventes det i løbet af 1996 at blive muligt i praksis at  

 tilbyde eksportkreditgarantier for skibe som følge af ikrafttrædelse af den  

 vedtagne ændring af den gældende sektoraftale i OECD om eksportkreditvilkår  

 for skibe, og såfremt Folketinget vedtager forslaget til lov om Dansk  

 Eksportkreditfond. Ændringen af sektoraftalen om eksportkreditvilkår er et  

 led i den i OECD indgåede »Aftale om overholdelse af normale  

 konkurrencevilkår i den kommercielle skibsbygnings- og  

 skibsreparationsindustri«.
Såfremt det bliver muligt at tilbyde eksportkreditgarantier for skibe, vil  

 disse også vil være til rådighed ved salg til danske redere.
Ved at forlænge  

 nærværende lov undgås, at der i 1996 bliver en periode på formentligt nogle  

 måneder, hvor der ikke kan tilbydes garantier til sikkerhed for finansiering  

 af skibe.
OECD-aftalen blev underskrevet den 21. december 1994. Aftaleparterne er  

 Den Europæiske Union, Japan, Sydkorea, Norge og USA.
Aftalen skal ratificeres  

 af aftaleparterne, inden den kan træde i kraft.
 Aftalen har til formål at afskaffe statsstøtte til  

 skibsbygningsindustrien, bortset fra støtte til forskning- og udvikling og  

 til sociale foranstaltninger i forbindelse med lukning af  

 skibsbygningskapacitet.
Det fremgår af aftalen, at denne skal træde i kraft den 1. januar 1996,  

 forudsat at ratifikations-, accept- eller godkendelsesinstrumenterne er  

 deponeret.
Det er imidlertid i aftalen forudset, at parternes ratifikation  

 kan blive forsinket, i hvilket tilfælde aftalen vil træde i kraft 30 dage  

 efter, at den sidste aftalepart har foretaget deponering af  

 ratifikationsinstrumentet.
 Aftalen i OECD vil omfatte garantier under Garantifonden for Skibsbygning,  

 hvilket medfører, at der ikke vil kunne udstedes nye garantier under denne  

 ordning efter tidspunktet for OECD-aftalens ikrafttrædelse.
I forbindelse med vedtagelsen af en forordning om støtte til  

 skibsbygningsindustrien, som skal træde i kraft, når OECD-aftalen træder i  

 kraft, har EU's ministerråd godkendt, at det gældende 7. direktiv om støtte  

 til skibsbygningsindustrien, som udløber med udgangen af 1995, kan forlænges  

 uændret, indtil OECD-aftalen træder i kraft, dog maksimalt 9 måneder.
Såfremt  

 OECD-aftalen ikke måtte træde i kraft inden udløbet af 9 måneders perioden,  

 vil ministerrådet genoverveje sagen og eventuelt beslutte en yderligere  

 forlængelse af direktivet.
 Det må derfor forudses, at loven vil skulle ophæves i løbet af 1996.
 Det foreslås at forlænge den gældende garantiordning med et år i lighed  

 med forslag om på finansloven at forlænge øvrige skibsværftsordninger med et  

 år.
Bemærkninger til de enkelte bestemmelser Til § 1 Såfremt OECD-aftalen om overholdelse af normale konkurrencevilkår i den  

 kommercielle skibsbygnings- og skibsreparationsindustri ikke træder i kraft  

 den 1. januar 1996, vil den træde i kraft 30 dage efter, at parterne har  

 deponeret ratifikations-, accept- eller godkendelsesinstrumenterne.
 Tidspunktet for aftalens ikrafttrædelse er derfor ikke kendt, hvorfor  

 loven foreslås forlænget med et år til udgangen af 1996. EU's ministerråd har  

 besluttet, at det gældende 7. direktiv om støtte til skibsbygningsindustrien  

 kan forlænges, indtil OECD-aftalen træder i kraft, dog maksimalt 9 måneder,  

 d.v.s. indtil den 30. september 1996, hvor ministerrådet om nødvendigt vil  

 genoverveje sagen.
 Når OECD-aftalen måtte træde i kraft, vil der ikke kunne gives tilsagn om  

 nye garantier under garantiordningen, hvorfor loven vil skulle ophæves.
 Det foreslås af praktiske grunde, at erhvervsministeren kan ophæve loven  

 ved bekendtgørelse.
Til § 2 Forlængelsen af loven skal anmeldes til og godkendes af EU-Kommissionen,  

 forinden loven kan sættes i kraft, hvorfor det foreslås, at  

 erhvervsministeren, når Kommissionens godkendelse foreligger, fastsætter  

 tidspunktet for ikrafttrædelsen af loven.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 2, stk. 1 og stk. 2, ændres til:
»Stk. 1. Der kan stilles garanti inden for et beløb af 5 mia. kr. for  

 lån til ny- eller ombygning af skibe.
Garantier kan stilles for aftaler, der  

 indgås i perioden 1993 til og med 1996 til levering over tre år fra aftalens  

 indgåelse.
Garantirammen kan efter bemyndigelse hæves til 7 mia. kr.
Stk. 2. Bestemmelserne i stk. 1 finder tillige anvendelse på  

 tidligere indgåede aftaler betinget af, at et eller flere nærmere angivne  

 vilkår opfyldes, såfremt opfyldelsen finder sted i perioden 1993 til og med  

 1996.« § 2. Der kan stilles garanti inden for et beløb af 5 mia. kr. for  

 lån til ny- eller ombygning af skibe.
Garantier kan stilles for aftaler, der  

 indgås i perioden 1993 til og med 1995 til levering over tre år fra aftalens  

 indgåelse.
Garantirammen kan efter bemyndigelse hæves til 7 mia. kr.
 Stk. 2. Bestemmelserne i stk. 1 finder tillige anvendelse på  

 tidligere indgåede aftaler betinget af, at et eller flere nærmere angivne  

 vilkår opfyldes, såfremt opfyldelsen finder sted i perioden 1993 til og med  

 1995.
