Offererstatningslovens § 7, nævnets j.nr. 08-520-11032 N.j.nr. 08-520-11032 Ansøger søgte om forsørgertabserstatning samt godtgørelse efter erstatningsansvarslovens § 26 a, idet hans far blev skudt og dræbt af politiet i forbindelse med en biljagt.
Den ene politiassistent blev ved retten fundet skyldig i overtrædelse af straffelovens § 246, jf. § 245, jf. § 21 og § 252. Der skete strafbortfald efter straffelovens § 83. Politiassistenten handlede efter nævnets opfattelse i politiets tjeneste, hvorfor politiet som arbejdsgiver kunne tilpligtes at yde erstatning og godtgørelse for den ansattes skadeforvoldende handlinger i tjenesten, jf. danske lov 3-19-2. Nævnet anmodede derfor i medfør offererstatningslovens § 7, stk. 1, Rigspolitiet om at tage stilling til ansøgningen.
Nævnet bemærkede i den forbindelse, at der af nævnet ikke var taget stilling til eventuel egen skyld hos afdøde.
