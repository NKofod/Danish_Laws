P modregnede i indestående på en opsamlingskonto oprettet som led i  

 K's gældssanering til opsamling af afdrag, der skulle udloddes til de af  

 gældssaneringen omfattede kreditorer.
P fandtes efter kontoens karakter ikke  

 at have været berettiget hertil.
Kendelse af 5. november 1990 i sag 215/1990 (Gældssanering.
Modregning i  

 opsamlingskonto).
I forbindelse med at klageren K i 1985 opnåede gældssanering, hvorefter  

 hans gæld nedsattes således, at den del af gælden, der fortsat skulle bestå,  

 skulle afvikles over 5 år, oprettedes i en bank en opsamlingskonto til  

 indbetaling af det beløb, som K ifølge gældssaneringskendelsen månedligt  

 skulle indbetale.
Der skulle herefter i 5 år årligt udbetales dividende til  

 kreditorerne.
Opsamlingskontoen overførtes senere til pengeinstituttet P.
I forbindelse  

 med at der opstod restance på K's gæld til P optaget efter gældssaneringen,  

 foretog P modregning i opsamlingskontoens indestående.
 K indbragte sagen for Ankenævnet med påstand om, at P tilpligtedes at  

 tilbageføre modregningen.
 P nedlagde påstand om frifindelse.
 Ankenævnet tog K's påstand til følge med følgende bemærkninger:
