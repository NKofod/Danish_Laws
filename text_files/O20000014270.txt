 Resumé  



  

 En udenlandsk EU-statsborger, bosiddende i Danmark, fik afslag på varig  

 opholdstilladelse her i landet under henvisning til EF/EØS-bekendtgørelsens  

 regler og til Kommissionens forordning nr. 1251/70 om arbejdstageres ret til  

 at  

 blive boende på en medlemsstats område efter at have haft beskæftigelse dér.
 Ombudsmanden pegede i en foreløbig redegørelse på at de  

 bestemmelser i EF/EØS-bekendtgørelsen som gengiver forordningens regler, er  

 uden selvstændigt indhold og selvstændig retsvirkning, og at spørgsmålet om  

 den  

 pågældendes ret til opholdstilladelse derfor afhang af en nærmere fortolkning  

 af forordningens art. 2, stk. 1, litra b, og art. 4, stk. 2. Efter en  

 gennemgang af sagen udtalte ombudsmanden som sin foreløbige opfattelse at  

 myndighedernes anvendelse af reglerne i Kommissionens forordning byggede på  

 en  

 forkert retsopfattelse.
 På baggrund af ombudsmandens foreløbige redegørelse besluttede  

 Indenrigsministeriet at give opholdsbevis i medfør af EF/EØS-bekendtgørelsen  

 på  

 grundlag af den forståelse af art. 2, stk. 1, litra b, i forordningen som  

 ombudsmanden havde anført. (J.nr. 1998-0450-643).
EF/EØS-opholdsbevis til EU-statsborger med varig  

 uarbejdsdygtighed.
Arbejdskraftens frie bevægelighed.
Kommissionens  

 forordning  

 1251/70 A der er britisk statsborger,  

 rejste den 14. september 1980 ind i Danmark hvor han opholdt sig som  

 arbejdstager indtil den 13. december 1984.
Den 25. juli 1989 indrejste  

 han på ny i Danmark.
Han begyndte at arbejde den 1. august 1989 og fik den 5.  

 september 1989 meddelt EF-opholdsbevis gældende til den 1. august 1994. Det  

 fremgik af en arbejdsgivererklæring at han var varigt ansat i firmaet C.
Den 2. august 1994 søgte han  

 om varig opholdstilladelse.
I forbindelse med behandlingen af sagen blev det  

 oplyst at han havde været diabetiker i 18 år, og at sygdommen inden for de  

 seneste 2 år var blevet værre.
Han havde haft arbejde indtil ca. 2 år inden  

 tidspunktet for indgivelse af ansøgningen.
Sygdommen attesteredes i brev af  

 23. september 1994 fra læge D som desuden oplyste at A havde søgt pension i  

 Fredericia Kommune.
I sagens behandling indgik også et brev af 30. december  

 1991 fra firmaet C til A hvoraf fremgik:
"På grund af omlægning  

 af driften, grundet nedgang i omsætningen ser vi os desværre ikke i stand til  

 at beskæftige Dem længere end til og med 31. januar 1992." Ved brev af 1. marts 1995 fra  

 Direktoratet for Udlændinge blev opholdstilladelsen forlænget til den 1.  

 august 1995. Den 1. juni 1995 søgte A igen om varig opholdstilladelse.
Til  

 brug for sin behandling af sagen indhentede direktoratet to erklæringer fra  

 Fredericia Sygehus.
Af erklæring af 28. juni 1995 fra overlæge, dr.med.
E  

 fremgik:
"Går til behandling for  

 sin sukkersyge her på Fredericia sygehus.
Kan oplyse, at hr. (A)s  

 sukkersyge  

 er blevet væsentligt forværret i det sidste år.
Hans nyrer er påvirkede og  

 han har en betydelig udskillelse af æggehvide i urinen.
Han har desuden svære  

 øjenproblemer på grund af sukkersygen og er blevet opereret 3 gange i Vejle  

 på  

 øjenafdelingen herfor.
..." Af erklæring af 7. august  

 1995 fra overlæge, dr.med.
F fremgik:
 "Som svar på brev af 3.  

 august 1995 (...) skal man anføre, at ovenstående person har insulinkrævende  

 sukkersyge og følges ved medicinsk ambulatorium, Fredericia sygehus.
 Han har aftagende nyrefunktion  

 og desuden dårligt syn.
På baggrund af disse forhold  

 må man sige, at han er erhvervsudygtig på et niveau svarende til mellemste  

 invalidepension.
Det er vanskeligt at sætte en bestemt grænse for, hvornår  

 hans erhvervsudygtighed er indtrådt.
Erhvervsudygtigheden har i hvert fald  

 været til stede siden omkring årsskiftet, hvor patientens syn på højre øje  

 pludselig blev meget dårligt." A oplyste i brev af 1. juli  

 1995 at han blev afskediget fra firma C da der ikke var mere arbejde.
Han  

 oplyste at han nu var på bistandshjælp.
 Direktoratet for Udlændinge  

 afslog ansøgningen i brev af 18. august 1995. Direktoratet skrev bl.a.:
 "Ved udgangen af januar  

 måned 1992 blev De uforskyldt opsagt fra Deres arbejde.
 ...
 De har ikke (...) fremlagt  

 dokumentation for, at De har haft lønnet beskæftigelse siden udgangen af  

 januar  

 måned 1992, ligesom De ikke har dokumenteret, at De er ophørt med at arbejde  

 på  

 grund af sygdom.
 ...
 Direktoratet skal hermed  

 meddele Dem afslag på det ansøgte.
 Afslaget er meddelt i medfør  

 af § 13, stk. 2 i EF/EØS-bekendtgørelsen.
 ...
 Direktoratet har ved  

 afgørelsen lagt vægt på, at De ikke har haft lønnet beskæftigelse siden den  

 31.01.1992.
 Afslaget er tillige meddelt i  

 medfør af § 8, stk. 1, nr. 2, 1. led.
 ...
 Efter direktoratets  

 opfattelse er det ikke godtgjort, at arbejdsophøret den 31.01.1992 er  

 begrundet i arbejdsudygtighed.
 Direktoratet har herved lagt  

 vægt på, at overlæge (F) i skrivelse har udtalt, at det er vanskeligt at  

 sætte  

 en bestemt grænse for, hvornår erhvervsudygtigheden er indtrådt, samt at  

 erhvervsudygtigheden i hvert fald har været til stede siden omkring  

 årsskiftet  

 1994/95, hvor Deres syn på højre øje pludseligt blev meget dårligt.
 Afslaget er endvidere meddelt  

 i medfør af § 10, stk. 1 i EF/EØS-bekendtgørelsen.
 ...
 Under hensyn til at De  

 modtager bistandshjælp og ikke råder over egne midler, opfylder De ikke  

 betingelsen for at få udstedt EF/EØS-opholdsbevis i medfør af ovennævnte  

 bestemmelse.
 Afslaget er endvidere meddelt  

 i medfør af udlændingelovens § 9, stk. 2, nr. 4.
I henhold til denne  

 bestemmelse kan der efter ansøgning meddeles opholdstilladelse til en  

 udlænding, hvis ganske særlige grunde taler derfor.
Afgørelsen heraf beror på  

 en skønsmæssig præget vurdering, og opholdstilladelse meddeles efter praksis  

 kun, når der foreligger ganske særlige omstændigheder.
Direktoratet har efter en  

 gennemgang af sagen ikke fundet, at der foreligger oplysninger om sådanne  

 ganske særlige forhold, at der er grundlag for at meddele Dem  

 opholdstilladelse  

 efter udlændingelovens § 9, stk. 2, nr. 4." A klagede ved forkyndelsen af  

 direktoratets afgørelse den 5. september 1995 til Indenrigsministeriet.
I breve af bl.a. 13. september  

 1995 og 24. april 1996 anførte advokat B til støtte for klagen navnlig at A  

 havde været vedvarende uarbejdsdygtig siden en indlæggelse på Rigshospitalet  

 i  

 april 1993. Advokaten vedlagde en statusbedømmelse til Fredericia Kommune af  

 13. september 1993 og udskrivningskort fra Rigshospitalet der viste at A var  

 indlagt på Rigshospitalet fra den 15. til den 26. april 1993 og fra den 13.  

 til den 24. maj 1993 på grund af en byld, og at der ved det seneste af  

 besøgene  

 var blevet konstateret komplikationer til sukkersygen.
Advokaten vedlagde  

 ligeledes en erklæring af 19. april 1996 fra læge D hvoraf fremgik:
"Det kan attesteres at  

 (A)s alvorlige sygdomsperiode startede 26-4-93, da han blev indlagt på  

 Rigshospitalet i København med en voldsom stor byld.
Denne byld bredte sig,  

 og  

 han dannede en ny byld ved siden af, jævnfør dokumentation fra Rigshospitalet  

 og denne byld fik han skiftet indtil 13-9-93.
 Han blev efterfølgende  

 indlagt på Rigshospitalet, endokrinologisk afsnit, P 3133, hvor man fandt  

 komplikationer til hans sukkersyge i form af en nefropathia diabetica,  

 hvilket  

 må betragtes som et alvorligt diabetisk nefropathi, men konstant proteinori  

 (udskillelse af æggehvidestof) og forhøjet carbamid og creatinin og clearance  

 på omkring 40 ml/min., hvilket er en dårlig nyrefunktion.
 Han er indlagt på  

 Rigshospitalet fra d. 13-5-93 til 24-5-93, som det fremgår at vedlagte  

 dokumentation.
Der er vedlagt en kopi, hvor  

 jeg d. 13-9-93 søger pension til pt. idet jeg på det tidspunkt finder ham så  

 dårlig, at han er berettiget til invalidepension.
Jeg har fået oplyst på  

 pensionskontoret i Fredericia, at hans pension er bevilliget fra 1-9-94, hvor  

 hans pension trådte i kraft.
Pt. har været sygemeldt i  

 hele den ovenfor omtalte periode." Indenrigsministeriet afviste  

 klagen i brev af 29. juli 1996. Ministeriet skrev:
 "...
Efter EF/EØS-bekendtgørelsens  

 § 13, stk. 2, kan forlængelse af et opholdsbevis udstedt for fem år i henhold  

 til § 12, stk. 1, nr. 1, indskrænkes til 12 måneder, såfremt ansøgeren er  

 uforskyldt arbejdsløs og har været dette i de sidste 12 måneder.
Yderligere  

 forlængelse forudsætter da, at det godtgøres, at betingelserne i § 6 på ny er  

 opfyldt.
 Efter en gennemgang af sagen  

 skal Indenrigsministeriet meddele, at ministeriet ikke finder, at der kan  

 udstedes opholdsbevis til Deres klient i medfør af ovennævnte bestemmelse.
Indenrigsministeriet har  

 herved lagt vægt på, at Deres klient ikke ses at have godtgjort at opfylde  

 betingelserne i § 6 på ny.
Den omstændighed, at Deres klient ikke har kunnet  

 godtgøre at opfylde betingelserne i § 6 på grund af uarbejdsdygtighed, kan  

 efter Indenrigsministeriets opfattelse ikke føre til et andet resultat, idet  

 der ved denne vurdering ikke ses på årsagen til, at betingelserne i § 6 ikke  

 kan opfyldes.
 Det bemærkes i den  

 forbindelse at efter EF/EØS-bekendtgørelsens § 16, stk. 1. 2. pkt., kan  

 inddragelse eller nægtelse af forlængelse af et opholdsbevis ikke finde sted,  

 når indehaveren ikke længere har beskæftigelse enten som følge af midlertidig  

 arbejdsudygtighed på grund af sygdom eller som følge af uforskyldt  

 arbejdsløshed, jf. dog § 13, stk. 2.
Det bemærkes, at det ikke ses  

 godtgjort, at Deres klient, da han ophørte med at arbejde den 31. januar  

 1992,  

 ophørte hermed på grund af arbejdsudygtighed.
Det fremgår derimod af sagens  

 akter, at Deres klient herefter var uden beskæftigelse på grund af, at han  

 den  

 20. december 1991 var blevet opsagt fra sit job hos firma (C) på grund af  

 omstrukturering i virksomheden.
 Indenrigsministeriet finder  

 på den baggrund, at direktoratets afgørelse af 1. marts 1995, hvorved Deres  

 klient alene fik forlænget sit opholdsbevis med 12 måneder, er i  

 overensstemmelse med EF/EØS-bekendtgørelsens § 13, stk. 2.
 Efter EF/EØS-bekendtgørelsens  

 § 8, stk. 1, nr. 2, 1. led, udstedes EF/EØS-opholdsbevis til en EF- eller  

 EØS-statsborger, der på grund af vedvarende arbejdsudygtighed må ophøre med  

 lønnet beskæftigelse eller med at udøve selvstændig erhvervsvirksomhed,  

 såfremt  

 han i mindst de sidste to år uafbrudt har opholdt sig her i landet.
Den EF-retsakt, der danner  

 grundlag for EF/EØS-bekendtgørelsens § 8, i forhold til arbejdstagere, er  

 Kommissionens forordning nr. 1251/70 af 29. juni 1970 om arbejdstagers ret  

 til  

 at blive boende på en medlemsstats territorium efter at have haft  

 beskæftigelse  

 dér.
Det fremgår af EU-karnov (1996) p. 277, 2. sp., at formålet med denne  

 retsakt først og fremmest er, at sikre arbejdstageren, der bor på en  

 medlemsstats område, retten til at blive boende på dette område, når han  

 ophører med at have beskæftigelse dér på grund af at have nået  

 pensionsalderen  

 eller på grund af varig uarbejdsdygtighed.
 Indenrigsministeriet skal  

 meddele, at ministeriet, som redegjort nærmere ovenfor, ikke finder det  

 dokumenteret, at Deres klient sluttede med at arbejde den 31. januar 1992 på  

 grund af varig uarbejdsdygtighed, men derimod som følge af at han blev opsagt  

 fra sit job.
 Indenrigsministeriet finder i  

 den anledning ikke, at Deres klient opfylder betingelserne for at få udstedt  

 opholdsbevis efter denne bestemmelse.
 Efter EF/EØS-bekendtgørelsens  

 § 10, stk. 1, udstedes der EF/EØS-opholdsbevis til en EF- eller  

 EØS-statsborger, såfremt ansøgeren og dennes ledsagende familie godtgør at  

 råde  

 over indtægter enten fra invalide-, førtids- eller alderspension eller  

 erstatning i anledning af arbejdsulykke eller erhvervssygdom eller fra  

 midler,  

 der mindst svarer til kontanthjælpen til en tilsvarende familie omfattet af  

 bistandslovens § 37, stk. 2, eller stk. 3, 1. pkt., jf. stk. 5.
Den EF-retsakt som danner  

 grundlag for bekendtgørelsens § 10, stk. 1, er direktiv nr. 90-364/EØF af 28.  

 juni 1990 om opholdsret.
Det fremgår af dette direktivs artikel 1, at  

 medlemsstaterne giver opholdsret til statsborgere fra en medlemsstat, som  

 ikke  

 har denne ret på grundlag af andre bestemmelser i fællesskabslovgivningen,  

 samt  

 til medlemmerne af deres familie, som defineret i stk. 2, når de selv og  

 medlemmerne af deres familie er omfattet af en sygeforsikring, der dækker  

 samtlige risici i værtsmedlemsstaten og råder over tilstrækkelige midler til  

 at  

 undgå, at de under deres ophold falder værtsmedlemsstatens sociale system til  

 byrde.
 I den anledning skal  

 Indenrigsministeriet meddele, at ministeriet ikke finder, at Deres klient  

 opfylder betingelserne for at få udstedt opholdsbevis i medfør af ovennævnte  

 bestemmelse.
 Indenrigsministeriet har  

 herved lagt vægt på, at pensionen, som Deres klient har fået tildelt betales  

 af  

 de danske myndigheder.
Det bemærkes herved, at der  

 er en betingelse for udstedelse af opholdsbevis i medfør § 10, stk. 1, at den  

 pågældende råder over midler svarende til det beløb den pågældende ville  

 kunne  

 få udbetalt i kontanthjælp.
Det er endvidere en betingelse, at beløbet ikke  

 stammer fra den danske stat.
Efter udlændingelovens § 9,  

 stk. 2, nr. 4, kan der efter ansøgning meddeles opholdstilladelse til en  

 udlænding, hvis ganske særlige forhold taler herfor.
Afgørelsen beror på et  

 skøn.
 Ved udøvelsen af dette skøn  

 har Indenrigsministeriet under visse betingelser i almindelighed givet  

 opholdstilladelse til uddannelse, jf. udlændingebekendtgørelsen §§ 24-26, til  

 'au-pair'-ansættelser, og til præster, missionærer og andre med lignende  

 opgaver.
 I den anledning skal  

 Indenrigsministeriet meddele, at ministeriet efter en gennemgang af sagen  

 ikke  

 finder, at der foreligger ganske særlige forhold i sagen, der kan begrunde en  

 ændring af Direktoratet for Udlændinges afgørelse af 18. august 1995 for så  

 vidt angår afslag på ansøgning om opholdstilladelse efter udlændingelovens §  

 9,  

 stk. 2, nr. 4.
..." Advokat B søgte herefter om  

 fri proces til et søgsmål mod Indenrigsministeriet.
Dette blev afslået af  

 Vejle Statsamt den 16. september 1996 og af Civilretsdirektoratet den 13.  

 marts  

 1997.
Den 19. marts 1997 klagede  

 advokaten til mig over Civilretsdirektoratets afslag på fri proces.
Jeg bad  

 den 22. maj 1997 Civilretsdirektoratet og statsamtet om udtalelser og om at  

 myndighederne hvis de anså det for relevant, først indhentede udtalelser fra  

 Udlændingestyrelsen og/eller Indenrigsministeriet om sagen.
Ved brev af 9.  

 september 1997 meddelte Civilretsdirektoratet mig at Indenrigsministeriet  

 havde genoptaget sagen, og jeg foretog mig derfor ikke mere i sagen på dette  

 tidspunkt.
 Indenrigsministeriet traf den  

 9. februar 1998 følgende afgørelse:
 "...
Ved brev af 16. oktober 1996  

 fremkom Udlændingestyrelsen med en udtalelse om sagen.
Udlændingestyrelsen  

 henholdt sig heri til sin afgørelse af 18. august 1995, idet styrelsen  

 fortsat  

 ikke fandt, at Deres klient var omfattet af § 8, stk. 1., nr. 2, i  

 EF/EØS-bekendtgørelsen, jf. artikel 2, stk. 1, litra b) i Kommissionens  

 forordning af 29. juni 1970 om arbejdstageres ret til at blive boende på en  

 medlemsstats område efter at have haft beskæftigelse dér (1251/70).
 Som begrundelse herfor  

 anførte Udlændingestyrelsen følgende:
 '...
Det skal bemærkes, at der i  

 forordningens artikel 2, litra a) til c) stilles krav om længden af den  

 periode, som den pågældende arbejdstager har opholdt sig i Danmark, ligesom  

 der  

 i artikel 2, litra a) og c) ligeledes stilles krav om længden af  

 beskæftigelsesperioden  

 i Danmark.
Styrelsen finder, at det er i relation til beregningen af de i  

 artikel 2, stk. 1, litra a) og c) nævnte beskæftigelsesperioder, at perioder  

 af uforskyldt arbejdsløshed skal indregnes i medfør af artikel 4, stk. 2.
 Det er imidlertid fortsat en  

 betingelse i medfør af forordningens artikel 2, stk. 1, litra b), at  

 beskæftigelsen her i landet er ophørt som følge af varig arbejdsudygtighed.
 Styrelsen finder derfor ikke,  

 at forordningens artikel 2, stk. 1, litra b) som implementeret i  

 EF/EØS-bekendtgørelsens § 8, stk. 1, nr. 2, finder anvendelse i dette  

 tilfælde,  

 idet (A) ikke ophørte med beskæftigelse her i landet som følge af, at han var  

 varig arbejdsudygtig.
Det fremgår således af sagen,  

 at (A) ophørte med beskæftigelsen hos firma (C) den 31. januar 1992 som følge  

 af omstruktureringer i virksomheden, og at (A) ikke var arbejdsudygtig på det  

 pågældende tidspunkt.' ...
 Ifølge  

 EF/EØS-bekendtgørelsens § 6 udstedes EF/EØS-opholdsbevis til en EF- eller  

 EØS-statsborger, der ved erklæring fra en arbejdsgiver godtgør at have lønnet  

 beskæftigelse her i landet.
Ifølge  

 EF/EØS-bekendtgørelsens § 16, stk. 1, kan et tidsbegrænset  

 EF/EØS-opholdsbevis  

 inddrages eller nægtes forlænget, når grundlaget for udstedelsen ikke længere  

 er til stede.
Inddragelse eller nægtelse af forlængelse kan dog ikke finde  

 sted, når indehaveren ikke længere har beskæftigelse enten som følge af  

 midlertidig arbejdsudygtighed, på grund af sygdom eller ulykke eller som  

 følge af uforskyldt arbejdsløshed, jf. dog § 13, stk. 2.
Ifølge § 13, stk. 2, kan  

 forlængelse af et opholdsbevis udstedt for fem år indskrænkes til 12 måneder,  

 såfremt ansøgeren er uforskyldt arbejdsløs og har været dette i de sidste 12  

 måneder.
Yderligere forlængelse forudsætter da, at det godtgøres, at  

 betingelserne i § 6 på ny er opfyldt.
 Ifølge § 8, stk. 1, nr. 2, 1.  

 led, udstedes EF/EØS-opholdsbevis til en EF- eller EØS-statsborger, der på  

 grund af vedvarende arbejdsudygtighed må ophøre med lønnet beskæftigelse.
 I den anledning skal  

 Indenrigsministeriet meddele, at ministeriet efter en fornyet gennemgang af  

 sagen fortsat ikke finder, at der er grundlag for at meddele Deres klient  

 opholdstilladelse  

 i medfør af  

 EF/EØS-bekendtgørelsens § 6, stk. 1, jf. 13, stk. 2 eller § 8, stk. 1, nr. 2.
 Indenrigsministeriet finder  

 således fortsat, at Direktoratet for Udlændinges afgørelse af 1. marts 1995,  

 hvorefter Deres klients opholdsbevis alene blev forlænget i 12 måneder, er i  

 overensstemmelse med EF/EØF-bekendtgørelsens § 16, stk. 1, jf. § 13, stk. 2.
 Indenrigsministeriet har  

 herved lagt vægt på, at Deres klient ophørte med sin beskæftigelse den 31.  

 januar 1992 på grund af uforskyldt arbejdsløshed.
 Indenrigsministeriet finder  

 heller ikke grundlag for at ændre Direktoratet for Udlændinges afslag på  

 udstedelse af permanent opholdsbevis, jf. direktoratets afgørelse af 18.  

 august 1995.
 Indenrigsministeriet har  

 herved lagt vægt på, at Deres klient ikke ses at have godtgjort at opfylde  

 betingelserne i EF/EØS-bekendtgørelsens § 6 på ny.
 For så vidt angår det af Dem  

 anførte i brev 15. august 1996 og 26. september 1997, hvorefter  

 EF/EØS-bekendtgørelsens § 16, stk. 1, 2. pkt., kun kan anvendes i tilfælde af  

 midlertidig arbejdsudygtighed og således ikke i Deres klients tilfælde, idet  

 han var varigt arbejdsudygtig, skal Indenrigsministeriet bemærke, at  

 hovedreglen i § 16, stk. 1, er, at inddragelse eller nægtelse af forlængelse  

 af  

 et tidsbegrænset EF/EØS-opholdsbevis kan ske, når grundlaget for udstedelse  

 ikke længere er til stede.
I EF/EØS-bekendtgørelsens §  

 16, stk. 1, 2. pkt., opregnes de tilfælde, hvor inddragelse eller nægtelse af  

 forlængelse dog ikke kan finde sted.
Disse tilfælde er, når indehaveren ikke  

 længere har beskæftigelse enten som følge af midlertidig arbejdsudygtighed,  

 på  

 grund af sygdom eller ulykke eller som følge af uforskyldt arbejdsløshed, jf.  

 dog § 13, stk. 2.
 Varig arbejdsudygtighed er  

 således ikke omfattet af de tilfælde hvor inddragelse eller nægtelse af  

 forlængelse ikke kan finde sted i medfør af EF/EØS-bekendtgørelsens § 16,  

 stk.  

 1, 2. pkt.
 Såfremt en EF/EØS-statsborger  

 er varigt arbejdsudygtig (...), vil den pågældende derimod i visse tilfælde  

 kunne opnå opholdsbevis efter EF/EØS-bekendtgørelsens § 8, stk. 1, nr. 2, 1.  

 led.
 Ifølge Deres klients egen  

 læge startede Deres klients sygdomsforløb, der senere førte til varig  

 arbejdsudygtighed, i april 1993, og Deres klient fik først pr. 1. september  

 1994 tilkendt førtidspension.
 Indenrigsministeriet finder  

 ikke, at Deres klients varige arbejdsudygtighed medfører, at Deres klient er  

 omfattet af EF/EØS-bekendtgørelsens § 8, stk. 1, pkt. 2), jf. artikel 2, stk.  

 1, litra b) i Kommissionens forordning af 29. juni 1970 om arbejdstageres ret  

 til at blive boende på en medlemsstats område efter at have haft  

 beskæftigelse  

 dér (1251/70).
 Indenrigsministeriet kan  

 herved henholde sig til den begrundelse som Udlændingestyrelsen har anført i  

 sin udtalelse af 16. oktober 1996.
 Indenrigsministeriet finder  

 heller ikke grundlag for at meddele Deres klient opholdsbevis i medfør af  

 EF/EØS-bekendtgørelsens § 10, stk. 1, ligesom ministeriet ikke finder  

 grundlag  

 for at meddele Deres klient opholdstilladelse efter udlændingelovens § 9,  

 stk.  

 2, nr. 4.
 Indenrigsministeriet kan  

 herved henholde sig til den begrundelse, som er anført i ministeriets  

 afgørelse  

 af 29. juli 1996.
..." Den 12. februar 1998 klagede  

 advokaten atter til mig.
Han fastholdt sin opfattelse af at afslaget var i  

 strid med artikel 2, stk. 1, litra b, jf. artikel 4, stk. 2, i Kommissionens  

 forordning nr. 1251/70 om arbejdstagerens ret til at blive boende på en  

 medlemsstats  

 område efter at have haft beskæftigelse dér.
Jeg bad den 23. februar 1998  

 Indenrigsministeriet og Udlændingestyrelsen om udtalelser.
Af styrelsens  

 udtalelse af 2. juni 1998 fremgik:
 "...
 Styrelsen er af den  

 opfattelse, at for at artikel 2, stk. 1, litra b, kan finde anvendelse, er  

 det  

 en ufravigelig betingelse, at beskæftigelsen her i landet er ophørt som følge  

 af varig arbejdsudygtighed.
 Uanset at arbejdsophøret i  

 firma (C) den 31. januar 1992 skete på grund af omstruktureringer i  

 virksomheden og således ikke kan henregnes som selvforskyldt, er det fortsat  

 styrelsens opfattelse, at (A) ikke er omfattet af artikel 2, stk. 1, litra b,  

 (som implementeret i EF/EØS-bekendtgørelsens § 8, stk. 1, nr. 2,) idet selve  

 arbejdsophøret den 31. januar 1992 ikke var en følge af, at (A) var varig  

 arbejdsudygtig.
 Det er styrelsens opfattelse,  

 at forordningens artikel 4, stk. 2, udelukkende relaterer sig til de i  

 artikel  

 2, litra a og c, stillede krav om længden af den periode, som den pågældende  

 arbejdstager har haft beskæftigelse her i landet.
 Denne fortolkning støttes af,  

 at det i artikel 4, stk. 1, udtrykkeligt er anført, at denne bestemmelse  

 angår  

 fastlæggelse af varigheden af fast ophold som nævnt blandt andet i artikel 2,  

 stk. 1.
 Styrelsen har således ikke  

 fundet, at forordningens artikel 4, stk. 2, som anført af advokat (B) i brev  

 af  

 12. februar 1998 til Folketingets Ombudsmand, finder anvendelse i forbindelse  

 med anvendelsen af artikel 2, stk. 1, litra b, for så vidt angår årsagen til  

 arbejdsophøret.
 Styrelsen finder derfor ikke,  

 at det af advokat (B) anførte i brev af 12. februar 1998 til Folketingets  

 Ombudmand kan begrunde en ændret stillingtagen til sagen.
 Styrelsen kan endelig oplyse,  

 at man ikke er bekendt med, at EF-Domstolen har truffet afgørelse i sager  

 vedrørende samme problemstilling.
..." Indenrigsministeriet henholdt  

 sig i brev af 22. september 1998 til Udlændingestyrelsens udtalelse.
 Den 26. februar 1999  

 forelagde jeg et anonymiseret notat om sagen for Den Europæiske Ombudsmand,  

 Jacob Söderman, og bad om hans bemærkninger til sagen.
 I brev af 14. april 1999  

 svarede Den Europæiske Ombudsmand mig således:
 "...
Ved skrivelse af 26. februar  

 1999 har du bedt om mine bemærkninger til en sag, som du er i færd med at  

 undersøge, og som vedrører Kommissionens forordning 1251/70, navnlig Artikel  

 2,  

 stk. 1 og 4, stk. 2. Vedlagt dit brev var et notat i anonymiseriet form,  

 hvori  

 du fremkom med din foreløbige opfattelse af sagen.
Det fremgår af notatet, at  

 du ikke deler de danske myndigheders fortolkning af forordningen i den  

 konkrete  

 sags sammenhæng.
I dit brev har du bedt om, at sagen ikke forelægges for  

 andre  

 myndigheder, herunder Kommissionen, eftersom sagen indeholder følsomme  

 oplysninger.
 Førend jeg svarer på  

 substansen af dit brev, vil jeg gerne bemærke følgende: Samarbejdet mellem  

 nationale ombudsmænd og den europæiske ombudsmand ligger mig meget på sinde,  

 og  

 jeg vil gøre alt, hvad jeg kan for at fremme samarbejdet indenfor de rammer,  

 der gælder for mine beføjelser.
 Præamblen til den europæiske  

 ombudsmands statut anfører at:
'... ombudsmanden bør have  

 mulighed for at samarbejde med de myndigheder af samme type, der findes i  

 visse  

 medlemsstater, under overholdelse af den gældende nationale lovgivning på  

 området;' I forlængelse af dette  

 bestemmer Artikel 12 i den europæiske ombudsmands gennemførelsesbestemmelser  

 til statutten:
'Ombudsmanden kan indlede et  

 samarbejde med ombudsmænd og tilsvarende organer i medlemsstaterne med det  

 formål at øge effektiviteten af såvel hans egne undersøgelser som af de  

 undersøgelser, der foretages af ombudsmænd og tilsvarende organer i  

 medlemsstaterne,  

 og at nå frem til en mere effektiv beskyttelse af de europæiske borgeres  

 rettigheder og interesser.' På dette grundlag er det  

 muligt for den europæiske ombudsmand at modtage forespørgsler fra nationale  

 ombudsmænd angående fællesskabsretten, og enten selv udfærdige svar eller  

 oversende forespørgslen til den relevante fællesskabsmyndighed.
Den  

 europæiske  

 ombudsmand er imidlertid ikke beføjet til at indlade sig i en procedure som  

 den, der er hjemlet i Artikel 177 i EF-Traktaten, ved at give fortolkninger  

 af  

 bestemmelser i fællesskabsretten i verserende sager, som vedrører nationale  

 myndigheder.
Selvom man kunne argumentere for det synspunkt, at intet  

 forhindrer den europæiske ombudsmand i at foretage en abstrakt fortolkning af  

 en given bestemmelse, så ville den afgivne fortolkning i realiteten være  

 enten  

 for eller imod den pågældende nationale myndighed.
Relevant i denne  

 sammenhæng  

 er det, at den europæiske ombudsmands statut udtrykkeligt anfører, at ingen  

 andre myndigheder end fællesskabsinstitutioner og organer er omfattet af hans  

 beføjelser.
På denne baggrund har jeg  

 måttet begrænse mig til at foretage undersøgelser med det formål at  

 videregive  

 til dig alle nødvendige elementer for behandlingen af den sag, som du er i  

 færd  

 med at undersøge.
Jeg håber, at dette er tilfredsstillende for dig.
 Baggrunden for dit brev er i  

 korthed følgende:
En britisk statsborger, (A),  

 ankom til Danmark i juli 1989, hvor han i august 1989 påbegyndte et arbejde,  

 som varede til 31. januar 1992. Efter sidstnævnte dato var han ufrivilligt  

 arbejdsløs og blev derefter varigt uarbejdsdygtig på grund af diabetes.
Han  

 anser sig selv for berettiget til at blive bosiddende i Danmark.
Han støtter  

 sit krav på Artikel 2, stk. 1, litra b), læst i sammenhæng med Artikel 4,  

 stk.  

 2, i forordning 1251/70. Artikel 2, stk. 1 i forordningen bestemmer:
 '1. Følgende arbejdstagere  

 har ret til at blive boende på en medlemsstats område:
den arbejdstager, som på det tidspunkt, hvor han  

 ophører med sin beskæftigelse, har nået den alder, der i denne stats  

 lovgivning  

 er foreskrevet som betingelse for at oppebære alderspension, og dér har haft  

 beskæftigelse i de sidste 12 måneder og mindst tre år har haft fast ophold  

 der; den arbejdstager, der, efter i mere end 2 år uafbrudt  

 at have haft fast ophold på denne medlemsstats område, ophører med at have  

 lønnet beskæftigelse som følge af varig uarbejdsdygtighed.
Hvis denne  

 uarbejdsdygtighed skyldes arbejdsulykke eller erhverssygdom, der giver ret  

 til  

 en pension, som helt eller delvist udredes af en af denne medlemsstats  

 institutioner, stilles der ingen betingelser om opholdets varighed; den arbejdstager, der efter 3 års beskæftigelse og fast  

 bopæl på denne medlemsstats område har lønnet beskæftigelse ...' Artikel 4, stk. 2 i  

 forordningen bestemmer:
'Perioder af uforskyldt  

 arbejdsløshed, der er behørigt attesteret af vedkommende  

 arbejdsformidlingskontor, og fravær på grund af sygdom eller ulykke betragtes  

 som beskæftigelsesperioder i henseende til artikel 2, stk. 1.' Det fremgår af notatet  

 vedlagt dit brev, at du under undersøgelsen af sagen om den britiske  

 statsborger er nået frem til den foreløbige opfattelse, at det følger af  

 Artikel 4, stk. 2, at den pågældende arbejdstager, som falder ind under  

 Artikel  

 2, stk. 1, litra b), kan være ufrivilligt arbejdsløs på det tidspunkt, hvor  

 den  

 varige uarbejdsdygtighed opstår.
Artikel 2, stk. 1 skulle således give en  

 sådan  

 arbejdstager ret til at blive bosiddende i Danmark.
Notatet indeholder en  

 omfattende gennemgang af domspraksis og doktrin.
Det bemærkes i notatet, at  

 der  

 ikke findes relevant domspraksis på det specifikke spørgsmål, og du er  

 således  

 nået frem til din opfattelse på grundlag af de almindelige  

 fortolkningsprincipper for bestemmelser vedrørende retten til fri  

 bevægelighed; nemlig at bestemmelserne skal fortolkes bredt, og at  

 undtagelserne til denne rettighed skal underlægges en snæver fortolkning.
 Mine bemærkninger til dette  

 er:
Rådsdirektiv 75/34 om retten  

 for statsborgere i en medlemsstat til at blive boende på en anden  

 medlemsstats  

 område efter dér at have udøvet selvstændig erhvervsvirksomhed (EFT  

 1975 L  

 14/10) indeholder bestemmelser  

 svarende til dem, som her er relevante.
Jeg har derfor også undersøgt,  

 hvorvidt  

 der er domspraksis eller relevant litteratur vedrørende problemstillingen,  

 som  

 optager dig, i forbindelse med dette direktiv.
Resultatet af mine  

 undersøgelser er, at der ikke findes afgørelser fra fællesskabsdomstolene som  

 direkte tager stilling til spørgsmålet om, hvorvidt de her diskuterede  

 bestemmelser i forordning 1251/70 og direktiv 75/34 skal fortolkes således,  

 at  

 de omfatter en situation som den britiske statsborgers.
Ydermere var der per  

 1. april 1999 ingen verserende sager vedrørende spørgsmålet.
Jeg har  

 endvidere  

 ikke kendskab til, at der skulle være nogen kommissionspraksis vedrørende  

 spørgsmålet, således som den for eksempel kunne være kommet til udtryk i  

 Kommissionens svar til spørgsmål, stillet af EF-parlamentarikere.
Den  

 juridiske  

 doktrin på EF-domstolens bibliotek er blevet undersøgt.
Her blev ingen  

 relevant  

 litteratur fundet.
Kommissionens bemærkninger til forslaget til forordning  

 1251/70 er også blevet undersøgt, omend sådanne bemærkninger har en meget  

 begrænset retskildeværdi, hvad angår Traktatens grundrettigheder.
Der synes  

 ikke at være nogen stillingtagen til det konkrete spørgsmål, som interesserer  

 dig.
Det bør dog nævnes, at Kommissionens bemærkninger til forslaget, som det  

 blev  

 forelagt Europa-Parlamentet til høring, indeholder følgende passus (min  

 oversættelse):
'Indholdet af 'retten til ophold' Anerkendelsen af en  

 arbejdstagers ret til at blive på en medlemsstats territorie efter  

 beskæftigelse i den pågældende medlemsstat kan kategoriseres som en  

 opholdsret.
Anerkendelsen af denne rettighed tilsigter først og fremmest at  

 sikre arbejdstagerens ret til at bevare sin opholdsret i den medlemsstat,  

 hvor han er bosiddende, når han når pensionsalderen: opholdsretten vil give  

 sig  

 udtryk i den automatiske fornyelse af den opholdstilladelse, som han besad  

 under beskæftigelsesperioden.
Dette er uden tvivl hovedformålet med  

 forordningen i og med, at dette formål i praksis dækker de fleste  

 ansøgninger.
Betingelserne Anerkendelsen af en  

 arbejdstagers opholdsret på en medlemsstats territorie indebærer for det  

 første, at arbejdstagerens ophold på medlemsstatens territorie ikke er  

 lejlighedsvis.
Dette begrunder den generelle betingelse om en minimums  

 opholdsperiode på det tidspunkt, hvor arbejdstageren ophører med at være i  

 beskæftigelse.
 Eftersom forordningen må  

 vurderes inden for rammerne af arbejdstagernes fri bevægelighed, er det  

 klart,  

 at denne opholdsperiode skal være 'betinget'. Med andre ord, opholdet skal  

 skyldes lønnet beskæftigelse.
 Forskellige betingelser er  

 imidlertid fastsat alt efter, om den pågældende arbejdstager har nået sin  

 pensionsalder, eller om han er ophørt med at arbejde som følge af varig  

 uarbejdsdygtighed.
 I det første tilfælde har  

 arbejdstageren nået den normale og forventede afslutning på sin  

 erhvervsaktivitet, og det er sandsynligt, at han har arbejdet og boet i  

 medlemsstaten i et længere tidsrum: en betingelse på tre års ophold og et års  

 beskæftigelse syntes ikke at være urimelig for så vidt angår arbejdstageren  

 selv; og for medlemsstaten er det en tilstrækkelig garanti imod misbrug.  

 Endvidere, taget i betragtning, at det for mange ældre arbejdstagere er  

 vanskeligt at beholde deres arbejde helt indtil pensionsalderen, synes det  

 fornuftigt at anføre, at enhver arbejdsløshedsperiode eller uarbejdsdygtighed  

 som følge af arbejdsulykke eller sygdom i løbet af det sidste arbejdsår skal  

 anses for beskæftigelsesperioder.
I det andet tilfælde bliver  

 arbejdstagerens erhvervsaktivitet derimod afbrudt for tidligt og  

 uforudsigeligt.  

 Selv hvis hans ophold i medlemsstaten er af forholdsvis ny dato, vil  

 arbejdstageren anse det for endeligt.
Endvidere er risikoen for misbrug  

 udelukket i sådanne tilfælde.
 Betingelsen vedrørende  

 varigheden af opholdet kan således reduceres til at angå en kortere periode  

 end i det førstnævnte tilfælde, og kan endda udelades, når  

 uarbejdsdygtigheden  

 opstår som følge af en arbejdsulykke eller en erhvervssygdom.
I begge tilfælde kan betingelsen om beskæftigelsesperiodens varighed  

 udelades, idet den eneste betingelse er, at man er i arbejde på det  

 tidspunkt,  

 hvor uheldet eller sygdommen indtræder.'  

  

 (min fremhævning.) Jeg håber, at disse  

 oplysninger vil være dig til hjælp.
Hvis du har spørgsmål, er du velkommen  

 til  

 at kontakte mig.
..." Ombudsmandens foreløbige udtalelse I min foreløbige udtalelse af 31. maj 1999 anførte jeg følgende:
Det centrale spørgsmål som denne sag rejser, er om Udlændingestyrelsens  

 og Indenrigsministeriets anvendelse af reglerne i Kommissionens forordning  

 nr. 1251/70 bygger på en korrekt retsopfattelse.
Jeg har begrænset min  

 undersøgelse til at vedrøre dette spørgsmål, og jeg har ikke fundet det  

 fornødent at tage stilling til myndighedernes afslag på opholdstilladelse  

 efter udlændingelovens § 9, stk. 2, nr. 4. Jeg henviser til § 16, stk. 1, i  

 lov nr. 473 af 12. juni 1996 om Folketingets Ombudsmand.
 Som det fremgår af mit brev til advokat (B) af 23. februar 1998, har jeg  

 forstået hans henvendelse som en klage over Indenrigsministeriets afgørelse  

 af 9. februar 1998. Jeg bemærker derfor at min undersøgelse ikke omfatter  

 Direktoratet for Udlændinges afgørelse af 18. august 1995 og  

 Indenrigsministeriets afgørelse af 29. juli 1996.
Retsgrundlaget Af artikel 48 i Traktaten om  

 Det Europæiske Fællesskab (EF-Traktaten) fremgår:
   

  

 Art. 48.
 Arbejdskraftens frie bevægelighed inden for Fællesskabet  

 gennemføres senest ved overgangsperiodens udløb.
 Den forudsætter afskaffelse af enhver i nationaliteten  

 begrundet forskelsbehandling af Medlemsstaternes arbejdstagere for så vidt  

 angår beskæftigelse, aflønning og øvrige arbejdsvilkår.
 Med forbehold af de begrænsninger, der retfærdiggøres  

 af hensynet til den offentlige orden, den offentlige sikkerhed og den  

 offentlige sundhed, indebærer den retten til:
at  

 søge faktisk tilbudte stillinger; frit  

 at bevæge sig inden for Medlemsstaternes område i dette øjemed; at  

 tage ophold i en af Medlemsstaterne for dér at have beskæftigelse i henhold  

 til de ved lov eller administrativt fastsatte bestemmelser, der gælder for  

 indenlandske arbejdstageres beskæftigelse; at  

 blive boende på en medlemsstats område på de af Kommissionen ved  

 gennemførelsesforordninger fastsatte vilkår efter at have haft ansættelse  

 dér.
Bestemmelserne i denne artikel gælder ikke for  

 ansættelser i den offentlige administration. Artikel 2, stk. 1, og artikel  

 4 i Kommissionens forordning af 29. juni 1970 (nr. 1251/70) om  

 arbejdstagerens  

 ret til at blive boende på en medlemsstats område efter at have haft  

 beskæftigelse dér har følgende ordlyd:
   

  

 Art. 2.
 1.  

 Følgende arbejdstagere har ret til at blive  

 boende på en medlemsstats område:
den arbejdstager, som på det tidspunkt, hvor han  

 ophører med sin beskæftigelse, har nået den alder, der i denne stats  

 lovgivning  

 er foreskrevet som betingelse for at oppebære alderspension, og dér har haft  

 beskæftigelse i de sidste 12 måneder og i de sidste tre år uafbrudt har haft  

 fast ophold dér; den arbejdstager, der, efter i mere end 2 år uafbrudt  

 at have haft fast ophold på denne medlemsstats område, ophører med at have  

 lønnet beskæftigelse som følge af varig uarbejdsdygtighed; Hvis denne uarbejdsdygtighed  

 skyldes arbejdsulykke eller erhvervssygdom, der giver ret til en pension, som  

 helt eller delvist udredes af en af denne medlemsstats institutioner, stilles  

 der ingen betingelser om opholdets varighed; den arbejdstager, der efter 3 års beskæftigelse og fast  

 bopæl på denne medlemsstats område har lønnet beskæftigelse på en anden  

 medlemsstats område, men bibeholder sin bopæl på den første medlemsstats  

 område, hvortil han som regel vender hjem dagligt eller mindst en gang  

 ugentligt.
 Beskæftigelsesperioder på den  

 anden medlemsstats område betragtes med hensyn til erhvervelse af de ovenfor  

 under a) og b) nævnte rettigheder som beskæftigelsesperioder på den  

 medlemsstats  

 område, hvor arbejdstageren har sin bopæl.
 Art. 4.
1. Varigheden af fast ophold  

 som nævnt i artikel 2, stk. 1, og i artikel 3, stk. 2, kan attesteres ved  

 benyttelse af ethvert i opholdslandet anvendt bevismiddel.
Den berøres  

 hverken  

 af midlertidigt fravær, der ikke overstiger ialt 3 måneder pr. år, eller af  

 længere fravær på grund af aftjening af værnepligt.
2. Perioder af uforskyldt  

 arbejdsløshed, der er behørigt attesteret af vedkommende  

 arbejdsformidlingskontor, og fravær på grund af sygdom eller ulykke betragtes  

 som beskæftigelsesperioder i henseende til artikel 2, stk.  

 1. Af denne forordnings præambel  

 fremgår:
 ...
Ved Rådets forordning (EØF)  

 nr. 1612/68 af 15. oktober 1968 og Rådets direktiv nr. 68/360/EØF af 15.  

 oktober 1968 i forbindelse med en række fremadskridende foranstaltninger er  

 det  

 blevet muligt at sikre arbejdskraftens frie bevægelighed; af retten for  

 beskæftigede arbejdstageres ophold følger automatisk den i traktaten  

 anerkendte  

 ret til at blive boende på en medlemsstats område efter at have haft  

 beskæftigelse  

 der; der skal fastsættes betingelser for, hvorledes der kan gøres brug af  

 denne  

 ret; Rådets nævnte forordning og  

 direktiv indeholder bestemmelser om arbejdstageres ret til at opholde sig på  

 en  

 medlemsstats område for at have beskæftigelse dér; retten til at blive  

 boende,  

 der er nævnt i traktatens artikel 48, stk. 3, litra d), betyder herefter, at  

 arbejdstageren har ret til at blive boende på en medlemsstats område, efter  

 at  

 han er ophørt med at have beskæftigelse dér; ...
en arbejdstager skal ved afslutningen  

 af sin erhvervsmæssige beskæftigelse have tilstrækkelig tid til at træffe  

 bestemmelse om, hvor han vil tage endelig bopæl; ...
 de personer, der har ret til  

 at blive boende i beskæftigelseslandet, skal behandles på samme måde som den  

 indenlandske arbejdskraft, der har afsluttet deres erhvervsmæssige  

 beskæftigelse.
... Artikel 7 i Rådets direktiv  

 af 15. oktober 1968 (nr. 68/360) er sålydende:
   

  

 Art. 7.
 1. Gyldigt opholdsbevis kan  

 ikke fratages en arbejdstager udelukkende med den begrundelse, at han ikke  

 længere har beskæftigelse enten som følge af midlertidig arbejdsudygtighed på  

 grund af sygdom eller ulykke eller som følge af uforskyldt arbejdsløshed  

 behørigt bekræftet af den kompetente arbejdsmarkedsmyndighed.
2. Opholdsbevisets  

 gyldighedsperiode kan ved første forlængelse begrænses, såfremt  

 arbejdstageren  

 uforskyldt er arbejdsløs i modtagerlandet og har været det i over tolv på  

 hinanden følgende måneder.
Forlængelsen må dog ikke være for en periode, der  

 er  

 kortere end tolv måneder. Indenrigsministeriet og  

 Udlændingestyrelsen har herudover henvist til følgende bestemmelser i bek.  

 nr.  

 761 af 22. august 1994 om ophold i Danmark for udlændinge der er omfattet af  

 Det Europæiske Fællesskabs regler eller aftale om Det Europæiske Økonomiske  

 Samarbejdsområde (udstedt i medfør af § 2, stk. 3, i udlændingeloven, jf.  

 lovbek. nr. 462 af 26. juni 1987):
   

  

 § 6.  

  

 EF/EØS-opholdsbevis udstedes til en EF- eller EØS-statsborger,  

 der ved erklæring fra en arbejdsgiver godtgør at have lønnet beskæftigelse  

 her  

 i landet eller godtgør at have påbegyndt selvstændig erhvervsvirksomhed eller  

 tjenesteydelse eller at være modtager af tjenesteydelser her i landet.
 ...
§ 8.  

  

 EF/EØS-opholdsbevis udstedes til en EF- eller EØS-statsborger, 1)  

 	...
2)  

 	  

 der på grund af  

 vedvarende arbejdsudygtighed må ophøre med lønnet beskæftigelse eller med at  

 udøve selvstændig erhvervsvirksomhed, såfremt han i mindst de sidste to år  

 uafbrudt har opholdt sig i landet.
Der stilles dog ikke krav om opholdets  

 varighed, såfremt arbejdsudygtigheden skyldes en arbejdsulykke eller en  

 erhvervssygdom, der giver ret til en vedvarende ydelse, der helt eller delvis  

 udredes af en dansk myndighed, ...
 § 10.  

  

 EF/EØS-opholdsbevis i henhold til § 2, stk. 1, udstedes til  

 en EF- eller EØS-statsborger, såfremt ansøgeren og dennes ledsagende familie  

 godtgør at råde over indtægter enten fra invalide-, førtids- eller  

 alderspension eller erstatning i anledning af arbejdsulykke eller  

 erhvervssygdom eller fra midler, der mindst svarer til kontanthjælpen til en  

 tilsvarende familie omfattet af bistandslovens § 37, stk. 2 eller stk. 3, 1.  

 pkt. jf. stk. 5.
 ...
 § 12.  

  

 EF/EØS- opholdsbevis udstedes således:
 1)  

 	  

 Til de af § 1  

 omfattede EF- eller EØS-statsborgere: For mindst fem år, medmindre der  

 ansøges  

 om tilladelse for et kortere tidsrum.
 ...
 § 13.  

  

 Efter fem års fast ophold udstedes tidsubegrænset  

 EF/EØS-opholdsbevis, medmindre der ansøges om forlængelse for et kortere  

 tidsrum. ...
Stk. 2.  

  

 Forlængelse af  

 et opholdsbevis udstedt for fem år i henhold til § 12, stk. 1, nr. 1, kan  

 indskrænkes  

 til 12 måneder, såfremt ansøgeren er uforskyldt arbejdsløs og har været dette  

 i  

 de sidste 12 måneder.
Yderligere forlængelse forudsætter da, at det  

 godtgøres,  

 at betingelserne i § 6 på ny er opfyldt.
 ...
§ 16.  

  

 Et tidsbegrænset EF/EØS-opholdsbevis eller en opholdstilladelse,  

 jf. § 14, kan inddrages eller nægtes forlænget, når grundlaget for  

 udstedelsen  

 ikke længere er til stede.
Inddragelse eller nægtelse af forlængelse kan dog  

 ikke finde sted, når indehaveren ikke længere har beskæftigelse enten som  

 følge  

 af midlertidig arbejdsudygtighed på grund af sygdom eller ulykke eller som  

 følge af uforskyldt arbejdsløshed, jf. dog § 13, stk. 2.
... I Lovtidende, årgang 1994,  

 bind A VI, s. 4443, er optrykt følgende fodnote til bek. nr. 761 af 22.  

 august  

 1994:
I bekendtgørelsen er  

 medtaget visse bestemmelser fra Rådets forordning nr. 1612/68/EØF af 15.  

 oktober 1968 om arbejdskraftens frie bevægelighed inden for Fællesskabet med  

 senere ændringer og Kommissionens forordning nr. 1251/70/EØF af 29. juni 1970  

 om  

 arbejdstagerens ret til at blive boende på en medlemsstats territorium efter  

 at have haft beskæftigelse der.
Ifølge artikel 189 i EØF-traktaten gælder en  

 forordning umiddelbart i hver medlemsstat.
Gengivelsen af disse bestemmelser  

 i  

 bekendtgørelsen er således udelukkende begrundet i praktiske hensyn og  

 berører  

 ikke de nævnte forordningers umiddelbare gyldighed i Danmark.
Bekendtgørelsen indeholder  

 bestemmelser, der gennemfører Rådets direktiver nr. 64/221/EØF, 68/360/EØF,  

 73/148/EØF, 75/34/EØF, 90/364/EØF, 90/365/EØF og 93/96/EØF. Af art. 189, 2. punktum, i  

 Traktaten om Det Europæiske Fællesskab fremgår:
   

  

 Art. 189.
 ...
En forordning er almengyldig.  

 Den er bindende i alle enkeltheder og gælder umiddelbart i hver  

 medlemsstat. Afslaget på opholdstilladelse 1. Vurdering af retsgrundlaget Efter EF-Traktatens artikel  

 189, 2. punktum, er en forordning almengyldig, bindende i alle enkeltheder og  

 umiddelbart anvendelig.
Dette indebærer først og fremmest at forordninger  

 skaber rettigheder og pligter for borgerne i overensstemmelse med deres  

 indhold.
Forordninger gælder i medlemsstaterne i deres EU-retlige form, og  

 medlemsstaternes myndigheder skal anvende forordninger på samme måde som de  

 anvender nationale lov- og bekendtgørelsesbestemmelser (se bl.a.
Det  

 Europæiske Fællesskabs Domstols (Domstolens) afgørelser i sagerne 39/72,  

 Kommissionen mod Italien, Saml. 1973 101, og 94/77, Zerbone, Saml. 78 99).  

 Rettigheden for en arbejdstager der er omfattet af EU's regler til at blive  

 boende på en medlemsstats område efter at have haft beskæftigelse dér, følger  

 derfor direkte af Kommissionens forordning nr. 1251/70.
De bestemmelser i bek. nr.  

 761 af 22. august 1994 der gengiver forordningens regler, er som følge heraf  

 uden selvstændigt indhold og selvstændig retsvirkning.
Dette fastslås også i  

 den fodnote til bekendtgørelsen som er optrykt i Lovtidende.
Her står:
Gengivelsen af disse  

 bestemmelser i bekendtgørelsen er således udelukkende begrundet i praktiske  

 hensyn og berører ikke de nævnte forordningers umiddelbare gyldighed i  

 Danmark. Spørgsmålet om hvorvidt (A)  

 er berettiget til opholdstilladelse, afhænger således af den nærmere  

 fortolkning af bestemmelserne i artikel 2, stk. 1, litra b), og artikel 4,  

 stk. 2, i Kommissionens forordning nr. 1251/70.
 Domstolen ses ikke at have  

 taget udtrykkelig stilling til et problem som det her foreliggende.
 Domstolen har dog udtalt at  

 forordninger og direktiver der er vedtaget til gennemførelse af EF-Traktatens  

 bestemmelser om arbejdskraftens frie bevægelighed, etableringsretten og  

 udvekslingen af tjenesteydelser i artiklerne 48, 52 og 59, kun er udtryk for  

 en  

 præcisering af de rettigheder der følger direkte af disse bestemmelser (bl.a.  

 dom af 8. april 1976, sag 48/75, Royer, Saml. 1976 497, pr. 19-23). Jeg vil  

 derfor søge nærmere at fortolke bestemmelserne i forordning nr. 1251/70 i  

 lyset af Domstolens generelle praksis på dette område.
2. Arbejdstagerbegrebet og reglerne om arbejdskraftens frie bevægelighed EF-Traktatens artikel 48  

 sikrer arbejdskraftens frie bevægelighed.
Efter artikel 48, stk. 3, litra d,  

 indebærer dette også at en arbejdstager har ret til at blive boende på en  

 medlemsstats område efter at have haft lønnet beskæftigelse dér.
 Retten til som arbejdstager  

 at indrejse på en anden medlemsstats område og opholde sig dér er direkte  

 afledt af EF-Traktatens artikel 48, og den erhverves uafhængigt af om  

 medlemsstatens kompetente myndighed har udstedt en opholdstilladelse (bl.a.  

 Royer-sagen, pr.  

 31f  

 ).
Det fremgår af Domstolens  

 faste praksis at begreberne arbejdstager og lønnet  

 beskæftigelse er fællesskabsretlige  

 begreber (dom af 19. marts 1964, sag 75/63, Unger, Saml. 1964 471, pr. 1; dom  

 af 23. marts 1982, sag 53/81, Levin, Saml. 1982 1035, pr. 11; dom af 26.  

 februar 1992, sag C-357/89, Raulin, Saml. 1992 I-1027, pr. 10). Rækkevidden  

 af  

 disse begreber skal defineres efter fællesskabsretten.
Da begreberne  

 fastlægger anvendelsesområdet for en af Traktatens fundamentale friheder,  

 kan de ikke fortolkes indskrænkende eller snævert (Levin-sagen, pr. 13,  

 Raulin-sagen, pr. 10).
 På baggrund af Domstolens  

 praksis er det en betingelse for at være omfattet af reglerne om  

 arbejdskraftens frie bevægelighed og for at opnå status som arbejdstager at  

 der  

 præsteres ydelser mod vederlag for en anden og efter dennes anvisninger  

 (bl.a.  

 Raulin-sagen, pr. 10; Levin-sagen, pr. 13ff; dom af 21. juni 1988, sag  

 197/86,  

 Brown, Saml. 1988 3205, pr. 21).
 En person der har erhvervet  

 ret til ophold som arbejdstager, mister ikke sin status som arbejdstager selv  

 om han bliver ufrivilligt arbejdsløs (dom af 21. juni 1988, sag 39/86, Lair,  

 Saml. 1988 3161; Raulin-sagen, pr. 18). Således udtalte Domstolen i  

 Lair-sagen  

 (pr. 33ff):
 For så vidt angår personer,  

 der tidligere i opholdsstaten faktisk og reelt har udøvet lønnet  

 beskæftigelse,  

 således som dette begreb er fastlagt i Domstolens praksis (...), men som ikke  

 længere er i beskæftigelse, bemærkes, at også sådanne personer i henhold til  

 en  

 række fællesskabsbestemmelser betragtes som arbejdstagere.
I henhold til EØF-Traktatens  

 artikel 48, stk. 3, litra d), anses personer, der bliver boende på en  

 medlemsstats område efter at have haft ansættelse dér, for arbejdstagere.  

 Kommissionens forordning nr. 1651/70 af 29. juni 1970 om arbejdstageres ret  

 til  

 at blive boende på en medlemsstats område efter at have haft beskæftigelse  

 dér  

 (EFT 1970 II, s. 348), hvorved den nævnte traktatbestemmelse er gennemført,  

 sikrer under visse omstændigheder den arbejdstager, hvis erhvervsmæssige  

 beskæftigelse er ophørt, samt dennes familiemedlemmer retten til varigt at  

 blive boende på en medlemsstats område.
For det andet er det i medfør af  

 Rådets  

 direktiv 68/360 af 15. oktober 1968 om afskaffelse af restriktioner om rejse  

 og  

 ophold inden for Fællesskabet for medlemsstaternes arbejdstagere og deres  

 familiemedlemmer (EFT 1968 II, s. 477) under visse omstændigheder  

 medlemsstaterne  

 forbudt at tilbagekalde opholdstilladelsen for vandrende arbejdstagere  

 udelukkende med den begrundelse, at de ikke længere har beskæftigelse.  

 Endelig  

  for det tredje  må en vandrende arbejdstager, der er blevet  

 arbejdsløs, i  

 henhold til artikel 7, stk. 1, i forordning nr. 1612/68 ikke behandles  

 anderledes med hensyn til genoptagelse af beskæftigelse i faget eller  

 genansættelse end indenlandske arbejdstagere i samme situation.
 ...
Det må herefter lægges til  

 grund, at visse rettigheder, der beror på vandrende arbejdstageres status som  

 arbejdstagere, består, selv om de pågældende ikke længere er i  

 beskæftigelse. Som det fremgår af ovennævnte  

 præmisser fra dommen i Lair-sagen, følger det af artikel 7 i direktiv nr.  

 68/360 at en arbejdstager der bliver uforskyldt arbejdsløs, ikke mister sin  

 status som arbejdstager.
Pågældende er således fortsat arbejdstager al den  

 stund han har lovligt ophold i en medlemsstat efter betingelserne i artikel  

 7,  

 stk. 2. Opholdstilladelsen kan efter bestemmelsen i artikel 7, stk. 1, heller  

 ikke fratages en arbejdstager med den begrundelse at han ikke har  

 beskæftigelse  

 som følge af uforskyldt arbejdsløshed.
Også formuleringen af denne  

 bestemmelse  

 tilkendegiver at vedkommende fortsat er arbejdstager selv om han er blevet  

 uforskyldt arbejdsløs.
Dette lægges ligeledes til  

 grund i en nylig dom (dom af 12. maj 1998, sag C-85/96, María Martínez Sala,  

 endnu utrykt, pr. 31ff). Heri anførte Domstolen at status som arbejdstager  

 som  

 udgangspunkt mistes når arbejdsforholdet er ophørt, idet der dog af denne  

 status kan udspringe retsvirkninger efter arbejdsforholdets ophør, og idet  

 en person der reelt søger beskæftigelse, ligeledes skal anses for  

 arbejdstager.
Domstolen henviser herunder til de nævnte præmisser i  

 Lair-dommen.
Det må også på baggrund af denne dom konkluderes at en  

 arbejdstager der bliver uforskyldt arbejdsløs og fortsat har ret til at  

 opholde sig i landet med henblik på at søge beskæftigelse, ikke mister sin  

 status som arbejdstager.
Som en konsekvens heraf  og  

 under henvisning til Domstolens udtalelse i Lair-sagen  er den  

 pågældende  

 også omfattet af den persongruppe som EF-Traktatens artikel 48, stk. 3, litra  

 d, og forordning nr. 1251/70 sikrer retten til at blive boende på en  

 medlemsstats  

 område.
Når forordningens artikel 2, stk. 1, litra b, nævner at retten til at  

 blive boende på en medlemsstats område tilkommer en arbejdstager,  

 hentydes  

 der dermed til det fællesskabsretlige arbejdstagerbegreb som indbefatter  

 arbejdstagere der er uforskyldt arbejdsløse.
3. Fortolkning af artikel 2, stk. 1, litra b Udlændingestyrelsen og  

 Indenrigsministeriet har anført at bestemmelsen i forordningens artikel 4,  

 stk. 2, ikke skulle gælde for så vidt angår artikel 2, stk. 1, litra b, idet  

 arbejdsophøret efter bestemmelsens ordlyd skal være  

  

 en umiddelbar følge  

  

 af varig uarbejdsdygtighed.
 Ministeriets fortolkning  

 indebærer derfor at udtræden af arbejdsmarkedet på grund af varig  

 uarbejdsdygtighed ikke berettiger til ophold hvis den pågældende forinden  

 midlertidigt har været uden beskæftigelse.
Jeg finder denne fortolkning  

 betænkelig.
For det første fordi fortolkningen harmonerer dårligt med den  

 ovenfor anførte forståelse af det fællesskabsretlige arbejdstagerbegreb.
For  

 det andet fordi der er tale om en indskrænkende fortolkning.
 Artikel 4, stk. 2, fastslår  

 at perioder af uforskyldt arbejdsløshed betragtes som  

  

 beskæftigelsesperioder  

  

 i henseende til artikel 2, stk. 1. Artikel  

 2, stk. 1, litra b, omhandler ophør med  

  

 lønnet  

 beskæftigelse  

  

 (engelsk:  

  

 periods of  

 employment  

  

 /  

  

 employed person  

  

 ,  

 fransk:  

  

 périodes d'emploi  

  

 /  

  

 emploi salarié  

  

 ). Tilsvarende fremgår det  

 af artikel 4, stk. 2, at bestemmelsens anvendelsesområde er hele artikel 2,  

 stk. 1, og ikke blot litra a og c.
 Det er derfor ud fra ordlyden  

 af disse to bestemmelser nærliggende at fastslå at indtræden af varig  

 uarbejdsdygtighed efter at den pågældende har haft en periode af uforskyldt  

 arbejdsløshed, sikrer den pågældende opholdsret i henhold til § 2, stk 1,  

 litra b.
Som det fremgår ovenfor, har  

 Domstolen i sagerne Levin og Raulin fastslået at der gælder et forbud mod at  

 fortolke begreberne arbejdstager og lønnet  

 beskæftigelse indskrænkende  

 eller snævert.
I sagen 139/85, Kempf (dom af 3. juni 1986, Saml. 1986 1741)  

 fastslår Domstolen endog (pr. 13):
Ifølge Domstolens faste  

 praksis er arbejdskraftens frie bevægelighed et af Fællesskabets  

 grundlæggende  

 principper.
Der skal derfor anlægges en udvidende fortolkning af  

 bestemmelserne  

 til gennemførelse af denne grundlæggende frihed og navnlig af begreberne  

 'arbejdstager' og 'lønnet beskæftigelse', som afgrænser anvendelsesområdet,  

 hvorimod undtagelser fra og fravigelser af princippet om arbejdskraftens frie  

 bevægelighed skal fortolkes restriktivt. På denne baggrund er det også  

 ud fra ordlyden af bestemmelserne i artikel 2, stk. 1, og artikel 4 efter min  

 opfattelse tvivlsomt om der er hjemmel til at fortolke bestemmelsen i artikel  

 4, stk. 2, sådan at den ikke finder anvendelse for så vidt angår artikel 2,  

 litra b, da en sådan fortolkning også ud fra bestemmelsernes ordlyd må  

 betegnes som indskrænkende.
 I præamblen til forordning  

 nr. 1251/70 angives endvidere at formålet med forordningen er at sikre at en  

 arbejdstager der har haft sit professionelle liv i en medlemsstat, har ret  

 til at blive i denne når hans arbejdsliv slutter.
I det omfang en periode af  

 uforskyldt arbejdsløshed medregnes i beskæftigelses- og opholdsperioden,  

 synes  

 der heller ikke på baggrund af forordningens formål at være grundlag for at  

 gøre forskel på arbejdstageres rettigheder til at blive boende alt efter om  

 en periode af uforskyldt arbejdsløshed ligger først, midt eller sidst i et  

 beskæftigelsesforløb Det synes derfor også at være  

 bedst overensstemmende med forordningens formål at retten til at blive  

 boende også gælder for personer der uforskyldt bliver arbejdsløse kort inden  

 de når pensionsalderen, eller inden der indtræffer en omstændighed der gør  

 dem ude af stand til igen at få arbejde: sygdom eller ulykke.
Dette  

 accentueres  

 navnlig i den situation hvor en arbejdstager bliver uforskyldt arbejdsløs  

 efter  

 at have været i en medlemsstat i længere tid, og hvor årsagen til at han ikke  

 kan genindtræde på arbejdsmarkedet, er manglende ansættelsesmuligheder under  

 hensyn til et svigtende helbred eller til at der kun er kort tid til  

 pensionsalderen.
Den nævnte retstilstand synes  

 også forudsat i Domstolens afgørelse i sagen C-171/91, Tsiotras (dom af 26.  

 maj  

 1993, Saml. 1993 I-2925). Sagen omhandlede en græsk statsborger der siden  

 1960  

 havde boet i Tyskland som arbejdstager.
I 1978 blev han arbejdsløs og havde  

 siden 1981 modtaget bistandshjælp.
Mens den tyske sag verserede, blev han  

 varigt uarbejdsdygtig.
Domstolen udtalte i et præjudicielt spørgsmål at  

 Tsiotras ikke havde erhvervet ret til ophold efter artikel 2, stk. 1, litra  

 b,  

 i forordning nr. 1251/70. Årsagen til dette var at Tsiotras arbejdsperiode i  

 Tyskland lå forud for Grækenlands tiltrædelse af Fællesskabet.
Af denne  

 årsag  at han ikke på baggrund af reglerne om arbejdskraftens frie  

 bevægelighed forinden havde udøvet lønnet beskæftigelse i modtagerlandet  

   

 havde han heller ikke erhvervet retten til ophold som arbejdstager.
Domstolen  

 tillagde det derimod ikke betydning for hans ret til at forblive i Tyskland  

 efter forordning nr. 1251/70 at han forud for uarbejdsdygtighedens indtræden  

 havde været arbejdsløs.
Den af Den Europæiske  

 Ombudsmand anførte henvisning til Kommissionens bemærkninger til forslaget  

 som  

 det blev forelagt Europa-Parlamentet til høring, giver mig ikke grundlag for  

 at  

 ændre min vurdering af sagen.
Jeg henviser til at bemærkningerne har en  

 yderst  

 begrænset retskildeværdi, og at bemærkningerne ikke tager klart stilling til  

 et tilfælde som det foreliggende.
Jeg henviser videre til  

 fremstillingerne i Ole Due, Karsten Hagel-Sørensen og Laurids Mikaelsen,  

 EU-Karnov (1996), s. 269ff og s. 286ff; Karsten Engsig Sørensen og Poul Runge  

 Nielsen, EU-Markedsret (1996), s. 348ff; Ellen Brinch Jørgensen mfl.,  

 Udlændingeret  

 (1995), s. 132ff; Derrick Wyatt and Alan Dashwood, European Community Law, s.  

 241, 248 og  

 262f  

 ;  

 Josephine Steiner and Lorna Woods, Textbook on EC Law, s. 271ff; Lord  

 Hailsham  

 of St.
Marylebone, Law of the European Communities (1986), s.  

 442f  

 ; og Hans von der Groeben, Jochen  

 Thiesing und Claus-Dieter Ehlermann, Kommentar zum EWG-Vertrag, s.  

 773f  

 og  

 805f.
4. Sammenfatning Det er på baggrund af min  

 gennemgang af sagen min foreløbige opfattelse at myndighedernes anvendelse af  

 reglerne i Kommissionens forordning nr. 1251/70 i lyset af EU's  

 arbejdstagerbegreb bygger på en forkert retsopfattelse.
Jeg er derfor indstillet på  

 at henstille til ministeriet at genoptage behandlingen af sagen og på  

 baggrund  

 af det anførte træffe en ny afgørelse. På den baggrund meddelte  

 Indenrigsministeriet i brev af 18. juli 2000 følgende:
 I den anledning skal  

 Indenrigsministeriet meddele, at ministeriet har besluttet at genoptage sagen  

 og meddele (A) EF-opholdsbevis i medfør af EF/EØS-bekendtgørelsens § 8, stk.  

 1,  

 nr. 2, på grundlag af den forståelse af artikel 2, stk. 1, litra b, i  

 Kommissionens forordning nr. 1251/70, som Folketingets Ombudsmand anfører i  

 sin  

 foreløbige redegørelse.
Det bemærkes, at  

 Indenrigsministeriet ved brev af dags dato til Udlændingestyrelsen  

 tilkendegiver, at ministeriet forventer, at styrelsen vil sikre, at  

 bestemmelsen i EF/EØS-bekendtgørelsens § 8, stk. 1, nr. 2, bliver  

 administreret  

 ud fra denne forståelse. Jeg svarede  

 Indenrigsministeriet at jeg herefter ikke foretog mig mere i den konkrete  

 sag.
