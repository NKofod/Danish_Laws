 Uddannelsesorlov, der er søgt i perioden 4. oktober 1995 til 31. december  

 1995.
 På baggrund af en række afgørelser fra Arbejdsmarkedets Ankenævn, hvor  

 nævnet har opretholdt orlovsbevillinger, der er søgt i perioden 4. oktober  

 1995 til 31. december 1995 for perioder, der rækker ud over medlemmets  

 dagpengeret, har Arbejdsministeriet meddelt, at man har taget nævnets  

 afgørelser til efterretning.
 Det skal således meddeles, at uddannelsesorlov til ledige, der er søgt i  

 perioden 4. oktober 1995 til 31. december 1995, og som rækker ud over  

 medlemmets dagpengeret ikke skal tilbagekaldes af Arbejdsformidlingen  

 under forudsætning af, at medlemmet ved orlovens start er dagpengeberettiget.
 Da orlovsbevillingen opretholdes - også for den periode, der rækker ud  

 over medlemmets dagpengeret - skal arbejdsløshedskasserne udbetale  

 orlovsydelse i hele den bevilgede orlovsperiode.
 Med hensyn til forbruget af ydelsesperioderne efter lov om  

 arbejdsløshedsforsikring m.v., § 55, stk. 1, 2, 4 eller 5, skal det meddeles,  

 at orlovsperioder, der ligger efter den 1. januar 1996, skal medregnes i  

 ydelsesperioderne.
 Denne meddelelse ændrer delvis tidligere udsendt rundskrivelse nr.  

 23/96 af 5. marts 1996 fra Direktoratet for Arbejdsløshedsforsikringen  

 for så vidt angår orlovsbevillinger, der er søgt i perioden fra 4. oktober  

 1995 til 31. december 1995.
 For orlovsansøgninger, der indgives efter 1. januar 1996, hvor lov nr.  

 1060 af 20 december 1995 trådte i kraft, vil der ikke kunne bevilges orlov ud  

 over medlemmets dagpengeret.
