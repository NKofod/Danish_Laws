 En uddannelsessøgende, der lejede værelse fra den 1. august 1989, men  

 som først flyttede og anmeldte flytningen til folkeregistret den 5.
august, blev tildelt uddannelsesstøtte som udeboende fra 1. august på  

 betingelse af, at han fremlagde dokumentation for, at han havde lejet  

 værelset fra 1. august Ankenævnets brev af 26. februar 1990:
 I et brev af 10. oktober 1989 har De klaget over, at Styrelsen for Statens  

 Uddannelsesstøtte først har tildelt Dem stipendium som udeboende fra den 1.  

 november 1989.
De henviser til, at De allerede i et brev af 1. august 1989 havde meddelt  

 styrelsen, at De flyttede til Århus og derfor ikke længere ville være  

 hjemmeboende.
De havde lejet Deres værelse fra den 1. august 1989, men da  

 skolen først startede den 7. august, flyttede De først den 5. august 1989.  

 Flytningen blev meddelt til folkeregistret denne dag.
SU-styrelsen har i anledning af Deres klage afgivet en udtalelse i et brev  

 af 30. november 1989, hvoraf De har fået tilsendt en kopi.
Styrelsen  

 fastholder heri afgørelsen.
 Ankenævnet kan på det foreliggende grundlag tiltræde styrelsens afgørelse,  

 men hvis De over for styrelsen kan fremlægge dokumentation (lejekontrakt og  

 lejekvittering) for, at De har lejet Deres værelse fra den 1. august 1989,  

 vil der kunne tildeles Dem uddannelsesstøtte med satsen for udeboende fra den  

 1. august 1989.
