 I den med Bilag hosfølgende med Amtets paategnede Erklæring af 1. December  

 1925 hertil tilbagesendte Skrivelse har Sagfører N.N. af Sønderborg anholdt  

 om Justitsministeriets Godkendelse af, at Enkefru O.O. og Boelsmand P.P. som  

 Værge for hendes 3 umyndige Børn, har udstedt den blandt Bilagene værende  

 Panteobligation, stor 3,000 kr., til »Kreditforeningen af Ejere af  

 mindre Ejendomme paa Landet i Jylland« med Pant i den i Grundbogen for  

 Kettingskov Bind II, Blad 55, indførte Ejendom, hvilken Ejendom ejes i  

 Arvefællesskab af nævnte Enkefru O.O. og hendes nævnte umyndige Børn.
 Det fremgaar af Sagen, at Amtet ved Skrivelse af 24. November 1925 under  

 Paaberaabelse af § 48 i Lov om Umyndighed og Værgemaal af 30. Juni 1922, jfr.  

 § 13 i Bekendtgørelse af 25. September 1922, har afslaaet et til Amtet  

 indgivet Andragende om Godkendelse under Henvisning til, at det af den  

 paagældende Obligations Indhold fremgaar, at saavel Enken som de umyndige  

 indtræder som Medlemmer i den nævnte Kreditforening og som saadanne overtager  

 den Medlemmerne af Kreditforeningen paahvilende solidariske Forpligtelse i  

 Forhold til 3,000 Kr., og hver især forpligter sig til in solidum at  

 tilbagebetale hele det ydede Laan, og til at de umyndige herefter maa siges  

 at forpligte sig for Trediemands Gæld.
 Foranlediget heraf skal man meddele, at der efter Justitsministeriets  

 Formening ikke i § 48 i Lov om Umyndighed og Værgemaal ligger nogen Hindrig  

 for at meddele den ansøgte Godkendelse, hvorfor man maa finde det rettest, at  

 Godkendelsen meddeles.
