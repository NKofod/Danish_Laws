(Til ministerier og styrelser) I STK: PENSION Med virkning fra 1. april 1990 etableres en forsikringsmæssig  

 pensionsordning STK:PENSION i Kommunernes Pensionsforsikring for hidtil  

 ikke-pensionssikrede ansatte i staten, folkekirken og tilskudsområderne, der  

 er ansat efter overenskomster og aftaler på STK's forhandlingsområde.  

 Pensionsordningen indgik i overenskomstforliget i 1989.
Stampersonel og ansatte i forsvaret, der er omfattet af civilarbejderloven  

 (lov nr. 82 af 12. marts 1970), er ikke omfattet af ordningen.
Tilsvarende  

 gælder fastansatte håndværkere i DSB, jf. § 22, stk. 11 i lønnings- og  

 klassificeringsloven.
 Pensionsordningen omfatter heller ikke tjenestemænd eller pensionerede  

 tjenestemænd.
 På bilag 1 er anført de overenskomstområder, hvor pensionensbidraget er  

 1,3 + 2,6 pct., og på bilag 2 er anført de overenskomstområder, hvor bidraget  

 er 1,1 + 2,2 pct. af den pensionsgivende løn.
Personkreds Pensionsordningen omfatter ansatte i staten mv. der er ansat efter en  

 overenskomst eller aftale på STK's forhandlingsområde mellem  

 Finansministeriet og Statsansattes Kartel, og som ikke er omfattet af anden  

 obligatorisk pensionsordning, hvis de pågældende * har mindst 15 timers ugentlig beskæftigelse i gennemsnit * er fyldt 25 år * har i alt 4 års sammenlagt beskæftigelse i det offentlige før eller  

 efter det 25. år Ved  det offentlige forstås staten, folkeskolen, tilskudsområder,  

 (amts)kommuner, kommunale værker, koncessionerede selskaber o.l.
Fravær på grund af tjenestefrihed med løn, barsel, sygdom, ferie uden løn  

 medregnes ved opgørelsen af karenstiden.
Anden tjenestefrihed uden løn  

 medregnes ikke i karenstiden.
Størrelsen af bidragene Der sigtes ifølge pensionsaftalen mellem Finansministeriet og STK mod en  

 pensionsordning med pensionsbidrag på 4+8 pct. i eget-og arbejdsgiverbidrag.
 Pr. 1. april 1990 er det samlede bidrag 3,9 pct. for de grupper, der har  

 fravalgt ATP-forhøjelsen, jf. bilag 1. Der indbetales 1,3 pct. i egetbidrag  

 og 2,6 pct. i arbejdsgiverbidrag.
For øvrige grupper, jf. bilag 2 er det samlede bidrag pr. 1. april 1990  

 3,3 pct.
Der indbetales 1,1 pct. i egetbidrag og 2,2 pct. i  

 arbejdsgiverbidrag.
Af pensionsbidraget går for 1990 100 kr. til gruppelivspræmie pr. mdr.,  

 der henføres til skattekode 5. For 14-dages lønnede udgør gruppelivspræmien  

 50 kr. pr. lønperiode.
Gruppelivsordningen omfatter ansatte under 67 år.
 Pensionsordningen kan indeholde alderssum og eventuel ugiftesum, der vil  

 skulle henføres til skattekode 3, mens resten henføres til skattekode 1.
Beregning af pensionsbidrag Pensionsordningen indrettes således, at den ansattes nettoløn efter  

 fradrag af egetbidrag svarer til lønnen på det pågældende  

 skalatrin/skalalønnen.
For skalatrinslønnede grupper, som har fravalgt ATP-forhøjelsen, jf.  

 bilag 1, udgør de pensionsgivende løndele 100/98,7 af den pensionsgivende løn  

 inkl. procentregulering for en tjenestemand på vedkommende skalatrin.
For  

 øvrige skalatrinslønnede overenskomstgrupper udgør den pensionsgivende løn  

 100/98,9 af den pensionsgivende løn for en tjenestemand på vedkommende  

 skalatrin.
For ikke skalatrinslønnede grupper udgør de pensionsgivende løndele 91  

 pct. af  grundlønnen  i vedkommende overenskomst opregnet med  

 100/98,7, henholdsvis 100/98,9. Under særlige omstændigheder kan en anden  

 pensionsgivende løn være aftalt for specielle grupper.
Oplysning herom vil  

 snarest tilgå de berørte ministerier.
Frivilligt bidrag Den ansatte kan vælge  frivilligt  at indbetale et forhøjet  

 egetpensionsbidrag på 1, 2 eller 3 pct. af de pensionsgivende løndele.  

 Frivillige bidrag vil gå til forbedring af den enkeltes pensionsdækning.
 Sådant valg kan ske en gang om året normalt pr. 1. juli - i 1990 dog pr.  

 1. oktober - og kan ikke have tilbagevirkende kraft.
Indbetaling af pensionsbidrag Det er ansættelsesmyndighedens ansvar, at der indbetales bidrag fra 1.  

 april 1990 eller fra første lønudbetaling efter denne dato for alle ansatte,  

 der opfylder betingelserne på dette tidspunkt.
 Pensionsbidrag påbegyndes i øvrigt indbetalt den første i måneden efter at  

 betingelserne er opfyldt - evt. fra førstkommende lønudbetaling.
 Indbetaling af pensionsbidrag finder sted på den af den lønudbetalende  

 myndighed med Kommunernes Pensionsforsikring aftalte betalingsmåde.
 Der indbetales ikke bidrag i perioder, hvor der ikke udbetales løn.
Der skal  ikke  indsendes begæring om forsikring.
Kommunernes  

 Pensionsforsikring kontakter selv de enkelte på grundlag af de fra den  

 lønudbetalende myndighed indberettede pensionsoplysninger.
 Kommunernes Pensionsforsikring STK:PENSION kan give oplysning om ordningen  

 på telefon 36 44 18 88 lok. 6103 (fødselsdag 1.-15. i måneden) og lok. 6104  

 (fødselsdag 16.-31. i måneden).
Andre spørgsmål Eventuelle tvivlsspørgsmål om, hvorvidt konkrete ansatte er omfattet af  

 pensionsordningen, kan forelægges Finansministeriet, Administrations-og  

 Personaledepartementet med oplysning om ansættelsessted, stillingsbetegnelse,  

 ansættelsesform, ansættelsestidspunkt, beskæftigelsesgrad og  

 centralorganisations tilhørsforhold.
 Pensionsordningens indhold  er ikke endeligt fastlagt, men  

 ydelsessammensætningen vil blive beskrevet i Finansministeriets  

 Personaleadministrative Vejledning.
Den gruppelivsordning, der har været gældende for flere af de  

 heromhandlede overenskomstgrupper, jf.
Finansministeriets cirkulære af 20.  

 august 1985 fortsætter uændret indtil videre - uanset at pensionsordningen  

 også måtte indeholde gruppelivsordning.
II Overgangsordning i forbindelse med ophør af adgangen til  

 understøttelse Personale, der omfattes af de nye pensionsordninger, har efter gældende  

 retningslinier ikke adgang til understøttelse efter 1. april 1990.
 Ved pensionsordningens start kan udbetalingen fra pensionsordningen ved  

 f.eks. alders- eller sygdomspensionering i en overgangsperiode være mindre  

 end den understøttelse, som de pågældende havde ret til efter hidtil gældende  

 regler.
 Der vil derfor blive etableret en overgangsordning, så der kan ydes et  

 beløb til udligning af forskellen mellem understøttelse og pension  

 (»poseopfyldning«).
 Der vil inden for kortere tid blive udsendt særskilt cirkulære om denne  

 overgangsordning.
 P.M.V.
 E.B.
