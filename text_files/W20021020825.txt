Kendelse afsagt af  

 Tvistighedsnævnet  

    

  

 den 25. oktober 2002 i  

 sagerne 15.2002 og 16.2002 Elev A og A1 mod virksomhed B Mellem klageren, elev A, født den  

 11. februar 1951, og indklagede, virksomhed B, blev den 30. marts 2001  

 indgået  

 uddannelsesaftale, hvorefter klageren skulle uddannes som cykelmekaniker med  

 uddannelsesperiode fra den 9. april 2001  

    

  

 til den 30. juni 2003.
 Mellem klageren, elev A1, født den  

 16. januar 1982, og indklagede blev den 8. januar 2000 indgået  

 uddannelsesaftale, hvorefter klageren skulle uddannes som cykelmekaniker med  

 uddannelsesperiode fra den 27. december 1999 til den 26. september 2002.
 Klagerne har ved deres  

 organisation, Dansk Metalarbejderforbund , ved klageskrifter modtaget den 28.  

 februar 2002, indbragt sagerne for Tvistighedsnævnet med endelige påstande  

 om,  

 at indklagede til A tilpligtes at betale 91.466,70 kr. med tillæg af  

 procesrente fra sagens anlæg til betaling sker og til A1 tilpligtes at betale  

 71.714,47 kr. med tillæg af procesrente fra sagens anlæg til betaling sker.
 Indklagede har principalt påstået  

 afvisning og subsidiært frifindelse.
 Over for indklagedes  

 afvisningspåstande har klagerne påstået sagerne fremmet for  

 Tvistighedsnævnet.
 Klagerne og indklagedes direktør C  

 har givet personligt møde for nævnet.
 Indklagedes afvisningspåstande er  

 begrundet med, at sagerne ikke har været behandlet i det faglige udvalg, og  

 at  

 sagerne vedrører fortolkning af den for uddannelsesaftalerne gældende  

 overenskomst.
 Tvistighedsnævnet har besluttet at  

 træffe særskilt afgørelse vedrørende den del af afvisningspåstanden, der  

 vedrører spørgsmålet om manglende behandling af sagerne i det faglige udvalg.
Det fremgår af sagerne, at  

 parterne, efter at klagerne den 16. november 2001 havde indbragt sagen for  

 Metalindustriens Lærlingeudvalg (det faglige udvalg for transportområdet),  

 afholdt møde den 29. november 2001 uden at nå til enighed.
Det faglige udvalg  

 indkaldte parterne til møde den 7. januar 2002. Den 4. januar 2002 skrev  

 indklagede til det faglige udvalg, at man ikke så sig i stand til at møde,  

 idet  

 indklagede ønskede at møde med bisidder, og denne havde endnu ikke haft den  

 fornødne lejlighed til at sætte sig ind i detaljerne.
Den 16. februar 2002  

 skrev indklagede til det faglige udvalg, at man efter den 11. marts 2002  

 bedre  

 så sig i stand til at give møde.
Det faglige udvalg sendte den 19. februar  

 2002  

 en kopi af indklagedes brev af 16. februar til Dansk Metal med bemærkning, at  

 udvalget så frem til en tilbagemelding.
Herefter indbragte klagerne sagerne  

 for  

 Tvistighedsnævnet den 28. februar 2002.
Direktør C  

  

  

 har  

 forklaret, at han i forbindelse med sagens indbringelse for det faglige  

 udvalg  

 kontaktede Dansk Industri, der oplyste ham om, at der i det faglige udvalg  

 ville være en egentlig sagsbehandling.
Som følge af sagernes karakter,  

 ønskede  

 han at have en bisidder ved mødet i det faglige udvalg, og han kontaktede en  

 advokat i Nykøbing Falster herom.
Denne havde først tid til at medvirke ved  

 et  

 møde i det faglige udvalg efter den 11. marts 2002.
Indklagede  

  

  

 har til  

 støtte for afvisningspåstanden gjort gældende, at indklagede har udvist  

 fornøden forhandlingsvilje, og at der således ikke er grundlag for at fravige  

 erhvervsuddannelseslovens § 63, hvorefter behandling af sager i  

 Tvistighedsnævnet forudsætter forudgående indbringelse for det faglige  

 udvalg,  

 der skal søge at mægle forlig.
Indklagede har yderligere henvist til  

 bekendtgørelse nr. 896 af 6. november 1992 om Tvistighedsnævnet, § 7 og § 17,  

 stk. 2, i overenskomsten mellem  

  

 CO-industri  

  

 og Dansk  

 Industri.
Klagerne  

  

  

 har til  

 støtte for påstanden om at sagerne skal fremmes for Tvistighedsnævnet anført,  

 at indklagede, mod hvem der verserer flere sager, ikke har kunnet være i  

 tvivl  

 om, hvad der nærmere skulle ske i forbindelse med mødet i det faglige udvalg.  

 Indklagedes udsættelse af mødet den 7. januar 2002 skete reelt alene for at  

 trække tiden ud, hvilket også har vist sig ved den omstændighed, at  

 indklagede  

 først den 16. februar 2002 meddelte, at han ikke kunne give møde før efter  

 den  

 11. marts 2002. Dette skal også ses i lyset af, at klagerne allerede fra  

 slutningen af august 2001 har søgt at komme i forhandling med indklagede, der  

 imidlertid hele tiden har vægret sig ved at få sagerne løst.
Under disse  

 omstændigheder var det velbegrundet at indbringe sagerne direkte for  

 Tvistighedsnævnet således som det skete den 28. februar 2002.
I sagernes  

 behandling har som faste medlemmer af Tvistighedsnævnet deltaget landsdommer  

 Mogens Kroman (formand), advokat Tine B.
Skyum og konsulent Susanne  

 Christensen  

 (begge Dansk Arbejdsgiverforening), samt konsulent Evelyn Jørgensen og  

 konsulent Claus Jørgensen (begge Landsorganisationen i Danmark). Derudover  

 har  

 som særligt sagkyndigt medlem deltaget konsulent Marianne Krabbe Olesen,  

 Dansk  

 Industri og  

    

  

 sekretær Keld Larsen, Dansk  

 Metal.
 Tvistighedsnævnets  

 bemærkninger:
Det følger af  

 erhvervsuddannelseslovens § 63, jf. § 7 i bekendtgørelsen om  

 Tvistighedsnævnet,  

 at indbringelse af  

    

  

 en sag for  

 Tvistighedsnævnet forudsætter, at sagen først er søgt forligt for det faglige  

 udvalg.
Disse bestemmelser må fortolkes således, at hvis forligsbestræbelser  

 i  

 det faglige udvalg ikke har været mulige, fordi en af parterne uden lovlig  

 grund har undladt at give møde for det faglige udvalg, vil sagen kunne  

 indbringes for Tvistighedsnævnet, der under disse omstændigheder kan behandle  

 sagen, uanset at denne ikke har været behandlet i det faglige udvalg.
 4 medlemmer  

 af nævnet udtaler herefter:
Indklagede gav i sit brev af  

    

  

 4. januar 2002 til det faglige udvalg udtryk  

 for, at han havde behov for en udsættelse af mødet den 7. januar 2002, fordi  

 han ønskede at have en bisidder med til mødet i det faglige udvalg.  

 Indklagede  

 har forklaret, at han rettede henvendelse til en advokat, der først kunne  

 give  

 møde efter den 11. marts 2002. Der var ikke af det faglige udvalg fastsat  

 nogen  

 ny mødedato efter den 7. januar 2002. Under disse omstændigheder finder vi  

 ikke, at der er grundlag for at fastslå, at sagerne ikke kunne behandles i  

 det  

 faglige udvalg som følge af indklagedes forhold.
Vi tager derfor indklagedes  

 afvisningspåstand til følge.
 3 medlemmer  

 af nævnet udtaler:
Vi finder af de grunde, der er  

 anført af klagerne, at indklagedes adfærd i relation til klagernes ønske om  

 forhandlinger, herunder i det faglige udvalg, reelt er udtryk for, at  

 indklagede ønsker at trække tiden ud, bl.a. ved at undgå at berammede møder i  

 det faglige udvalg bliver gennemført.
Under disse omstændigheder finder vi,  

 at  

 klagerne har været berettiget til at indbringe sagerne for Tvistighedsnævnet  

 uden forudgående behandling i det faglige udvalg.
 Der afsiges kendelse efter  

 stemmeflertallet.
 T h i  

    

  

 b e s t  

 e m  

  

 m  

  

 e s :
 Sagerne afvises.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
