Fremsat den 12. oktober 1999 af  

 Jette Gottlieb (EL) og Frank Aaen (EL) Forslag til folketingsbeslutning om reform af lovgivningen om førtidspension Folketinget pålægger regeringen inden udgangen  

 af dette folketingsår at fremsætte lovforslag om reform af  

 lovgivningen om førtidspension.
 Lovforslaget skal indeholde følgende  

 elementer:
et funktionsevnekriterium, det vil sige, at tilkendelse af pension skal  

 ske ud fra et kriterium, der sætter fokus på personens  

 ressourcer, ens tilkendelseskriterier for alle aldersgrupper, præcisering af lægekonsulenternes rolle i forhold til  

 erklæringer fra behandlende speciallæger og sikring af et rimeligt forsørgelsesgrundlag.
Bemærkninger til forslaget Beslutningsforslaget er en uændret  

 genfremsættelse af beslutningsforslag nr.
B 102, folketingsåret  

 1998-99, jf.
Folketingstidende 1998-99, forhandlingerne side 5803 og  

 tillæg A side 4919 og 4920.
 Siden Førtidspensionsudvalg II i sommeren 1996  

 afleverede deres 2. delrapport, har alle ventet med længsel og  

 spænding på regeringens udspil til en ny  

 førtidspensionslov.
Mandag d. 22. marts 1999 kom den overraskende meddelelse  

 fra økonomiminister Marianne Jelved om, at regeringen ikke kommer med  

 noget udspil.
Begrundelsen var, at der ikke er råd til en reform de  

 næste 3 år.
I forbindelse med Det Radikale Venstres  

 sommergruppemøde i august 1999 meddelte Marianne Jelved, at der heller  

 ikke i folketingsåret 1999-2000 vil komme noget reformudspil fra  

 regeringen, fordi det rummelige arbejdsmarked endnu ikke er realiseret.
De nuværende regler om tilkendelse af  

 førtidspension stammer, med enkelte undtagelser, hovedsagelig fra  

 1965. Reglerne bygger på princippet om, at pensionens størrelse  

 skal afhænge af størrelsen af resterhvervsevnen.
Et princip, der  

 reelt har medført forsørgelse på meget forskellige  

 niveauer.
Førtidspensionister med resterhvervsevne har kun  

 sjældent mulighed for at udnytte denne til at skaffe sig en  

 erhvervsindtægt.
 Forslagsstillerne ser gerne et arbejdsmarked med plads til  

 alle, under forudsætning af at alle sikres et rimeligt  

 forsørgelsesgrundlag og almindelige faglige rettigheder.
 Enhedslisten ønsker også, at mennesker med  

 nedsat funktionsevne sikres ret til pension, hvis det for dem er den bedste  

 og mest værdige løsning.
Det er slemt nok at have nedsat funktionsevne.
Hvis man  

 samtidig skal opleve en samfundsskabt mistænkeliggørelse af, at  

 man ikke kan arbejde, bliver tilværelsen endnu sværere.
 Den utryghed, de sidste 3 års venten på et  

 regeringsudspil har medført, skal ikke fortsætte endnu 3  

 år.
 Der er brug for en reform nu.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om reform af  

 lovgivningen om førtidspension.
(Beslutningsforslag nr.
B 5).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
