 Herved bekendtgøres lov nr. 218 af 24. maj 1978 om  

 kursusvirksomhed m.v. ved seminarier, der uddanner lærere til folkskolen med  

 de ændringer, der følger af § 16 i lov nr. 217 af 23. april 1986.
§ 1.  Ved et seminarium, der uddanner lærere til  

 folkeskolen, kan der efter undervisningsministerens bestemmelse gennemføres  

 en særlig kursusvirksomhed inden for seminariets fagkreds og på niveau med  

 seminariets almindelige undervisning.
Kurserne skal være tilrettelagt for  

 andre end de studerende ved seminariet.
 Stk. 2.  Undervisningsministeren kan bestemme, at dele  

 af kursusvirksomheden skal planlægges i samarbejde med andre  

 uddannelsesinstitutioner eller offentlige myndigheder.
 § 2.  Seminarierne kan efter regler, der fastsættes af  

 undervisningsministeren, tilbyde lærere og andre interesserede at deltage i  

 undervisning og prøver, der indgår i uddannelsen af lærere til folkeskolen.
 § 3.  Seminarierne kan efter anmodning fra offentlige  

 eller private institutioner og virksomheder påtage sig faglig-pædagogisk  

 virksomhed, herunder rådgivning og pædagogisk bistand ved gennemførelse af  

 forsøgs- og udviklingsarbejde i skolen.
 Stk. 2.  Undervisningsministeren fastsætter regler  

 herom, herunder om betaling for virksomheden.
 § 4.  Deltagerne i et seminariums undervisning efter  

 §§ 1 og 2 er ikke omfattet af bestemmelserne om de studerendes råd ved  

 seminariet, jfr. § 15 i lov om uddannelse af lærere til folkeskolen.
 § 5.  Deltagelse i et seminariums undervisning efter  

 §§ 1 og 2 er gratis.
 Stk. 2.  Undervisningsministeren kan dog bestemme, at et  

 kursus, der er omfattet af § 1, skal tilbydes på samme vilkår som efter lov  

 om fritidsundervisning m.v.
 § 6.  Private seminariers virksomhed efter denne lov  

 er omfattet af bestemmelserne i lov om statsstøtte til visse private  

 seminarier, jfr. dog § 5, stk. 2.
 § 6 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
 § 7.  Loven træder i kraft den 1. august 1978.
---- Lov nr. 217 af 23. april 1986 indeholder følgende  

 ikrafttrædelsesbestemmelse:
 Loven træder i kraft den 1. juli 1986.
