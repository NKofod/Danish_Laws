Nr BSF 76 Forslag til folketingsbeslutning om omprioritering af pesticidforskning  

 til forskning i pesticidfri dyrkning Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at omlægge offentlige  

 forskningsmidler, som anvendes til forskning i pesticider og disses  

 anvendelse, hvor denne forskning har til formål at opnå en bedre viden om  

 anvendelse af pesticider, til forskning i pesticidfri dyrkningsmetoder.
Bemærkninger til forslaget Hensigten med forslaget er at omprioritere en del af de offentlige  

 forskningsmidler på landbrugsområdet.
Da danske forskningsmidler bør anvendes  

 strategisk, er den fornuftigste forskningsmæssige satsning at skifte fra  

 forskning i udvikling af nye pesticider og optimering af pesticidernes  

 anvendelse til forskning i pesticidfri dyrkningsmetoder.
Det er ikke sigtet med forslaget at stoppe forskningsindsatsen vedrørende  

 pesticidernes skadelige virkninger på mennesker og natur.
Mens det økologiske  

 landbrug ikke kan anvende resultaterne af pesticidforskningen, kan såvel det  

 traditionelle landbrug som det økologiske landbrug udnytte resultaterne af en  

 forskning i pesticidfri dyrkningsmetoder.
