Nr BSF 37 Forslag til folketingsbeslutning om beskatning af EUansattes løn Fremsat af Aage Frandsen (SF) Jes Lunde (SF) Kristen Touborg (SF) den 22. april 1998 Folketinget opfordrer regeringen til at arbejde for, at EUansatte kommer  

 til at betale indkomstskat og arbejdsmarkedsbidrag på niveau med øvrige  

 borgerne i EUlandene, og at det provenue, EU hermed opnår, kommer  

 medlemsstaterne til gode.
Bemærkninger til forslaget For mange fremstår EU's bureaukrati som en sammenspist kerne af pampere.  

 Den opfattelse understøttes af de ofte eksorbitant høje lønninger, der  

 udbetales til EU's ansatte.
Lønningernes højde matches perfekt af den  

 latterligt lave skat, som EU opkræver af sine egne ansatte f.eks. betaler en  

 ansat med en årsløn på op mod 400.000 kr. under 10% i skat.
Det betyder, at  

 den i sidste ende skatteyderbetalte udgift til EUbureuakratiet bliver mindst  

 dobbelt så stor, som den behøver at være.
 Det virker særlig grotesk og uretfærdigt, når det gælder EUansatte, der  

 alligevel har bopæl i deres hjemland f.eks. de ansatte på EU's forskellige  

 såkaldte informationskontorer i medlemsstaterne.
I Danmark har der været en glædelig enighed om at modsætte sig  

 opreguleringer af de EUansattes lønninger for på den måde gradvis at bringe  

 dem ned på et rimeligere niveau.
Nu er det på tide, at Danmark også markerer  

 en klar holdning, når det gælder beskatningen.
Det gælder ikke mindst i betragtning af Rådets svar på spørgsmål H91/94  

 fra John Iversen, medlem af EUParlamentet.
Heraf fremgår, at Rådet »...  

 ikke finder, at størrelsen af de europæiske tjenstemænds lønninger og  

 beskatningen heraf er urimelig«.
Man kunne umiddelbart få det indtryk,  

 at dette også udtrykker det danske rådsmedlems og dermed regeringens  

 opfattelse.
Det er vigtigt at få korrigeret denne forhåbentlig fejlagtige  

 opfattelse på en meget synlig måde.
Derfor foreslås i stedet for, at regeringen skal arbejde for, at EU  

 skærper beskatningen, både ved at hæve satserne og begrænse de overordentlig  

 rigelige fradragsmuligheder for de ansatte.
Man kan filosofere over, præcis  

 hvor høj skatten skal være, men der kan ikke være et øjebliks tvivl om, at  

 den skal sættes markant i vejret.
En mulighed er at lade den svare til et  

 gennemsnit af de nationale beskatninger (under hensyntagen til  

 arbejdsmarkedsbidrag og lignende), hvilket den absolut ikke gør for  

 nærværende, selv om det hævdes i ovenstående svar.
Øget beskatning af de EUansatte vil give EU et provenu.
Det forudsættes,  

 at dette provenu kommer skatteyderne til gode gennem (alt andet lige) lavere  

 bidrag fra medlemsstaterne til EU.
Samtidig bør regeringen overveje de danske skatteregler, der gælder for  

 danskere, der ophører med at være ansat i EUsystemet.
De har i dag f.eks.  

 adgang til at fratrække renteudgifter, der er »opsparet« under  

 ansættelsen i EUsystemet.
Begrundelsen er, at de ikke havde adgang til at  

 trække renteudgifterne fra, mens de var EUansatte.
Den begrundelse er absurd,  

 for realiteten er, at de EUansatte har så mange andre fradrag og så lav skat,  

 at det ville være dybt uretfærdigt, hvis de også havde et rentefradrag.
Noget  

 tilsvarende gælder ansatte i en række andre internationale organisationer og  

 bør også for disse tages op til overvejelse.
Afslutningsvis skal det understreges, at forslagsstillerne selvfølgelig  

 finder det i orden, at EUansatte i rimeligt omfang kompenseres for udgifter  

 til flytning, bosættelse i et fremmed land (hvis det er tilfældet) etc.
Det  

 bør ske ved tillæg, der eksplicit modsvarer disse gener, og som fremtræder  

 som en synlig og prioriterbar post på EU's budget.
I dag overkompenseres de  

 EUansatte i helt urimeligt omfang.
Skriftlig fremsættelse Aage Frandsen (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om beskatning af EUansattes løn.
(Beslutningsforslag nr.
B 37).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
