 I det følgende angives Direktoratet for Arbejdsløshedsforsikringens  

 retningslinier for anvendelsen af bestemmelserne i direktoratets  

 bekendtgørelse nr. 499 af 19. august 1988.
 Lønmodtagerbegrebet.
1.1 Arbejdsløshedsforsikringsloven angiver ingen retningsliner  

 for, hvad der skal forstås ved lønarbejde.
I tvivlstilfælde må det afgøres  

 konkret ud fra en undersøgelse af de kendetegn, der traditionelt er knyttet  

 til det typiske lønmodtagerforhold.
For at anerkende en beskæftigelse som  

 lønarbejde vil det dog altid være et krav, at den pågældende modtager et  

 vederlag, og at vederlaget er skattepligtigt.
 Af yderligere kendetegn, der kan være vejledende - uden hver for sig at  

 være afgørende - er de vigtigste angivet nedenfor.
 1.2 Følgende momenter taler for, at der foreligger lønarbejde:
 1.3 Følgende momenter taler imod, at der foreligger lønarbejde:
 arbejdets udførelse.
 i telefonbogen m.v.
 Hvis der arbejdes inden for rammerne af en kollektiv overenskomst på  

 området, vil der normalt ikke være tvivl om, at der foreligger lønarbejde i  

 arbejdsløshedsforsikringslovens forstand.
Omfattes arbejdet ikke af en overenskomst, må der sammenlignes med  

 overenskomst for arbejde af tilsvarende eller sammenlignelig karakter.
Der  

 stilles ikke krav om en fuldstændig overensstemmelse med overenskomster fra  

 tilsvarende eller sammenlignelige områder.
 Der vil således kunne være tale om lønarbejde, selv om lønnen er mindre  

 end den overenskomstmæssige løn på området.
 Særlige afgrænsningsproblemer over for selvstændig virksomhed.
1.4 Det forhold, at en ansat i skattemæssig henseende betragtes  

 som lønmodtager, er ikke altid ensbetydende med, at den pågældende også anses  

 for lønmodtager i relation til arbejdsløshedsforsikringsloven.
En medarbejder  

 kan således gennem direkte medejerskab eller ved nære familiemæssige  

 relationer til arbejdsgiveren have en så væsentlig indflydelse på driften af  

 virksomheden, at der i arbejdsløshedsforsikringslovens forstand er tale om  

 udøvelse af selvstændig virksomhed.
 1.4.1 Ægtefæller: Personer, der som hovedbeskæftigelse deltager i  

 driften af en virksomhed, der helt eller delvis ejes/kontrolleres af den  

 pågældendes ægtefælle, kan som hovedregel ikke optages i en lønmodtagerkasse.  

 Pågældende sidestilles med indehaveren og skal derfor optages i en  

 arbejdsløshedskasse for selvstændige erhvervsdrivende med forsikringsmæssig  

 status som selvstændig, jf. direktoratets cirkulære af 23. juni 1989  

 vedrørende ligestilling af medarbejdende ægtefæller med indehavere.
 1.4.2 Samlevende: Der henvises til direktoratets B-vejledning af  

 31. maj 1989 om retningslinier for kassernes administration af sager  

 vedrørende medlemmer, der er beskæftiget i samleverens virksomhed.
1.4.3 Familievirksomhed: Ved afgørelsen af om en ansat i en  

 virksomhed, der ejes af pågældendes nærmeste familie, kan anses for som  

 lønmodtager, må der foretages en konkret vurdering.
Hvis pågældendes løn- og  

 ansættelsesvilkår i virksomheden i det væsentlige svarer til de vilkår, der  

 ifølge overenskomst gælder for tilsvarende arbejde, og hvis lønnen er  

 skattepligtig m.v., jf. ovenfor om de typiske kendetegn ved  

 lønmodtagerbegrebet, må det anses for hovedreglen, at beskæftigelsen kan  

 anerkendes som lønarbejde og dermed berettige til optagelse i en  

 arbejdsløshedskasse for lønmodtagere.
 Hvis der er tvivl om, hvorvidt beskæftigelsen kan anerkendes som  

 lønarbejde, kan arbejdsløshedskassen forlange, at der fremlægges særlig  

 dokumentation for, at ovennævnte krav er opfyldt.
 1.4.4 Aktie- og anpartsselskaber: For så vidt angår personer, der  

 er beskæftiget i et aktieselskab eller anpartsselskab, hvor de pågældende  

 selv og/eller ægtefællen er (med-) indehaver(e), henvises der til  

 retningslinierne i direktoratets cirkulære af 9. juli 1986 vedrørende  

 medlemskab m.v. for ansatte, der har aktier eller anparter i virksomheden.
 1.4.5 Overskudsdeling: Frivillige ordninger vedrørende  

 overskudsdeling bevirker ikke, at de personer, der er omfattet af ordningen,  

 betragtes som selvstændige.
1.4.6 Freelance: Freelancevirksomhed, konsulentvirksomhed og  

 lignende vil kunne henføres til såvel lønarbejde som arbejde ved selvstændig  

 virksomhed.
Også her må der foretages en konkret vurdering for at afgøre, om  

 den pågældende kan henføres til lønmodtagerbegrebet, jf. ovenfor.
 Særlige ansættelsesforhold.
1.5 I det følgende opregnes en række  

 arbejdsområder/ansættelsesforhold, som på forskellige punkter adskiller sig  

 fra, hvad der normalt forstås ved lønmodtagerforhold, og som derfor behandles  

 særskilt.
Udover at henholde sig til de nedenfor nævnte særlige krav må man i  

 alle tilfælde tage de almindelige kendetegn ved lønmodtagerbegrebet, jf.  

 ovenfor, med i betragtning.
1.5.1 Hjemmearbejde: Ved hjemmearbejde forstås arbejde, der  

 udføres i arbejdstagerens eget hjem uden egentlig arbejdsledelse og kontrol.  

 For at hjemmearbejde kan betragtes som lønarbejde og dermed berettige til  

 optagelse i en lønmodtagerkasse, vil det normalt være en betingelse, at  

 arbejdsområdet er reguleret ved faglig kollektiv overenskomst.
Hvis arbejdet  

 ikke er omfattet af en overenskomst, må løn- og ansættelsesvilkår kunne  

 sidestilles med, hvad der i overenskomst er fastsat for arbejde af lignende  

 karakter.
Endvidere må der foreligge en ansættelsesaftale, som angiver, at  

 der består et tjenesteforhold til en arbejdsgiver, og at den pågældende er  

 forpligtet til at udføre arbejdet personligt.
 Endelig må der lægges vægt på, om arbejdsgiveren fører en vis kontrol med  

 arbejdets udførelse.
 1.5.2 Hjemmehjælpere i eget hjem: Hvis en person ansættes som  

 hjemmehjælper for ægtefælle eller andre i den pågældendes eget hjem på løn-  

 og ansættelsesvilkår, der er sædvanlige for kommunale hjemmehjælpere -  

 herunder at pågældende er undergivet kommunens tilsyn - betragtes  

 beskæftigelsen som lønarbejde i arbejdsløshedsforsikringslovens forstand.
1.5.3 Døgnplejere: Kun et egentligt ansættelsesforhold mellem den  

 anbringende myndighed og døgnplejeren kan betragtes som lønarbejde i  

 arbejdsløshedsforsikringslovens forstand.
For at døgnplejeforholdet kan  

 berettige til optagelse, stilles særlige krav til ansættelsesaftalen og dens  

 indhold:
 Herudover er det en betingelse, at beskæftigelsen udøves som hovederhverv  

 (= fuldtidsbeskæftigelse).
 Finder beskæftigelsen som døgnplejer sted på andre vilkår end anført, kan  

 beskæftigelsen ikke betragtes som lønarbejde i  

 arbejdsløshedsforsikringslovens forstand.
 1.5.4 Borgerligt ombud, hvortil man er valgt m.v.: Hverv som for  

 eksempel folketingsmedlem, borgmester og udvalgsformand kan ikke danne  

 grundlag for optagelse, idet arbejdet ikke kan henføres til en fagligt  

 afgrænset kasse.
 1.5.5 Arbejde med offentlige tilskud: For at kunne medregnes som  

 arbejde, der berettiger til optagelse, skal arbejde, hvortil der ydes støtte  

 til arbejdsgiveren fra det offentlige, være tilskudsberettiget i henhold til  

 særlig lovgivning om beskæftigelsesfremmende foranstaltninger og ud fra en  

 konkret vurdering kunne karakteriseres som lønarbejde, jf. ovenfor.
 Opmærksomheden henledes på, at beskæftigelse med støtte i henhold til  

 bistandslovens § 42 samt beskæftigelse på revalideringsinstitution eller i  

 øvrigt på beskyttet arbejdsplads - for eksempel i henhold til bistandslovens  

 § 91 - ikke betragtes som arbejde i relation til  

 arbejdsløshedsforsikringslovens regler.
 Ad § 1, stk. 1, pkt. 1. Bopælskravet.
 2.1 Den, der ønsker optagelse i en arbejdsløshedskasse for  

 lønmodtagere, skal have bopæl i Danmark.
I bopælskravet ligger, at den pågældendes adresse i Danmark skal kunne  

 anses for at være den egentlige bopæl set i forhold til andre eventuelle  

 midlertidige opholdssteder i udlandet.
Hvor der alene foreligger  

 postboksadresser og andre former for adresser uden faktisk bopæl, samtidig  

 med, at den pågældende har fast bopæl i et andet land, er bopælskravet  

 således ikke opfyldt.
Hvor der er tvivl om, hvorvidt den pågældende har bopæl  

 i Danmark, kan det være vejledende, om pågældende er tilmeldt folkeregisteret  

 i Danmark.
 Nordiske statsborgere og statsborgere i EF-landene kan dog uanset bopæl  

 optages i en dansk arbejdsløshedskasse ved udmønstring med dansk skib, idet  

 de pågældende anses for at have bopæl og være ansat i det land, hvis flag  

 skibet fører.
Endvidere kan personer, der arbejder i Danmark, men bor i et andet EF-land  

 eller et andet nordisk land (»grænsearbejdere« og »andre end  

 grænsearbejdere«), uanset kravet om bopæl optages i en dansk  

 arbejdsløshedskasse.
Der henvises til EF-forordning nr. 1408/71,  

 direktoratets bekendtgørelse nr. 705 af 10. november 1987 om medlems- og  

 dagpengeret for personer, der har været omfattet af  

 arbejdsløshedsforsikringen i andre nordiske lande m.v. og til direktoratets  

 vejledning af 24. april 1989 om arbejdsløshedsforsikring i relation til EF.
Personer, der midlertidigt er udsendt til arbejde i det øvrige udland for  

 danske arbejdsgivere, på danske ambassader eller som u-landsfrivillige, kan  

 uanset kravet om bopæl i Danmark optages i en dansk arbejdsløshedskasse, hvis  

 der umiddelbart før arbejdet påbegyndes har været fast bopæl i Danmark.
For  

 u-landsfrivillige er det yderligere en betingelse, at de er udsendt i henhold  

 til programmer, der er anerkendt ifølge dansk lovgivning om internationalt  

 udviklingssamarbejde, og som helt eller delvist finansieres over den danske  

 finanslov.
Udenrigsministeriet kan oplyse, hvilke programmer der er godkendt.
 For så vidt angår arbejde i udlandet henvises der endvidere til det  

 anførte under beskæftigelseskravet.
 Ad § 1, stk. 1, pkt 2. Alderskravet.
 3.1 Optagelse kan ske efter det fyldte 16. år og indtil det fyldte  

 65. år.
 Før det fyldte 16. år (16-års fødselsdagen) og efter det fyldte 65. år  

 (65-års fødselsdagen) kan optagelse således ikke finde sted.
 Ad § 1, stk. 1, pkt 3.  

 Optagelsesgrundlaget.
 4.1 Optagelse i en arbejdsløshedskasse for lønmodtagere kan alene  

 ske på baggrund af:
 Beskæftigelseskravet.
 4.2 Ved optagelse på baggrund af lønarbejde stilles der krav om,  

 at lønmodtageren inden for en periode af 10 uger har haft eller kan  

 dokumentere at få:
Alle arbejdstimer ved lønarbejde, der ikke har karakter af egentligt  

 bierhverv, kan medregnes til opfyldelse af beskæftigelseskravet i 10-ugers  

 perioden.
Egentligt bierhverv er karakteriseret ved, at der typisk er tale om  

 beskæftigelse, som en person kan have sideløbende med sit hovederhverv.
Der  

 vil således typisk være tale om beskæftigelse af et begrænset omfang og  

 beskæftigelse, som ikke kan udbydes som hovedbeskæftigelse.
Som eksempler kan  

 nævnes:
 Det skal understreges, at der ikke kan tales om bierhverv, hvis arbejdet  

 har samme karakter, som den pågældendes hovedbeskæftigelse.
For så vidt angår personer, der er beskæftiget i flere ansættelsesforhold,  

 kan de, hvis ingen af ansættelsesforholdene er at betragte som bierhverv,  

 medregne arbejdstimer fra samtlige ansættelsesforhold ved optagelsen.
Som  

 eksempel herpå kan nævnes en person, som er beskæftiget 23 timer pr. uge med  

 ekspedition i en forretning, og som ligeledes har 22 timers rengøringsarbejde  

 pr. uge.
I optagelsessituationen kan samtlige 45 timer medregnes.
 Der stilles ikke krav om, at beskæftigelsen skal være uafbrudt, at der  

 skal være et fast ansættelsesforhold til een arbejdsgiver, at der skal være  

 arbejde i hver enkelt af de 10 uger, eller på selve optagelsesdagen.
Derimod stilles der krav om, at den optagelsessøgende skal være i et  

 beskæftigelsesforhold på optagelsestidspunktet.
Dette krav anses for opfyldt,  

 hvis den pågældende fysisk faktisk er i arbejde på optagelsesdagen, eller  

 hvis den pågældende er beskæftiget hos samme arbejdsgiver på begge sider af  

 et eventuelt fravær.
Optagelse kan således finde sted under ferie og sygdom.
Når der foreligger arbejde i mere end 300 timer, skal lønmodtageren  

 optages som fuldtidsforsikret.
I denne situation er der ikke mulighed for at  

 vælge mellem fuldtids- og deltidsforsikring.
 Når der i kraft af overenskomst, husaftaler eller lignende på en  

 arbejdsplads arbejdes kortere tid end den sædvanlige, overenskomstmæssige  

 ugentlige arbejdstid, eller hvis der overenskomstmæssigt er fastsat en mindre  

 ugentlig arbejdstid for aften- eller nathold eller for weekend-arbejde,  

 betragtes denne kortere arbejdstid som fuld arbejdstid, hvis aflønningen  

 svarer til en normal ugeløn inden for faget.
 Hvor den faktiske arbejdstid består af forberedelse og undervisning, vil  

 det være den inden for området anvendte omregningsfaktor, der bruges ved  

 udregningen af det faktiske timetal.
 Det lønarbejde, der skal danne grundlag for optagelsen, skal som  

 hovedregel være udført i Danmark.
 Dette udgangspunkt fraviges dog for så vidt angår arbejde på ambassader og  

 internationale organisationer beliggende i Danmark.
Endvidere vil søfarende, der arbejder på passagerskibe (færger), som  

 anløber dansk havn, eller udflagede danske skibe, kunne optages.
Med  

 færgeruter sidestilles flyselskaber med fast destination Danmark.
 Endelig vil arbejde for danske arbejdsgivere i udlandet samt arbejde som  

 u-landsfrivillig kunne danne grundlag for optagelse.
 For at arbejde som u-landsfrivillig kan medregnes, er det en yderligere  

 betingelse, at den pågældende er udsendt i henhold til programmer, der er  

 anerkendt ifølge dansk lovgivning om internationalt udviklingssamarbejde, og  

 som helt eller delvist financieres over den danske finanslov.  

 Udenrigsministeriet kan oplyse, hvilke programmer der er godkendt.
 Følgende sidestilles med lønarbejde:
 4.2.1 Rådighedsvagter: Faktisk arbejde udført under en vagt indgår  

 med den værdi, hvorefter det honoreres tidsmæssigt i henhold til  

 overenskomst.
 Inden for områder, hvor rådighedstjeneste ikke indgår i den ugentlige  

 arbejdstid med bestemt angivne værdier i henhold til overenskomst, skal  

 rådighedstjenesten indgå i beregningen af beskæftigelseskravet efter  

 forholdet mellem indtægten ved vagten og den til enhver tid fastsatte  

 omregningssats.
 4.2.2 Undervisning i tilknytning til et arbejdsforhold:  

 Undervisning, som indgår i et almindeligt lønmodtagerforhold, og som aflønnes  

 med sædvanlig løn, kan medregnes til opfyldelse af beskæftigelseskravet.
 EF-lande:
4.3 Det bemærkes, at der gælder særlige regler for personer, der  

 arbejder i andre EF-lande.
Der henvises til EF-forordning nr. 1408/71 (og nr.  

 574/72), samt direktoratets vejledning af 24. april 1989 om  

 arbejdsløshedsforsikring i relation til EF.
 Nordiske lande:
 4.4 For så vidt angår personer, der har været omfattet af  

 arbejdsløshedsforsikringen i andre nordiske lande, henvises til Direktoratet  

 for Arbejdsløshedsforsikringens bekendtgørelse nr. 705 af 10. november 1987  

 med tilhørende vejledning og direktoratets vejledning af 10. november 1987  

 til Nordisk overenskomst af 12. november 1985.
 Ad § 1, stk. 2.
 4.5 For at en uddannelse kan berettige til optagelse i en  

 arbejdsløshedskasse, skal følgende betingelser være opfyldt:
 4.5.1 Uddannelser i udlandet: I tilfælde, hvor en del af en  

 erhvervsmæssig uddannelse gennemføres i udlandet, kan kravet i pkt. 2  

 fraviges, hvis:
I andre tilfælde, hvor en uddannelse helt eller delvist er gennemført i  

 udlandet, skal spørgsmålet om ret til optagelse som nyuddannet afgøres af  

 direktøren for arbejdsløshedsforsikringen.
Ved vurderingen af, om en sådan  

 tilladelse kan gives, vil der blandt andet blive lagt vægt på, om den  

 pågældende eller en lignende uddannelse findes i det danske  

 uddannelsessystem, herunder om der foreligger et fagligt område, inden for  

 hvilket uddannelsen kan placeres, og om uddannelsen opfylder kravet om  

 offentlig anerkendelse, jf. nedenfor.
Personer, som anmoder om optagelse på  

 baggrund af en udenlandsk uddannelse, skal umiddelbart før uddannelsens  

 påbegyndelse have haft bopæl i Danmark.
 4.5.2 Offentlig anerkendelse: Følgende momenter vil være  

 vejledende for, hvorvidt en uddannelse opfylder kravet i pkt. 6 om offentlig  

 anerkendelse:
4.5.3 Uddannelsens varighed: Der kan alene ske optagelse på  

 baggrund af et samlet uddannelsesforløb, der faktisk har varet i 18 måneder/3  

 semestre.
Flere selvstændige uddannelser, hvor hver enkelt uddannelse er på  

 under 18 måneder, kan ikke sammenstykkes og derfor ikke berettige til  

 optagelse som dimittend.
 En uddannelse af over 18 måneders/3 semestres varighed, der afbrydes og  

 senere genoptages og gennemføres, opfylder betingelserne for optagelse.
 En uddannelse, som er tilrettelagt på en sådan måde, at det forudsættes,  

 at den studerende kan have fuldtidsarbejde sideløbende med gennemførelsen af  

 uddannelsen (deltidsstudier), kan ikke danne grundlag for optagelse, selv om  

 uddannelsen opfylder kravet om 18 måneders/3 semestres varighed.
 4.5.4 Et medlem af en arbejdsløshedskasse, som gennemfører en  

 uddannelse af 18 måneders/ 3 semestres varighed kan, hvis uddannelsen falder  

 ind under den hidtidige kasses faglige område, vælge mellem at blive  

 betragtet som dimittend i denne uden karenstid eller at bevare hidtidig  

 medlemsstatus.
 Er der tale om uddannelse inden for en anden kasses faglige område, er der  

 ligeledes valgfrihed mellem overflytning med dimittendrettigheder uden  

 karenstid til denne anden kasse, eller fortsat medlemskab af den hidtidige  

 kasse med bevarelse af hidtidig medlemsstatus.
 Det er en forudsætning for umiddelbar dagpengeret som dimittend, at det  

 pågældende medlem under sit tidligere medlemskab har udstået den et-årige  

 karenstid, jf. arbejdsløshedsforsikringslovens § 53.
 Når man een gang er blevet optaget på baggrund af en uddannelse, kan man  

 efterfølgende få status som dimittend på baggrund af en overbygning på denne  

 uddannelse på betingelse af:
 I alle tilfælde hvor et medlem ønsker at gøre brug af sin ret til at blive  

 betragtet som dimittend, skal meddelelse herom gives til kassen inden 2 uger  

 efter uddannelsens afslutning.
4.5.5 Uddannelsens afslutning: Anmodning om optagelse skal være  

 modtaget i kassen inden 2 uger efter uddannelsens afslutning.
Anmodningen kan  

 indsendes, inden uddannelsen er afsluttet, men optagelsen kan dog tidligst få  

 virkning fra den dag, hvor der er sikkerhed for, at uddannelsen er  

 gennemført, og den afsluttende eksamen er bestået.
Uddannelsens afslutning er som hovedregel datoen for udstedelse af  

 eksamensbevis eller lignende.
Herudover vil uddannelsen kunne anses for  

 afsluttet fra det tidspunkt, hvor der kan fremskaffes fornøden, særskilt  

 dokumentation for, at eksamen er bestået.
 Afsluttes uddannelsen således med skriftlig eller mundtlig eksamen,  

 betragtes uddannelsen som afsluttet den dag, hvor alle karakterer er  

 offentliggjort, og al studieaktivitet er ophørt.
Afsluttes uddannelsen med hovedopgave eller speciale, vil en  

 forhåndsgodkendelse fra censor og vejleder indebære, at uddannelsen anses for  

 afsluttet, hvis alle andre karakterer er givet, og hele uddannelsen dermed er  

 gennemført.
Det er dog en forudsætning for at anerkende en  

 forhåndsgodkendelse, at al studieaktivitet er ophørt.
Bacheloruddannelser, jf.
Undervisningsministeriets bekendtgørelse nr. 557  

 af 15. september 1988, § 1, anses for afsluttet enten på det tidspunkt, hvor  

 begæring om udstedelse af bevis for gennemført uddannelse indgives, eller den  

 dato, hvor beviset er udstedt.
 For så vidt angår uddannelse, som afsluttes efter ovennævnte  

 bekendtgørelses § 2, anvendes de sædvanlige regler.
 Ad § 1, stk. 3.
 4.5.6 Ved optagelse under aftjening af værnepligt stilles der ikke  

 krav om, at beskæftigelseskravet i bekendtgørelsens § 1, stk. 1, nr. 3, litra  

 a eller b skal være opfyldt.
 Ad § 2, stk. 1.
 5.1 Bestemmelsen er en undtagelse fra hovedreglen i  

 bekendtgørelsens § 1, stk. 1, nr. 3, litra a og b, hvorefter optagelse kun  

 kan ske på baggrund af faktiske arbejdstimer.
 Det er en betingelse for anvendelse af undtagelsen:
 Der vil således aldrig være valgfrihed med hensyn til på hvilken måde,  

 beskæftigelseskravet i forbindelse med optagelse skal opfyldes.
 Hvis ovennævnte betingelser er opfyldt, foretages omregningen af indtægt  

 til arbejdstimer efter følgende model:
Det er alene dokumenterede udgifter, der er knyttet til den/de enkelte  

 arbejdsdag(e), engagement(er) og lignende, der skal fradrages  

 bruttoindtægten.
Udgifter som fordeles over hele indkomståret, skal således  

 ikke fratrækkes, før der foretages omregning.
 Ad § 2, stk. 2.
 5.2 Da der maksimalt kan medregnes 16 omregnede timer pr.  

 arbejdsdag til opfyldelse af beskæftigelseskravet i forbindelse med  

 optagelse, vil det være et krav, at den optagelsessøgende har mindst 19  

 arbejdsdage inden for 10-ugers perioden.
 Eksempel:
En musiker får et honorar på kr. 2.000,00 for et enkeltdagsarrangement.  

 Omregnet vil dette honorar svare til På grund af bekendtgørelsens »loft« på 16 omregnede timer, vil  

 musikeren alene kunne medregne 16 af de 20,9 timer.
 Ad § 4.
 6.1 For så vidt angår ferie bemærkes, at al ferie inden for  

 ferielovens rammer kan medføre forlængelse.
 Ad § 5, stk. 1.
 7.1 Hvis den optagelsessøgende samtidig har flere arbejdsforhold  

 inden for forskellige arbejdsløshedskassers faglige områder, skal optagelse  

 ske i den arbejdsløshedskasse, hvor der er den største grad af beskæftigelse  

 (det vil sige flest arbejdstimer). Samtlige timer kan medregnes ved  

 afgørelsen af, om den pågældende skal deltids- eller fuldtidsforsikres.
Personer, der søger optagelse i en værnepligtsperiode, skal optages i den  

 kasse inden for hvis faglige område, den pågældende har været/vil blive  

 arbejdssøgende.
Hvis den pågældende ikke har en faglig tilknytning til  

 arbejdsmarkedet i form af for eksempel en uddannelse, må pågældende betragtes  

 som ikke-faglært og derfor søge optagelse i en kasse for ufaglærte.
Er den optagelsessøgende beskæftiget både ved lønmodtagerarbejde og  

 selvstændig virksomhed, kan den pågældende optages i en lønmodtagerkasse med  

 den forsikringsmæssige status (fuldtid/deltid), som antallet af beskæftigede  

 timer ved lønarbejde berettiger til.
Pågældende kan dog også vælge at lade  

 sig optage i en kasse for selvstændige erhvervsdrivende.
 Ad § 5, stk. 2.
 7.2 Hvis den optagelsessøgende er optagelsesberettiget i en  

 fagligt afgrænset arbejdsløshedskasse, kan den pågældende vælge at lade sig  

 optage i en tværfaglig arbejdsløshedskasse.
 Medlemskab af mere end een arbejdsløshedskasse er i strid med  

 arbejdsløshedsforsikringsloven.
 Ad § 6, stk. 1.
 8.1 Hvis anmodning om optagelse sker ved anden skriftlig  

 henvendelse end ved udfyldelse af en godkendt optagelsesblanket, jf. § 7,  

 stk. 1, skal kassen, efter påstempling af modtagelsesdato, opbevare denne  

 første skriftlige anmodning i overensstemmelse med reglerne i direktoratets  

 B-vejledning af 23. januar 1990 om dokumentation for arbejdsløshedskassernes  

 administration af bestemmelserne i arbejdsløshedsforsikringsloven m.v.
 Ad § 6, stk. 2.
 8.2 Ved særlige forhold forstås i denne forbindelse »force  

 majeure«-lignende situationer, som for eksempel poststrejke.
 Ad § 7, stk. 1.
 9.1 Efter modtagelsen af optagelsesblanketten skal  

 arbejdsløshedskassen forsyne blanketten med datoen for modtagelsen af den  

 skriftlige anmodning om optagelse.
 Hvis optagelsesbetingelserne er opfyldt på den anførte modtagelsesdato,  

 vil den pågældende blive optaget med virkning fra denne dato, hvilket kassen  

 ligeledes skal anføre på blanketten.
 Hvis der begæres optagelse på baggrund af løfte om arbejde, kan  

 optagelsesdatoen ikke påføres optagelsesblanketten, før der foreligger  

 dokumentation for, på hvilken dato arbejdet er påbegyndt.
 Om arbejdsløshedskassernes anvendelse af egne optagelsesblanketter  

 henvises til reglerne i afsnit XIII i direktoratets B-vejledning af 23.  

 januar 1990 om dokumentation for arbejdsløshedskassernes administration af  

 bestemmelserne i arbejdsløshedsforsikringsloven.
 Ad § 7, stk. 2.
 9.2 Begæring om optagelse skal ledsages af lønsedler eller  

 lignende dokumentation, hvis pågældende på begæringstidspunktet er i  

 beskæftigelse og har haft tilstrækkeligt arbejde til at opfylde betingelserne  

 for optagelse.
 Opfylder pågældende på begæringstidspunktet ikke optagelsesbetingelserne  

 (ved løfte om arbejde), må pågældende anmodes om at fremlægge den nævnte  

 dokumentation inden for en vis frist.
 Hvis lønsedlerne ikke kan anses for tilstrækkeligt sikkert grundlag for,  

 at beskæftigelseskravet ved optagelse er opfyldt, skal arbejdsløshedskassen  

 indhente nærmere oplysninger ved hjælp af blanketten »Oplysninger fra  

 arbejdsgivere I« (blanket AR 262).
 Dokumentationen for, at optagelsesbetingelserne er opfyldt, skal opbevares  

 i overensstemmelse med reglerne i afsnit XIV i direktoratets B-vejledning af  

 23. januar 1990 om dokumentation for arbejdsløshedskassernes administration  

 af bestemmelserne i arbejdsløshedsforsikringsloven m.v.
 Arbejdsløshedskassen skal på optagelsesbegæringen angive i hvilken form,  

 dokumentationen foreligger.
Dokumentationen skal som udgangspunkt foreligge inden for en 3 måneders  

 periode efter arbejdets begyndelse.
Såfremt medlemmet ikke inden for denne  

 periode giver kassen den ønskede dokumentation, kan optagelsen annulleres.
 Arbejdsløshedskassen har dog mulighed for efter en vurdering af eventuelle  

 dokumentationsproblemer at give længere frist.
