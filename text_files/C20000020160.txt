Vejledning til bekendtgørelse om  

 deltagervilkår og  

  

 betalingsordninger ved deltagelse i  

  

 arbejdsmarkedsuddannelser I.
Indledning Dette er en vejledning til bekendtgørelse nr. 1376 af 20.  

 december  


  

 2000 om deltagervilkår og  

 betalingsordninger ved deltagelse i arbejdsmarkedsuddannelser.  

 Bekendtgørelsen  

 har hjemmel i lov nr. 399 af 31. maj 2000 om arbejdsmarkedsuddannelser og i  

 lov  

 nr. 400 af 31. maj 2000 om godtgørelse ved deltagelse i erhvervsrettet  

 voksen-  

 og efteruddannelse, som ændret ved lov nr. 1251 af 20. december 2000 om lov  

 om  

 ændring af lov om arbejdsmarkedsuddannelser, lov om godtgørelse ved  

 deltagelse  

 i erhvervsrettet voksen- og efteruddannelse og lov om bestyrelse for  

 Arbejdsmarkedets UddannelsesFinansiering og om efteruddannelsesudvalg.
 Bekendtgørelsen afløser dele af den tidligere bekendtgørelse  

 nr. 1155 af 29. december 1999 om adgang og deltagerstøtte ved deltagelse i  

 arbejdsmarkedsuddannelser.
 Bekendtgørelsen adskiller sig kun på få punkter fra de  

 regler, der gjaldt før 1. januar 2001, for så vidt angår adgang og tilskud  

 til  

 befordring og tilskud til kost og logi.
 De vigtigste ændringer vedrører følgende:
 1)  

 	  

    

 20-25 årige ledige med ret til selvvalgt uddannelse.
 Ledige mellem 20 og 25 år med ret til selvvalgt uddannelse  

 har ikke adgang til en arbejdsmarkedsuddannelse, medmindre de har ret til  

 VEU-godtgørelse, jf. bekendtgørelsens § 2, stk. 4. Bestemmelsen  

 hænger sammen med § 10, stk. 4, i lov om godtgørelse ved deltagelse  

 i  

 erhvervsrettet voksen- og efteruddannelse, hvorefter selvvælgere mellem 20 og  

 25 år ikke har ret til at deltage i uddannelse ud over 30 uger, heller ikke  

 uden godtgørelse.
 En ledig i dagpengeperioden, som er blevet pålagt en  

 karantæne, er også omfattet af reglerne for ledige med ret til selvvalgt  

 uddannelse, hvis den ledige bortset fra karantænen er berettiget til  

 dagpenge.
2)  

 	  

    

 Beskæftigede og selvstændige erhvervsdrivende mellem 20 år 25 år Beskæftigede og selvstændige erhvervsdrivende mellem 20 og  

 25 år har adgang til arbejdsmarkedsuddannelserne uden varighedsbegrænsning,  

 men  

 kan efter § 10, stk. 4 og 5 i lov om godtgørelse ved deltagelse i  

 erhvervsrettet voksen- og efteruddannelse alene oppebære VEU-godtgørelse og  

 støtte efter lov om statens voksenuddannelsesstøtte (SVU) i sammenlagt højst  

 30  

 uger.
3)  

 	  

    

 Uddannelser i udlandet Den tidligere mulighed for at gennemføre  

 arbejdsmarkedsuddannelser i udlandet er bortfaldet.
 4)  

 	  

    

 Betalingsordninger.
 Arbejdsgivere og selvstændige erhvervsdrivende skal fortsat  

 betale et afmeldegebyr, såfremt medarbejderen udebliver fra uddannelsens  

 første  

 dag eller framelding sker senere end en uge inden uddannelsens start, jf.  

 bekendtgørelsens § 32.
 Beskæftigede lønmodtagere og selvstændige erhvervsdrivende  

 skal ligeledes fortsat betale et gebyr for det eller de certifikater, der  

 indgår i en uddannelse, jf. bekendtgørelsens § 33.
Endelig er der som noget nyt i bekendtgørelsens § 34  

 pålagt arbejdsgivere og selvstændige erhvervsdrivende en forpligtelse til at  

 erlægge en restbetaling for uddannelser, hvortil staten ikke yder fuldt  

 tilskud  

 til de direkte undervisningsudgifter.
Uddannelsesstedet opkræver  

 restbetalingen  

 inden uddannelsens første dag, jf. § 34, stk. 3.
Ved de tre betalingsordninger - afmeldegebyr,  

 certifikatgebyr og restbetaling - påhviler betalingspligten arbejdsgiveren,  

 når  

 en beskæftiget person deltager.
En eventuel manglende betaling kan således  

 ikke  

 gøres gældende over for deltageren selv, men alene over for arbejdsgiveren.
 Når selvstændige erhvervsdrivende deltager, påhviler  

 betalingspligten den selvstændige erhvervsdrivende selv.
 Andre deltagere, hvis deltagelse finansieres efter lov om  

 arbejdsmarkedsuddannelser, lov om en aktiv social politik eller lov om en  

 aktiv  

 arbejdsmarkedspolitik end de oven for nævnte, er ikke omfattet af  

 betalingsordningerne.
 Det skal understreges, at følgende regler fortsat er  

 gældende:
 1)  

 	  

    

 Ikke befordringstilskud og tilskud til kost og logi til alle  

 deltagere i arbejdsmarkedsuddannelser.
 Retten til befordringstilskud og tilskud til kost og logi er  

 bortfaldet den 1. januar 2000 for ledige dagpengeberettigede, bortset fra  

 ledige med ret til selvvalgt uddannelse.
 Ret til befordringstilskud og tilskud til kost og logi har  

 alene beskæftigede, selvstændige erhvervsdrivende, ledige med ret til  

 selvvalgt  

 uddannelse samt personer, der hverken er dagpengeberettigede eller oppebærer  

 kontanthjælp eller er i aktivering i henhold til lov om aktiv socialpolitik,  

 jf. bekendtgørelsens §§ 21-23 og § 25.
 2)  

 	  

    

 Ansøgningsskema skal attesteres af a-kassen for at få adgang.
 En ledig, der er medlem af en arbejdsløshedskasse, skal have  

 adgangsskemaet attesteret i sin arbejdsløshedskasse for at få adgang til en  

 arbejdsmarkedsuddannelse, jf. bekendtgørelsens § 19, stk. 4.
 Arbejdsløshedskassen skal attestere, hvorvidt den ledige  

 befinder sig i dagpengeperioden eller aktivperioden, og om den ledige helt  

 eller delvist har forbrugt af retten til selvvalgt uddannelse.
II.
Bemærkninger til bekendtgørelsens enkelte  

 paragraffer Til § 1 Generelle adgangskrav Til § 1, stk. 1.
Her opregnes målgruppen, der har adgang til  

 arbejdsmarkedsuddannelser efter lovens § 3, nr. 1-3. Målgruppen  

 omfatter:  

 ikkefaglærte personer, personer der har en erhvervsuddannelse eller et  

 uddannelsesniveau svarende til erhvervsuddannelserne (faglærte),  

 arbejdsledere,  

 hvis uddannelsesniveau kan sidestilles med ikkefaglærtes og  

 erhvervsuddannedes,  

 samt laboranter, der er omfattet af Undervisningsministeriets bekendtgørelse  

 om  

 laborantuddannelsen, merkonomer, teknonomer og datanomer samt endelig  

 videregående teknikere, herunder personer med en erhvervsakademiuddannelse,  

 der  

 er omfattet af Undervisningsministeriets lov om korte videregående  

 uddannelser,  

 når arbejdsministeren har bestemt, at uddannelsen kan sidestilles med de  

 videregående teknikeres.
Målgruppen omfatter endvidere selvstændige  

 erhvervsdrivende, hvis uddannelsesniveau kan sidestilles med ovennævnte  

 grupper.
Målgruppen omfatter kortvarigt uddannede, når bortses fra  

 bekendtgørelsens § 1, stk. 1, nr. 4, 5 og 8. Det er uden betydning,  

 om uddannelsen er offentlig eller privat.
Det afgørende er - bortset fra  

 laboranter, merkonomer, teknonomer, datanomer og videregående teknikere - at  

 uddannelsen i niveau og længde ikke overstiger niveauet og længden af  

 erhvervsuddannelserne, samt at uddannelsen ikke har et gymnasialt  

 adgangskrav,  

 se dog bemærkningerne til § 1, stk. 4.
 Ledige dagpengeberettigede er omfattet af målgruppen, når  

 deres uddannelsesniveau ikke overstiger niveauet i § 1, stk. 1, nr.  

 1-7, jf. §§ 2-4.
 Kontanthjælpsmodtagere og personer i aktivering efter lov om  

 aktiv socialpolitik har adgang, når der foreligger en aftale med kommunen om  

 deltagelse og deres uddannelsesniveau i øvrigt ikke overstiger niveauet i  

 § 1, stk. 1, nr. 1-7, jf. § 5.
 Personer, der hverken er dagpengeberettigede eller  

 kontanthjælpsmodtagere eller i aktivering efter lov om aktiv socialpolitik er  

 ligeledes omfattet af målgruppen, når deres uddannelsesniveau ikke overstiger  

 niveauet i § 1, stk. 1, nr. 1-7, jf. § 6.
Til § 1, stk. 1, nr. 3 Bestemmelsen er medtaget bl.a. for at tydeliggøre, at  

 kommunalt- eller etatsuddannede er omfattet af målgruppen for  

 arbejdsmarkedsuddannelserne.
F. eks. er uddannelse som portør, politi- eller  

 togbetjent omfattet af bestemmelsen.
Til § 1, stk. 1, nr. 5 Bestemmelsen præciserer, at alene de laboranter, der er  

 omfattet af bekendtgørelsen om erhvervsakademiuddannelsen inden for  

 laboratorieområdet, tilhører målgruppen.
Hospitalslaboranter tilhører derfor  

 ikke målgruppen for arbejdsmarkedsuddannelserne.
Til § 1, stk. 1, nr. 6 Det er en adgangsbetingelse, at arbejdslederens  

 uddannelsesniveau ikke overstiger erhvervsuddannelsesniveauet eller et  

 niveau,  

 der kan sidestilles hermed, at den pågældende fungerer som foresat for  

 ikkefaglærte, faglærte eller personer med en kommunal- eller etatsuddannelse  

 eller lignende, hvis uddannelsesniveau ikke overstiger erhvervsuddannelsen  

 eller et niveau, der kan sidestilles hermed, og at arbejdslederfunktionen er  

 den pågældendes hovedbeskæftigelsesfunktion.
 En videregående tekniker, der fungerer som arbejdsleder, vil  

 ikke have adgang efter denne bestemmelse, men vil kunne få adgang efter  

 § 1, stk. 1, nr. 5, hvis adgangsbetingelserne i øvrigt er opfyldte.
Til § 1, stk. 1, nr. 7 Selvstændige erhvervsdrivende, der udøver deres selvstændige  

 virksomhed, kan få adgang, hvis deres uddannelsesniveau ikke overstiger  

 videregående teknikeres.
 Med hensyn til begrebet selvstændig virksomhed samt ophør  

 hermed henvises til de regler, der gælder inden for lov om  

 arbejdsløshedsforsikring m.v.
 Personer, som er medlemmer af en anerkendt  

 arbejdsløshedskasse for selvstændige erhvervsdrivende, anses som udgangspunkt  

 at udøve selvstændig erhvervsvirksomhed.
 Hvorvidt en medhjælpende ægtefælle har status som  

 selvstændig erhvervsdrivende eller som beskæftiget lønmodtager afhænger af,  

 om  

 den medhjælpende ægtefælle er omfattet af reglerne for selvstændige  

 erhvervsdrivende i lov om arbejdsløshedsforsikring m. v. eller ej.
Til § 1, stk. 1, nr. 8 Bestemmelsen muliggør, at personer med en højere eller  

 videregående uddannelse kan få adgang til en arbejdsmarkedsuddannelse.
I  

 bedømmelsen af, om en given uddannelse er højere eller videregående, indgår  

 alene danske uddannelser og uddannelser erhvervet i Danmark.
Det er en betingelse for at få adgang, at personen ikke har  

 haft beskæftigelse inden for sit uddannelsesområde i de sidste 5 år forud for  

 starten af den arbejdsmarkedsuddannelse, hvortil der ønskes adgang.
F. eks.  

 vil  

 en folkeskolelærer, der har afsluttet sin uddannelse den 1. juli 2000 og ikke  

 endnu har haft beskæftigelse inden for sit uddannelsesområde den 1. maj 2001,  

 ikke være omfattet af bestemmelsen.
Der skal gå 5 år uden beskæftigelse inden  

 for uddannelsesområdet, før betingelserne er opfyldte.
Til § 1, stk. 3 Bestemmelsen gælder for danske uddannelser og uddannelser  

 erhvervet i Danmark.
Det er uden betydning, om uddannelsen er privat eller  

 offentlig finansieret.
Det afgørende er, om uddannelsen i niveau og længde  

 maksimalt svarer til erhvervsuddannelserne, og at der til uddannelsen ikke er  

 et gymnasialt adgangskrav.
 F.eks. vil en person, der har taget en privat finansieret  

 lægesekretæruddannelse, have en uddannelse, der i niveau og længde maksimalt  

 svarer til erhvervsuddannelserne.
 Omvendt vil en person, der har taget en uddannelse som  

 pædagog ikke være omfattet af bestemmelsen, idet uddannelsen overstiger  

 niveauet og længden for erhvervsuddannelserne.
Personer, der efter afsluttet erhvervsuddannelse har taget  

 overbygningskurser, som f.eks.
Dansk Kommunalkursus DK 1 og 2 eller  

 Forvaltningshøjskolens grundkurser FG I og II, anses ikke for at have et  

 uddannelsesniveau, der overstiger erhvervsuddannelsens.
Derimod har en person, der har taget Forvaltningshøjskolens  

 skatterevisoruddannelse, en uddannelse, der i niveau og længde overstiger  

 erhvervsuddannelserne.
Tilsvarende er en registreret revisor heller ikke  

 omfattet af bestemmelsen, idet personen for at blive optaget i  

 revisorregisteret skal have gennemført en uddannelse, der har et gymnasialt  

 adgangskrav.
Nærmere oplysninger om de enkelte uddannelser kan findes i  

 DUEL  Dansk Uddannelses- og ErhvervsLeksikon, som findes i bogform og i  

 en  

 elektronisk udgave.
Bestilling kan ske ved henvendelse til RUE, Rådet for  

 Uddannelses- og Erhvervsvejledning på tlf. nr. 33 95 53 11.
Til § 1, stk. 4 Bestemmelsen fastslår, at hvis den nye tilsvarende  

 uddannelse ikke forudsætter som adgangskrav, at ansøgeren har bestået en  

 gymnasial uddannelse, har en person med den gamle uddannelse adgang til  

 arbejdsmarkedsuddannelserne.
Det er uden betydning, om den nye tilsvarende  

 uddannelse overstiger niveauet og længden af erhvervsuddannelserne.
For eksempel har pressefotografer adgang til  

 arbejdsmarkedsuddannelserne.
Den tidligere erhvervsuddannelse til  

 pressefotograf er afløst af mediejournalistuddannelsen.
Det er ikke et  

 adgangskrav til mediejournalistuddannelsen, at man har bestået en gymnasial  

 uddannelse, men mediejournalistuddannelsen har et niveau og en længde, der  

 overstiger erhvervsuddannelserne.
Til §§ 2-3 Ledige i dagpengeperioden Til § 2 Ledige med ret til selvvalgt uddannelse Bestemmelsen fastslår, at ledige, der er berettigede til at  

 modtage arbejdsløshedsdagpenge, og som befinder sig i dagpengeperioden, har  

 ret  

 til selvvalgt uddannelse, normalt i op til 6 uger, se dog bemærkninger til  

 § 2, stk. 2. Perioder, der er anvendt til uddannelse med  

 uddannelsesstøtte for voksne (SVU) og VEU-godtgørelse fradrages i perioden.
Det er en betingelse for at få adgang efter bestemmelsen, at  

 vedkommende både er dagpengeberettiget og befinder sig i dagpengeperioden,  

 samt  

 at vedkommende har ret til godtgørelse efter reglerne i lov om godtgørelse  

 ved  

 deltagelse i erhvervsrettet voksen- og efteruddannelse.
Betingelsen om, at  

 der  

 skal være ret til VEU-godtgørelse, hænger også sammen med, at det efter  

 § 10, stk. 4, i lov om godtgørelse ved deltagelse i erhvervsrettet  

 voksen- og efteruddannelse ikke er muligt for selvvælgere mellem 20 og 25 år,  

 at deltage i uddannelse ud over 30 uger  heller ikke uden godtgørelse.
Karantæne En ledig i dagpengeperioden, som er blevet pålagt en  

 karantæne er omfattet af reglerne for ledige med ret til selvvalgt  

 uddannelse.  

 Det betyder, at den ledige i karantæneperioden har adgang til  

 arbejdsmarkedsuddannelserne efter reglerne i § 2. Se også § 2,  

 stk. 3, i bekendtgørelse om godtgørelse ved deltagelse i erhvervsrettet  

 voksen- og efteruddannelse om ret til godtgørelse.
Hvis karantænepersonen har opbrugt retten til selvvalgt  

 uddannelse, har vedkommende adgang efter § 6, men kan ikke modtage  

 VEU-godtgørelse, idet den pågældende ikke er omfattet af personkredsen for  

 VEU-godtgørelse, jf. § 2 i bekendtgørelse om godtgørelse ved deltagelse  

 i  

 erhvervsrettet voksen- og efteruddannelse.
Der henvises i øvrigt til reglerne  

 om  

 effektiv karantæne i lov om arbejdsløshedsforsikring m.v.
Ikke dagpengeberettigede En person er ikke dagpengeberettiget, når vedkommende ikke  

 har optjent dagpengeret, eller er omfattet af reglerne om overskydende timer  

 i  

 arbejdsløshedsforsikringslovgivningen.
Ligeledes er dimittender i de første 4  

 uger efter afsluttet uddannelse ikke dagpengeberettigede.
Det samme gælder  

 selvstændige erhvervsdrivende, der efter § 63, stk. 3, i lov om  

 arbejdsløshedsforsikring m.v. har fået en karens på 4 uger.
Ovennævnte personer har  

  

 -  

  

 forudsat at de ikke er kontanthjælpsmodtagere, eller er i aktivering i  

 henhold til lov om aktiv socialpolitik - adgang til  

 arbejdsmarkedsuddannelserne  

 uden forbrug af selvvalgt uddannelse, når de i øvrigt opfylder  

 bekendtgørelsens  

 adgangsbestemmelser, men de vil ikke kunne modtage VEU-godtgørelse.
Se også  

 § 2 i bekendtgørelse om godtgørelse ved deltagelse i erhvervsrettet  

 voksen- og efteruddannelse om hvilken personkreds, som har ret til  

 godtgørelse.
Til § 2, stk. 2 En ledig kan udelukkende benytte sig af retten til selvvalgt  

 uddannelse ud over 6 uger til en af de 2 konkrete arbejdsmarkedsuddannelser.
Såfremt en af de 2 uddannelser påbegyndes, men ikke  

 afsluttes, indebærer det ikke forlængelse af den almindelige ret til  

 selvvalgt  

 uddannelse i 6 uger.
Den brugte tid fratrækkes således 6 uger.
Tilsvarende  

 vil  

 der ikke ske forlængelse af 6 ugers perioden, hvis der startes på en anden  

 uddannelse, der afsluttes inden for de 6 uger eller opgives til fordel for en  

 af de 2 transportuddannelser.
I givet fald må de pågældende personer rette  

 henvendelse til arbejdsformidlingen efter de 6 uger med henblik på at få  

 udarbejdet en handlingsplan for den resterende uddannelsesperiode.
Uddannelse ud over selvvalgt uddannelse En ledig dagpengeberettiget, der ønsker arbejdsmarkedsuddannelse  

 ud over den selvvalgte periode, skal have udarbejdet en individuel  

 handlingsplan (IHP) hos Arbejdsformidlingen for den del af uddannelsen, der  

 rækker ud over selvvalgsperioden.
Handlingsplanen må ikke udarbejdes forud  

 for  

 påbegyndelsen af selvvalgsperioden.
 Se også bestemmelsen i § 5, stk. 1, om at  

 kontanthjælpsmodtagere og personer i aktivering efter lov om aktiv  

 socialpolitik skal have en aftale med kommunen om deltagelse.
Til § 3 Bestemmelsen gælder alene for dagpengeberettigede ledige i  

 dagpengeperioden.
 Det er en forudsætning for at få adgang, at  

 Arbejdsmarkedsrådet og uddannelsesinstitutionen har indgået en aftale, og at  

 uddannelsesforløbet er rettet mod flaskehalsområder eller områder med gode  

 beskæftigelsesmuligheder.
 Individuel kompetenceafklaring (IKA) kan ikke indgå i  

 uddannelsesforløbene.
Til § 4 Ledige i dagpengeperioden og ledige i  

 aktivperioden Til § 4 Det er en betingelse for at få adgang, at der hos  

 Arbejdsformidlingen er udarbejdet en IHP (individuel handlingsplan).
Til §§ 2-4 Ledig eller beskæftiget Ledige Ledige, der er berettiget til arbejdsløshedsdagpenge, skal  

 være tilmeldt AF for at få adgang.
Det gælder også for ledige, der er blevet  

 pålagt en karantæne.
Jobtræning Personer, som er i jobtræning efter lov om en aktiv  

 arbejdsmarkedspolitik anses for at være ledige under jobtræningsperioden.
Fleksjob, skånejob eller servicejob Personer ansat i fleksjob eller skånejob med løntilskud er  

 ansat på særlige vilkår og sidestilles med beskæftigede.
Personer ansat i  

 servicejob efter lov om servicejob er ansat på sædvanlig overenskomstmæssig  

 arbejdstid og med mulighed for tilskud til arbejdsgiver.
Disse ansatte  

 sidestilles med beskæftigede.
Ledig eller beskæftiget Personer, der f.eks. afslutter et arbejdsforhold om fredagen  

 og tilmelder sig et kursus om mandagen med start samme dag, anses ligeledes  

 for  

 at være ledige.
 I følge arbejdsløshedsforsikringens bekendtgørelse og  

 vejledning om beskæftigelseskrav, dagpengeperiode og aktivperiode betragtes  

  

 dog  

  

 en person, der er medlem af en arbejdsløshedskasse,  

 og som starter på uddannelse i umiddelbar forlængelse af et  

 ansættelsesforholds  

 ophør, hvis aftale om deltagelse i uddannelse er indgået  

  

 før  

  

 medlemmet blev afskediget, som  

  

 beskæftiget  

                                                                         .
 Eksempel:  

  

 Medlemmet bliver afskediget den 28. februar 2001 til fratrædelse fredag den  

 30.  

 marts 2001. Den 19. marts 2001 afleverer personen ansøgningsskema om adgang  

 og  

 bliver optaget på en arbejdsmarkedsuddannelse med start mandag den 2. april  

 2001. Medlemmet anses for at være  

  

 ledig  

  

 den 2. april, hvor uddannelsen påbegyndes.
Når en person, der er opsagt fra sin stilling eller selv har  

 sagt op, deltager i en arbejdsmarkedsuddannelse i opsigelsesperioden, anses  

 personen for at være  

  

 beskæftiget  

  

 , når  

 uddannelsen ligger inden for opsigelsesperioden.
D.v.s. personen starter og  

 afslutter uddannelsen inden for opsigelsesperioden.
 Eksempel:  

  

 En ansat  

 afskediges den 31. januar 2001 til fratrædelse onsdag den 28. februar 2001.  

 Den  

 5. februar 2001 starter personen på en 2 ugers AMU-uddannelse, der slutter  

 fredag den 16. februar 2001.
 Personen anses for  

  

 beskæftiget  

  

 under uddannelsen, idet uddannelsen gennemføres inden for opsigelsesperioden.
 Hvis uddannelsen strækker sig ud over opsigelsesperioden,  

 anses personen for  

  

 beskæftiget  

  

 , hvis  

 et ansøgningsskema om adgang på uddannelsen er indleveret og modtaget på  

 uddannelsesstedet, før personen blev opsagt eller selv sagde op.
 Eksempel:  

  

 En ansat  

 afskediges den 31. januar 2001 til fratrædelse onsdag den 28. februar 2001.  

 Den  

 5. februar 2001 starter personen på en 5 ugers AMU-uddannelse, som slutter  

 fredag den 9. marts 2001. Den afskedigede afleverede sit ansøgningsskema om  

 adgang til AMU på uddannelsesstedet torsdag den 25. januar 2001.
 Personen anses for  

  

 beskæftiget  

  

 under AMU-uddannelsen, idet uddannelsesstedet har modtaget ansøgningsskemaet,  

  

 inden  

  

 personen blev opsagt.
 Omvendt anses personen for  

  

 ledig  

  

 , når AMU-uddannelsen strækker sig ud over opsigelsesperioden,  

 og personen har indleveret ansøgning om adgang til uddannelsesstedet efter  

 personen er opsagt eller selv har sagt op.
 Eksempel:  

  

 En ansat  

 afskediges den 31. januar 2001 til fratrædelse onsdag den 28. februar 2001.  

 Den  

 5. februar 2001 starter personen på en 5 ugers AMU-uddannelse, som slutter  

 fredag den 9. marts 2001. Den afskedigede afleverede sit ansøgningsskema om  

 adgang på uddannelsesstedet torsdag den 2. februar 2001.
 Personen anses for  

  

 ledig  

  

 under den del af AMU-uddannelsen, der ligger efter den 28. februar 2001, idet  

 uddannelsesstedet har modtaget ansøgningsskemaet  

  

 efter  

  

 personen blev opsagt.
 Et  

  

 deltidsbeskæftiget  

  

 medlem af en arbejdsløshedskasse anses ikke for ledig i henseende til adgang  

 til arbejdsmarkedsuddannelserne.
 Til §§ 5-6 Kontanthjælpsmodtagere m.fl.
Til § 5 Deltageren skal opfylde adgangsbetingelserne og tilhøre  

 målgruppen for arbejdsmarkedsuddannelserne.
Deltageren har ikke ret til  

 befordringstilskud eller tilskud til kost og logi, jf. §§ 21-23 og  

 § 25.
Til § 6 Deltageren skal opfylde adgangsbetingelserne og tilhøre  

 målgruppen for arbejdsmarkedsuddannelserne.
Deltageren kan modtage  

 befordringstilskud efter reglerne i §§ 21-23 og tilskud til kost og logi  

 efter reglerne i §§ 25-26.
Til §§ 7-8 Aldersbetingelser Til § 7, stk. 2, nr. 1 En uddannelse, der kan sidestilles med  

 erhvervsuddannelse Til uddannelser, der kan sidestilles med erhvervsuddannelser  

 efter lov om erhvervsuddannelser henregnes danske uddannelser og uddannelser  

 erhvervet i Danmark, som i niveau og længde maksimalt svarer til niveauet og  

 længden af erhvervsuddannelserne.
Det er en betingelse, at der ikke er et  

 gymnasialt adgangskrav til uddannelsen.
Til § 7, stk. 2, nr. 2 Jobrotation Omfattet af jobrotationsordninger efter lov om en aktiv  

 arbejdsmarkedspolitik kan være personer i beskæftigelse, som midlertidigt er  

 fraværende fra arbejdspladsen og ledige, der afløser en beskæftiget.
Til § 7, stk. 2, nr. 3 Krav i anden lovgivning Det er en forudsætning for at kunne fravige alderskravet på  

 de 20 år, at kravet om uddannelse er hjemlet i anden lovgivning  


  

 og at denne uddannelse kun kan  

 erhverves inden for arbejdsmarkedsuddannelsernes område.
F. eks. stilles der fra 1. januar 1997 i lov om  

 levnedsmidler m.m. krav om, at uddannelse i levnedsmiddelhygiejne er  

 obligatorisk for personer over 18 år, der er beskæftiget i bestemte  

 virksomheder.
Denne uddannelse etableres som en arbejdsmarkedsuddannelse.
 Personer, der er under anden uddannelse, har ikke adgang til  

 den obligatoriske uddannelse i levnedsmiddelhygiejne, jf. § 9,  

 stk. 1, nr. 2. For eksempel har studerende på højere læreranstalter med  

 job i hotel- og restaurationsbranchen ikke adgang, idet de er under  

 uddannelse.  

 Disse personer kan deltage på uddannelsen efter reglerne om indtægtsdækket  

 virksomhed (IDV), hvorefter der skal betales for uddannelsen.
Til § 8 Uddannelsesstedet kan alene fravige alderskravet i særlige  

 tilfælde og da på baggrund af en konkret vurdering af hver enkelt ansøger.  

 Særlige tilfælde kan f.eks. være en erklæring fra en nuværende eller kommende  

 arbejdsgiver, som ønsker den pågældendes deltagelse i et bestemt kursus,  

 f.eks.  

 et certifikatkursus i gaffeltruckfører, kranfører, traktorfører eller andet.
 Særlige grunde kan være en deltager under 20 år, som  

 deltager i en erhvervsgrunduddannelse (EGU), Træningsskolens  

 arbejdsmarkedsuddannelser (TAMU) eller deltager i produktionsskoleforløb.
 Til § 9 Sygdom m.m.
Til § 9 Bestemmelsen opregner i hvilke situationer bestemte  

 persongrupper ikke har adgang til en arbejdsmarkedsuddannelse.
Bestemmelsen  

 bygger på det grundlag, at deltagelse i en arbejdsmarkedsuddannelse  

 forudsætter, at den pågældende normalt kan påtage sig et arbejde inden for  

 branchen/faget på sædvanlige løn- og arbejdsvilkår.
Bestemmelsen er en  

 videreførelse af den hidtidige praksis.
 Dog er den tidligere bestemmelse, hvorefter der kunne gives  

 dispensation til personer, der var fraværende fra arbejdsmarkedet, ophævet  

 pr.  

 1. januar 1999.
Til § 9, stk. 1, nr. 1 I vurderingen af om en person er i stand til at påtage sig  

 arbejde, kan indgå lægelige udtalelser eller anden dokumentation eller  

 erklæring, der viser, at den pågældende ikke er i stand til at påtage sig et  

 arbejde på sædvanlige løn- og arbejdsvilkår eller på særlige vilkår efter  

 gældende regler herom for revalidender og andre.
 Revalidender kan få adgang til en arbejdsmarkedsuddannelse,  

 når de befinder sig i den afsluttende del af revalideringsprocessen i henhold  

 til en fastlagt erhvervsplan, jf. lov om en aktiv socialpolitik.
 En revalideringsperiode anses som afsluttende, når personen  

 befinder sig i den sidste tredjedel af revalideringsperioden, og når  

 arbejdsmarkedsuddannelserne benyttes som afslutning på revalideringsperioden  

 med henblik på endelig udslusning til arbejdsmarkedet.
Personer, der er ansat på særlige løn- og arbejdsvilkår, har  

 adgang, idet disse personer netop er ansat på særlige vilkår.
Det gælder  

 f.eks.  

 personer ansat i beskyttet beskæftigelse, fleksjob eller skånejob.  

 Tilsvarende  

 gælder det for personer ansat i servicejob, hvor der er mulighed for tilskud  

 til arbejdsgiveren.
 Det er en forudsætning, at revalidender og andre personer i  

 øvrigt opfylder bekendtgørelsens adgangsbestemmelser, herunder adgangskravene  

 til den konkrete uddannelse.
Til § 9, stk. 1, nr. 2 Bestemmelsen omfatter alle personer, som er under  

 uddannelse, herunder deltagere i erhvervsuddannelser eller i højere eller  

 videregående uddannelse, deltagere i den frie ungdomsuddannelse samt  

 personer,  

 som er under uddannelse til landmand (»det grønne bevis«).
 Personer, der deltager i en erhvervsgrunduddannelse (EGU)  

 eller et produktionsskoleforløb, har dog adgang, når personen opfylder de  

 generelle adgangsbetingelser i øvrigt.
 Personer anses for at have afbrudt en uddannelse, når der  

 foreligger dokumentation herfor fra uddannelsesstedet.
 En person betragtes som værende under erhvervsuddannelse,  

 hvis vedkommende er på et skoleophold og/eller er i et praktikophold i  

 henhold  

 til en uddannelsesaftale i tilknytning til uddannelsen.
En person betragtes som værende under uddannelse til faglært  

 landmand, når personen er på skole eller i praktik, jf. personens  

 uddannelsesaftale.
Personen betragtes som værende under uddannelse til det  

 grønne bevis, når personen deltager i skoleuddannelsen.
 Personer, der har orlov fra en uddannelse, anses for at være  

 under uddannelse, medmindre de hører ind under undtagelsesbestemmelserne i  

 § 9, stk. 2 og stk. 3.
Til § 9, stk. 2 Følgende AMU-kontraktuddannelser er p.t. omfattet af  

 bestemmelsen: betonmager, glasmager, glassliber, stilladsmontør,  

 vaskeriassistent og vej-asfaltør.
Til § 9, stk. 3 Det er alene kompetencegivende faglige  

 arbejdsmarkedsuddannelser, der er omfattet af bestemmelsen.
Det er et krav,  

 at  

 arbejdsmarkedsuddannelsen indgår som et specialefag eller dele af et  

 specialefag i en erhvervsuddannelse efter lov om erhvervsuddannelser.
Til §§ 10-12 Generelle adgangskrav til alle  

 uddannelser Til § 10, stk.1 Bestemmelsen fastslår, at kun personer, der har fast bopæl  

 eller beskæftigelse i Danmark, har adgang til arbejdsmarkedsuddannelserne.
 Der er ikke længere særlige krav til udenlandske  

 statsborgere.
Efter bekendtgørelse nr. 92 af 9. september 1983 af nordiske  

 overenskomster af 6. marts 1982 om fælles nordisk arbejdsmarked og om  

 samarbejde mellem myndigheder og institutioner inden for erhvervsmæssig  

 revalidering og arbejdsmarkedsuddannelser kan der gives adgang til  

 arbejdsmarkedsuddannelserne for nordiske og ikke-nordiske statsborgere, som  

 er  

 fast bosiddende i et af de øvrige kontraherende lande.
Efter overenskomsten  

 er  

 det en betingelse, at personen ikke har adgang til den pågældende uddannelse  

 i  

 det land, hvor han eller hun er bosiddende.
Der kan efter lov om  

 arbejdsmarkedsuddannelser ikke ydes tilskud til befordring og tilskud til  

 kost  

 og logi.
Disse ydelser skal deltageren modtage fra sit eget nordiske  

 hjemland.
 Uddannelsesstedet søger i god tid inden uddannelsens  

 begyndelse Arbejdsmarkedsstyrelsen om tilladelse til at give adgang til den  

 pågældende ansøger.
Til § 10, stk.2 Efter bestemmelsen kan grønlændere og færinger som hidtil få  

 adgang, hvis de i øvrigt opfylder adgangskravene i §§ 1-17.
Til § 11 Efter en konkret vurdering træffer uddannelsesstedet  

 afgørelse om, hvorvidt en ansøger deltager i flere uddannelser end nødvendigt  

 af erhvervsmæssige årsager.
Vurderingen skal lægge vægt på, om ansøgerens  

 uddannelsesønske udgør en naturlig helhed inden for givne  

 uddannelsesstrukturer  

 og ansøgerens muligheder for at opnå beskæftigelse på kortere sigt set på  

 baggrund af ansøgerens uddannelsesniveau.
Til § 13 Sprogkundskaber Til § 13 Bestemmelsen fastslår, at ansøgere med dansk som andetsprog  

 skal være i stand til at følge undervisningen på dansk.
 Såfremt et uddannelsessted er i tvivl om, hvorvidt en  

 ansøger kan følge undervisningen på dansk, er der efter stk. 2, mulighed  

 for at gennemføre en sprogtest.
 Stk. 3 er en videreførsel af de tidligere  

 retningslinier for sammenhængende uddannelsesforløb for flygtninge og  

 indvandrere.
Til § 21 Befordringstilskud Til § 21, stk. 1 Bestemmelsen fastslår, at hvis en deltager i en  

 arbejdsmarkedsuddannelse har over 12 km fra bopæl og til uddannelsesstedet,  

 har  

 pågældende ret til befordringstilskud.
 Personer på en erhvervsgrunduddannelse (EGU)  


  

 eller et produktionsskoleforløb, hvori  

 der indgår arbejdsmarkedsuddannelser, har ikke ret til befordringstilskud.
Til § 21, stk. 2 Tilskud ved daglig befordring udbetales efter gældende  

 kilometertakster.
Selv om deltageren ved forevisning af billet dokumenterer  

 at  

 have afholdt en større udgift, vil der ikke kunne udbetales større tilskud  

 end  

 det, der følger af kilometertaksten.
 Kører flere sammen i samme private transportmiddel kan alle  

 få befordringstilskud.
Til § 21, stk. 3 Der udbetales ikke befordringstilskud for et lavere antal  

 kilometer end 24 km. pr. dag og der udbetales ikke befordringstilskud for det  

 antal kilometer, der ligger over 144 km.
Der kan således maksimalt udbetales  

 for 120 km. transport om dagen.
Befordringstilskud er fra den 1. januar 2000  

 skattefrit.
Til § 22 Daglig befordringstilskud ved  

 indkvartering Til § 22 Deltagere, som er indkvarterede, har ret til dagligt  

 befordringstilskud ved transport frem og tilbage mellem indkvarteringsstedet  

 og  

 uddannelsesstedet efter kilometertaksten for andre end beskæftigede (den høje  

 takst), jf. § 21.
Til § 23 Befordringstilskud i øvrigt ved  

 indkvartering Til § 23, stk. 2 Ved transport frem og tilbage til indkvarteringssted får  

 deltagerne udbetalt befordringstilskud efter kilometertilskudstaksterne i  

 § 21, stk. 2, for den fulde afstand mellem bopæl og  

 indkvarteringssted.
Den i § 21, stk. 1, nævnte minimumsgrænse og  

 den  

 i § 21, stk. 3, nævnte maksimumsgrænse gælder ikke ved rejser til  

 og  

 fra indkvarteringssted.
 Befordringstilskud er fra den 1. januar 2000 skattefrit.
Til § 25 Tilskud til kost og logi Til § 25, stk. 1 Deltagere har ret, men ingen pligt til indkvartering.
 Hvis en deltager har over 3 timers samlet transport, vil  

 pågældende normalt opnå ret til indkvartering. Øboere, som f.eks. på grund af  

 manglende overfartsmuligheder ikke har mulighed for dagligt at rejse mellem  

 bopæl og uddannelsessted, vil normalt opnå ret til indkvartering.
 Tilskud til kost og logi er skattepligtigt.
Til §§ 31 og 32 Afmeldegebyr Den sidste dag, hvor rettidig framelding kan ske for en  

 uddannelse, der starter en mandag, er således mandagen før.
 En uddannelses vejledende varighed fremgår af den godkendte  

 uddannelsesplan, og den vejledende varighed er ikke nødvendigvis lig med den  

 konkrete varighed.
Det hyppigst forekommende tilfælde af lovligt forfald er  

 sygdom.
Den dokumentation, som uddannelsesstedet kan kræve, svarer til, hvad  

 en  

 arbejdsgiver kan kræve af dokumentation af sin medarbejder, typisk en tro og  

 love erklæring.
Som tommelfingerregel kan anvendes, at hvis personen både er  

 fraværende fra uddannelsen og fra sin arbejdsplads, er der en formodning for,  

 at der er tale om lovligt forfald.
Hvis personen er fraværende fra  

 uddannelsen,  

 men er til stede på sin arbejdsplads, er der ikke tale om lovligt forfald.
Til § 33 Certifikatgebyr Oplysning om hvilke uddannelser der er belagt med  

 certifikatgebyr, findes på Arbejdsmarkedsstyrelsens hjemmeside  

www.efteruddannelse.dk                .
Bekendtgørelsens ordlyd, at uddannelsesstedet »administrerer og træffer  

 afgørelse om« certifikatgebyr, betyder ikke, at uddannelsesstedet frit kan  

 bestemme, hvilke uddannelser der er omfattet af certifikatgebyr.
Det betyder,  

 at det er uddannelsesstedet, der tager sig af kontakten til den omfattede  

 deltager og den betalingspligtige arbejdsgiver, dvs. meddeler, at der er tale  

 om en betalingsbelagt certifikatuddannelse, udskriver regning, opkræver  

 beløbet m.m.
Til § 34 Restbetaling Arbejdsministeren kan træffe afgørelse om reduceret  

 statstilskud inden for grupper af uddannelser, der giver anerkendt  

 kompetence.  

 Oplysning om hvilke uddannelser der får reduceret statstilskud, og hvor stort  

 et beløb restbetalingen udgør, findes på Arbejdsmarkedsstyrelsens hjemmeside  

www.efteruddannelse.dk                .
III.
Ophævelse Vejledning nr. 75 af 31. maj 2000 om adgang og deltagerstøtte ved deltagelse  

 i arbejdsmarkedsuddannelser ophæves.
INDHOLD I.
Indledning Vigtige ændringer 1.  

    

 20-25 årige ledige med ret til selvvalgt  

 uddannelse 2.  

    

 Beskæftigede og selvstændige  

 erhvervsdrivende mellem 20 og 25 år  

 ....
3.  

    

 Uddannelser i udlandet 4.  

    

 Betalingsordninger Fortsat gældende regler 1.  

    

 Ikke befordringstilskud og tilskud til  

 kost og logi til alle deltagere i arbejdsmarkedsuddannelser 2.  

    

 Ansøgningsskema skal attesteres af  

 a-kassen for at få adgang II.
Bemærkninger til bekendtgørelsens  

 enkelte paragraffer Afsnit I Adgang til uddannelserne Kapitel 1 Generelle adgangskrav § 1, stk. 1 Målgruppen § 1, stk. 1, nr. 3 Kommunal- eller  

 etatsuddannelse § 1, stk. 1, nr. 5 Laboranter,  

 merkonomer m.fl.
§ 1, stk. 1, nr. 6 Arbejdsledere § 1, stk. 1, nr. 7 Selvstændig  

 erhvervsdrivende § 1, stk. 1, nr. 8 Højere uddannede § 1, stk. 3 Uddannelser,  

 der kan sidestilles med erhvervsuddannelser § 1, stk. 4 Gammel uddannelse,  

 der er afløst af en ny tilsvarende uddannelse Ledige i  

 dagpengeperioden § 2 Selvvalgt  

 uddannelse § 3 RAR-ramme inden  

 for flaskehalsområder Ledige i  

 dagpengeperioden og ledige i aktivperioden § 4 Deltagelse som led  

 i en individuel handlingsplan §§ 2-4 Ledig eller  

 beskæftiget Kontanthjælpsmodtagere  

 m.fl.
§ 5 Tilhøre målgruppen § 6 Hverken  

 dagpengeberettiget eller kontanthjælpsmodtager Aldersbetingelser § 7, stk. 2, nr. 1 Uddannelser, der  

 kan sidestilles med erhvervsuddannelser § 7, stk. 2, nr. 2 Jobrotation § 7, stk. 2, nr. 3 Krav i anden  

 lovgivning § 8 Dispensation fra  

 aldersgrænsen Sygdom m.m.
§ 9 Ikke adgang til  

 arbejdsmarkedsuddannelser § 9, stk. 1, nr. 1 Sygemeldte og  

 revalidender m.fl.
