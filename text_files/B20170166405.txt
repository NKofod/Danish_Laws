Bekendtgørelse om ændring af bekendtgørelse om godkendelse af kørelærere § 1 I bekendtgørelse nr. 99 af 29. januar 2015 om godkendelse af kørelærere, foretages følgende ændringer:
 1. Indledningen affattes således:
»I medfør af § 56 a, § 66, stk. 2 og 6, og § 118, stk. 9, 1. pkt., i færdselsloven, jf. lovbekendtgørelse nr. 38 af 5. januar 2017, som ændret ved lov nr. 1557 af 19. december 2017, fastsættes efter bemyndigelse i henhold til § 7, stk. 1, i bekendtgørelse nr. 453 af 11. maj 2017 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:« 2. § 6 affattes således:
»§ 6. Ansøgere, der ønsker at påbegynde en kørelæreruddannelse, skal forinden have erhvervet førerret til kategori A, B, C og C/E.
Hvis ansøgeren ønsker at aflægge kørelærerprøve til kategori C, D og E, skal ansøgeren have erhvervet førerret til erhvervsmæssig personbefordring til kategori D.« § 2 Bekendtgørelsen træder i kraft den 1. januar 2018.
