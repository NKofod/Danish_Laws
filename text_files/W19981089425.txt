Af journalen og lægens udtalelse til sagen fremgik, at han aftalte  

 med patienten, at hun skulle ringe angående podningssvaret efter ca. 1.  

 uge.
Podningssvaret viste senere fund af klamydia, men patienten henvendte  

 sig ikke som aftalt for at få svaret, og lægen informerede ej  

 heller patienten om det positive fund.
I december 1995 kontaktede patienten igen sin læge i forbindelse med  

 udflåd fra skeden.
Først på dette tidspunkt blev hun  

 informeret om fundet af klamydia.
Lægen foretog en gynækologisk  

 undersøgelse, der blev podet og patienten blev sammen med sin partner  

 sat i behandling med antibiotika.
 Der blev klaget over, at lægen ikke havde fulgt op på  

 podningen foretaget i forbindelse med den gynækologiske  

 undersøgelse i maj 1995, og at patienten ikke var blevet orienteret  

 om, at podningen gjaldt undersøgelse for klamydia.
 Lægen udtalte til sagen, at patienten var blevet orienteret om, at  

 der var taget en prøve for at udelukke infektion, og at hun fik besked  

 på at henvende sig en uge senere med henblik på  

 prøvesvaret, og igen efter tre måneder med henblik på en  

 opfølgning på den nye type p-piller.
Manglende opfølgning på  

 podningssvar Patientklagenævnet lagde i den aktuelle sag til  

 grund, at der forelå en klar aftale mellem patienten og lægen om,  

 at patienten selv skulle henvende sig med henblik på podningssvaret en  

 uge senere.
Patienten bar således efter nævnets opfattelse selv  

 ansvaret for at kontakte sin læge.
 På den baggrund fandt nævnet, at lægen  

 ikke havde overtrådt lægeloven.
Nævnet fandt dog, at det havde været  

 hensigtsmæssigt om lægen havde orienteret patienten om det  

 positive prøvesvar og igangsat behandling på det tidspunkt, hvor  

 han erfarede, at patienten var inficeret med klamydia og ikke havde fulgt op  

 på aftalen med lægen.
Nævnet lagde vægt på, at  

 klamydiainfektion indebærer en betydelig smitterisiko samt risiko for  

 kronisk sterilitet.
