Nyt fra Ankestyrelsen - tendenser i indsendte  

 afgørelser om førtidspension - whiplash traumer -  

 bistandstillæg - invaliditetsydelse - personligt tillæg - af  

 souschef Kirsten Borum - lov om social pension kap. 2 Ankestyrelsen har modtaget en række  

 afgørelser efter lov om social pension til  

 orientering.
Det er indtrykket, at baggrunden for indsendelsen i mange  

 tilfælde har været, at sagerne har givet anledning til tvivl  

 eller ligefrem uenighed, enten mellem nævnsmedlemmerne indbyrdes eller  

 mellem sekretariat og nævn.
I andre tilfælde illustrerer  

 afgørelserne en særlig interessant problemstilling.
Det er en  

 fordel, hvis der udtrykkeligt er redegjort for baggrunden for fremsendelsen  

 af afgørelsen til Ankestyrelsen, men i mange tilfælde er  

 fremsendelsen ikke kommenteret.
 Ankestyrelsen anvender især de indsendte  

 afgørelser til brug for overvejelser om antagelse af  sager til  

 principiel behandling eller udsendelse af SM- Sociale Meddlelser og som led i  

 overvejelserne i sagerne.
På førtidspensionsområdet har  

 Ankestyrelsen modtaget relativt mange afgørelse om personer, der har  

 været udsat for whiplash traumer.
Ankestyrelsen modtog herunder  

 8 afgørelser fra et principielt nævnsmøde på dette  

 område, hvor der også var medsendt notat om overvejelserne.  

 Desuden har vi modtaget flere afgørelser om behovsbestemt  

 førtidspension samt afgørelser om psykiatriske
symptomer.
Nogle få afgørelser har vedrørt  

bedømmelsesgrundlaget, når ansøgeren modtog  

 kontanthjælp.
Ankestyrelsen har til opfølgning udsendt SM  

 på alle 4 områder inden for de seneste måneder.
Ankestyrelsen modtog 4 sager om tilkendelse af  

højeste førtidspension.
I alle 4 sager havde  

 nævnssekretariatet indstillet til mellemste førtidspension  med  

 en fyldig begrundelse og henvisning til praksis.
Nævnet tilkendte dog  

 højeste førtidspension uden nogen begrundelse for, hvorfor  

 nævnets indstilling ikke var fulgt.
Ankestyrelsen henviser i den  

 forbindelse til, at formanden kan udsætte sagen med henblik på  

 forelæggelse af sagen for Ankestyrelsen, hvis afgørelsen efter  

 formandens opfattelse er i strid med loven.
I en sag om bistandstillæg rejste  

 nævnet spørgsmål om, hvorvidt et tillæg kunne  

 frakendes under henvisning til indgået ægteskab og dermed pligt  

 til at yde en ægteskabelig håndsrækning.
Der henvises til  

 SM P-2-98, hvorefter indgåelse af ægteskab kunne betyde en  

 sådan ændring af ansøgerens forhold, at betingelserne for  

 at modtage kontanthjælp ikke længere var opfyldt.
Indgåelse  

 af ægteskab var ikke i sig selv til hinder for at modtage  

 tillægget, og der skulle foretages en konkret vurdering af  

 ægtefællens muligheder for at yde en  

 håndsrækning.
 I forbindelse med et afslag på  

invaliditetsydelse bemærkede nævnet, at tidlig tilpasning  

 til et handicap i form af egnet uddannelse ofte vil føre til et hverv,  

 hvor en ekstraordinær indsats ikke er påkrævet.
På det øvrige pensionsområde har  

 Ankestyrelsen modtaget et par afgørelser om personligt  

 tillæg.
Den ene sag vedrørte afslag på tilskud til  

 hospice.
Nævnet hjemviste sagen til en konkret vurdering, idet  

 nævnet ikke fandt, at det på forhånd kunne udelukkes at yde  

 hjælp efter reglerne i lov om social pension.
Ankestyrelsen har også modtaget afgørelser om  

beregning af pension.
Flere af afgørelserne er dog samtidig  

 blevet påklaget til Ankestyrelsen, der har behandlet dem som  

 principielle og udsendt afgørelserne som SM.
Det samme gælder  

 tilfælde af sager om pensionstillæg til enlige.
Pensionskontoret vil fortsat være  

 opmærksom på de afgørelser, der modtages.
Orienteringen er  

 et led i den løbende dialog mellem nævnene og Ankestyrelsen om  

 overvejelser om praksis.
Det er hensigtsmæssigt, at nævnene  

 indsender afgørelserne løbende så hurtigt som muligt  

 efter ankefristens udløb, og at det tilkendesgives, hvorfor  

 afgørelserne indsendes.
