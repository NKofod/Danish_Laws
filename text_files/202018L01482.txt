Ændringsforslag stillet den 2. juni 2021 Ændringsforslag til 3. behandling af Forslag til lov om ændring af lov om energiafgift af mineralolieprodukter m.v., spiritusafgiftsloven, momsloven og forskellige andre love (Implementering af det omarbejdede cirkulationsdirektiv, direktivet om militær mobilitet og ændringer i alkoholstrukturdirektivet, justering af reglerne om adgang til virksomheders bevillings- og registreringsforhold, præcisering af bagatelgrænsereglen i en række afgiftslove, justering af momsreglerne for udlejningsvirksomheder og køreskolers salg af motorkøretøjer og tilpasning til EU-regler af tidspunktet for momsfradragsrettens indtræden m.v.) [af skatteministeren (Morten Bødskov)]:
Til § 22 Af skatteministeren:
 1) I stk. 2 ændres »§ 3, nr. 2, 13« til: »§ 3, nr. 2, 12«.
[Ændring af forkert henvisning] 2) I stk. 3 ændres »13-29, 34-40« til: »13-40«.
[Ikrafttrædelsestidspunkt for lovens § 3, nr. 30-33] Bemærkninger Til nr. 1 Ved lovforslagets § 22, stk. 2, foreslås det at fastsætte ikrafttrædelsestidspunktet for ændringerne som følge af Rådets direktiv (EU) 2019/2235 af 16. december 2019 om ændring af direktiv 2006/112/EF om det fælles merværdiafgiftssystem og direktiv 2008/118/EF om den generelle ordning for punktafgifter, for så vidt angår forsvarsindsatsen inden for Unionens rammer (herefter direktiv om militær mobilitet), som skal træde i kraft den 1. juli 2022.
 I lovforslagets § 22, stk. 2, indgår § 3, nr. 13. Dette er dog en fejl, og i stedet skulle § 3, nr. 12, indgå.
 Med ændringsforslaget rettes der op herpå.
Til nr. 2 Ved lovforslagets § 22, stk. 3, foreslås det at fastsætte ikrafttrædelsestidspunktet for ændringerne som følge af Rådets direktiv (EU) 2020/262 af 19. december 2019 om den generelle ordning for punktafgifter (omarbejdning), som skal træde i kraft den 13. februar 2023.
 Ved lovforslagets § 22, stk. 3, foreslås det bl.a. at fastsætte ikrafttrædelsestidspunktet for § 3, nr. 3-11, 13-29, 34-40, 42-45, 48 og 51-74. Bestemmelsen skulle dog også have omfattet § 3, nr. 30-33.
 Med ændringsforslaget foreslås det at indsætte § 3, nr. 30-33, i lovforslagets § 22, stk. 3, hvorved bestemmelserne vil træde i kraft den 13. februar 2023.
