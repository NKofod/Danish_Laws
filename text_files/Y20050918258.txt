Anvendelse af et reduceret momsgrundlag ved  

 førstegangssalg afkunstgenstande og registreringsgrænsen for dette salg Indledning Told- og Skattestyrelsen skal på given  

 foranledning præcisere, at det reducerede momsgrundlag ved førstegangssalg af  

 kunstgenstande, jf. § 69, stk. 4, og den forhøjede registreringsgrænse for  

 førstegangssalg af disse kunstgenstande, jf. momslovens §§ 30, stk. 3 og 49,  

 stk. 2, nr. 2, også finder anvendelse for juridiske personer.
Lovgrundlag Ifølge momslovens § 30, stk. 3 kan kunstnere eller  

 disses arvinger ved førstegangssalg af kunstnerens egne kunstgenstande, jf.  

 momslovens § 69, stk. 4, afgiftsberigtige de pågældende genstande på et  

 reduceret grundlag svarende til 20 % af afgiftsgrundlaget som fastsat efter  

 momslovens §§ 27-29.
 Der skal ifølge momslovens § 49, stk. 2, nr. 2  

 ikke ske registrering af kunstneres eller disses arvingers førstegangssalg af  

 kunstnerens egne kunstgenstande, jf. momslovens § 69, stk. 4, når salget  

 hverken i det løbende eller foregående kalenderår overstiger 300.000 kr.
Definition  

 af begrebet "kunstnere" Det følger af EF-domstolens praksis, at princippet  

 om afgiftsneutralitet er til hinder for, at sammenlignelige varer som  

 konkurrer  

 indbyrdes behandles forskelligt med hensyn til momsen og de pågældende varer  

 skal dermed pålægges en ensartet sats.
Det fremgår endvidere af EF-domstolens  

 praksis, at princippet om afgiftens neutralitet, er til hinder for, at  

 erhvervsdrivende som udfører de samme transaktioner, behandles forskellig med  

 hensyn til momsen, jf.
C-109/02, Kommissionen mod Tyskland, præmis 20 og  

 C-216/97, Gregg & Gregg, præmis 20.
 Der er ikke på baggrund af bemærkningerne til  

 momsloven grundlag for at antage, at bestemmelsen om et reduceret  

 momsgrundlag  

 og den forhøjede registreringsgrænse for kunstneres førstegangssalg, ikke  

 finder  

 anvendelse for kunstnervirksomhed organiseret som en juridisk person.
Det er styrelsens opfattelse, at momslovens § 30,  

 stk. 3 og § 49, stk. 2, nr. 2 finder anvendelse for såvel fysiske som  

 juridiske  

 personer.
Med kunstneren forstås såvel en virksomhed ejet af en fysisk  

 person,  

 som en virksomhed organiseret som juridisk person.
Det bemærkes, at den  

 forhøjede registreringsgrænse i momslovens § 49, stk. 2, nr. 2 alene finder  

 anvendelse for virksomheder, der er etableret her i landet.
Definition  

 af førstegangssalg Betingelsen for at kan anvende det reducerede  

 afgiftsgrundlag og den forhøjede registreringsgrænse er, at der foreligger et  

 førstegangssalg af kunstnerens egen kunstgenstand.
 Ved vurderingen af om der foreligger et  

 førstegangssalg vil det være afgørende, om kunstneren fra starten har ejet  

 den  

 pågældende kunstgenstand.
 Hvis en kunstner er ansat i et selskab og som  

 lønmodtager fremstiller en kunstgenstand, jf. § 69, stk. 4, vil selskabet som  

 udgangspunkt være ejer af kunstgenstanden fra starten og kan ved salg af  

 kunstgenstanden anvende det reducerede afgiftsgrundlag, jf. § 30, stk. 3.
 Hvis kunstnervirksomheden er en juridisk person,  

 men hvor der er ikke nogen ansatte i selskabet, kan der som udgangspunkt ikke  

 være fremstillet en kunstgenstand som fra starten ejes af selskabet, med  

 mindre  

 selskabet fra 3. part har købt kunstnerydelser omfattet af § 13, stk. 1, nr.  

 7  

 eller andre ydelser, til brug for fremstilling af kunstgenstanden således, at  

 selskabet fra starten har ejet kunstgenstanden.
