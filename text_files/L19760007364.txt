 Efter af folketinget den 7. april 1976 havde meddelt sit samtykke dertil,  

 ratificerede Danmark ved kgl. resolution af 23. s.m. en i Washington, D.C.,  

 den 8. april 1959 udfærdiget overenskomst (med senere ændringer) om  

 oprettelse af Den interamerikanske Udviklingsbank.
 Samtidig med at Danmark den 9. juli 1976 undertegnede overenskomsten,  

 deponeredes det danske ratifikationsinstrument i generalsekretariatet for  

 Organisationen af amerikanske Stater i Washington, D.C., og Danmark blev fra  

 den nævnte dato medlem af banken tillige med de nedenfor omtalte 8 andre  

 ikke-regionale stater.
 Bankens medlemslande er: Amerikas forenede Stater, Argentina, Barbados,  

 Bolivia, Brasilien, Canada, Chile, Colombia, Costa Rica, Den dominikanske  

 Republik, Ecuador, Guatemala, Haiti, Honduras, Jamaica, Mexico, Nicaragua,  

 Panama, Paraguay, Peru, El Salvador, Trinidad og Tobago, Uruguay og Venezuela  

 i egenskab af regionale stater og Belgien, Danmark, Israel, Japan,  

 Jugoslaven, Schweiz, Spanien, Storbritannien og Forbundsrepublikken Tyskland  

 i egenskab af ikke-regionale stater.
Banken har til formål at bidrage til fremme af de regionale medlemslandes  

 økonomiske og sociale udvikling, med hovedvægten lagt på at yde lån til  

 udviklingsformål.
Med særligt henblik på at hjælpe de fattigste af de  

 regionale medlemslande er der i tilknytning til banken og med hjemmel i  

 overenskomsten oprettet en fond for særlig virksomhed, som yder lån til  

 sådanne lande på lempelige vilkår.
 Nærmere oplysninger om indholdet af overenskomsten vil kunne fås ved  

 henvendelse til udenrigsministeriets afdeling for internationalt  

 udviklingssamarbejde (DANIDA).
 Udenrigsministeriet, den 30. august  

 1976.
K.B.
Andersen.
