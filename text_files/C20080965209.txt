Bilag 1 Cirkulære om organisationsaftale for ingeniørassistenter og forskningsteknikere ved forskningsinstitutioner mv., forskningsteknikere ved Risø og Dansk Dekommisionering samt konsulenter i Arbejdstilsynet Generelle bemærkninger 1. Finansministeriet og Dansk Metal, Dansk El-Forbund, Blik- og Rørarbejderforbundet, Træ, Industri og Byg i Danmark samt Teknisk Landsforbund har den 14. august 2008 indgået vedlagte organisationsaftale for ingeniørassistenter og forskningsteknikere ved forskningsinstitutioner mv., forskningsteknikere ved Risø og Dansk Dekommisionering samt konsulenter i Arbejdstilsynet.
 2. Organisationsaftalen udgør sammen med OAO-S-fællesoverenskomsten det samlede overenskomstgrundlag.
 3. Organisationsaftalen har virkning fra den 1. april 2009. De hidtidige organisationsaftaler er aftalt forlænget frem til og med 31. marts 2009.
 4. I forbindelse med aftalefornyelsen er der aftalt følgende væsentlige ændringer:
 Organisationsaftalen er sammenlagt af de to tidligere selvstændige organisationsaftaler for henholdsvis ingeniørassistenter ved forskningsinstitutioner mv., forskningsteknikere ved Risø samt konsulenter i Arbejdstilsynet og organisationsaftale for forskningsteknikere og ingeniørassistenter.
 Basislønningerne er aftalt forhøjet.
Pensionsprocenten forhøjes fra 15 pct. til 15,5 pct.
Opmærksomheden henledes på, at det mellem Finansministeriet og OAO-S er aftalt, at pr. 1. oktober 2008 hæves pensionsprocenten fra 12,5 pct. til 15 pct.
 Der indføres valgfrihed mellem pension og løn, således at den enkelte ansatte kan vælge af få pensionsbidrag over 15 pct. udbetalt som løn.
I forbindelse med sammenlægningen af de to selvstændige organisationsaftaler har de forhandlingsberettigede organisationer oplyst, at der ikke herved er sket ændringer i organisationernes forhandlings- og aftaleret.
Aftaleparterne på organisationsside er fortsat følgende:
 Ingeniørassistenter ved forskningsinstitutioner:
Dansk Metal Dansk El-forbund Blik- og Rørarbejderforbundet Træ, Industri og Byg i Danmark Forskningsteknikere ved forskningsinstitutioner:
 Teknisk Landsforbund for så vidt angår Niels Bohr Instituttet ved Københavns Universitet samt Institut for Fysik og Astronomi og Kemisk Institut ved Aarhus Universitet.
 Forskningsteknikere ved Forskningscenter Risø og Dansk Dekommisionering:
Dansk Metal Konsulenter i Arbejdstilsynet:
Dansk Metal Der er ikke ved sammenlægningen af de to organisationsaftaler tilsigtet nogen udvidelse af de hidtidige dækningsområder.
For at lette overblikket er cirkulærebemærkninger, der relaterer til en enkelt bestemmelse, nu opført som bemærkning til denne bestemmelse.
Andre bemærkninger er opført forrest i cirkulæret under Generelle bemærkninger.
De redaktionelle ændringer medfører ikke nogen ændringer i bestemmelsernes, hhv. bemærkningernes retlige status.
Ikrafttræden Dette cirkulære har virkning fra den 1. april 2009. Samtidigt ophæves Finansministeriets cirkulærer af 19. juni 2007 (Perst. nr. 058-07) om organisationsaftale for ingeniørassistenter ved forskningsinstitutioner mv., forskningsteknikere ved Risø samt konsulenter i Arbejdstilsynet og cirkulære af 21. juni 2007 (Perst nr. 059-07) om organisationsaftale for forskningsteknikere og ingeniørassistenter.
Personalestyrelsen, den 14. august 2008 Mai Pedersen Organisationsaftale for ingeniørassistenter og forskningsteknikere ved forskningsinstitutioner mv., forskningsteknikere ved Risø og Dansk Dekommisionering samt konsulenter i Arbejdstilsynet Nedennævnte bestemmelser supplerer og/eller fraviger fællesoverenskomsten med Offentlig Ansattes Organisationer - Det Statslige Område.
§ 1. Dækningsområde Organisationsaftalen er gældende for følgende personalegrupper:
a) Ingeniørassistenter og forskningsteknikere ved forskningsinstitutioner mv., jf. stk. 2 b) Forskningsteknikere ved Risø og DanskDekommisionering, jf. stk. 3 c) Konsulenter i Arbejdstilsynet Stk. 2. Forudsætningen for ansættelse som ingeniørassistent/forskningstekniker ved forskningsinstitutioner er, at medarbejderen efter aflagt svendeprøve inden for jern- og metalindustrien i Danmark eller ved anden relevant grunduddannelse har erhvervet en sådan praktisk og/eller teoretisk videreuddannelse, at vedkommende af institutionen er erklæret for kvalificeret til selvstændigt at varetage funktioner inden for undervisning, forskning og/eller apparaturudvikling med det formål at aflaste og assistere videnskabelige medarbejdere.
Stk. 3. Som forskningstekniker på Risø og Dansk Dekommisionering betragtes faglærte, der har aflagt svendeprøve efter reglerne inden for jern- og metalindustrien i Danmark, og som efter opgaveformulering fra videnskabelige medarbejdere og i samarbejde med disse tilrettelægger og udfører forsøgsopgaver samt selvstændigt udfører andet teknisk eksperimentelt arbejde.
Personer, som har opnået faglig anerkendelse i henhold til Dansk Industri og CO- industri regler herom, ligestilles med faglærte.
 Cirkulærebemærkninger til § 1:
 Forudsætningen for ansættelse som ingeniørassistent/forskningstekniker ved forskningsinstitutioner er, at medarbejderen selvstændigt kan varetage funktioner inden for undervisning, forskning og/eller apparaturudvikling, og det forudsættes at ske i umiddelbar tilknytning til en videnskabelig produktion/forskning med det formål at aflaste og assistere videnskabelige medarbejdere.
 Undervisningens art og niveau må have karakter af selvstændig vejledning i anvendelse af indlært viden, i problemløsning, i konstruktion/apparatur udvikling eller lignende, mens instruktion og praktisk tilrettelæggelse og gennemførelse af forsøg ikke opfylder niveaukravet.
 Forskning og apparaturudvikling forudsættes niveaumæssigt at skulle indeholde selvstændig vurdering og beslutningstagen (f.eks. selvstændig konstruktion, tilrettelæggelse af måleopgaver, specificering af maskinjusteringer ud fra målinger mv.).
En ingeniørassistentstilling/forskningstekniker ved forskningsinstitutioner vil således niveaumæssigt fordre en selvstændighed, viden om og færdigheder inden for arbejdsområdet, der ligger væsentligt ud over den faglige uddannelse.
Stillingen vil således kræve betydeligt mere, end man kan forvente af en øvet og rutineret faglært arbejder.
§ 2. Ansættelse Ansættelse sker i henhold til funktionærloven.
§ 3. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn, der kan suppleres med en tillægsdel.
Tillægsdelen omfatter lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Ved ansættelse på deltid ydes forholdsmæssig løn.
 Stk. 4. Alle basislønninger er angivet i årligt grundbeløb (niveau 1. oktober 1997).
 Stk. 5. Overtidsbetaling beregnes pr. time som 1/1924 af den samlede faste løn, eksklusiv eventuelt rådigheds-/merarbejdstillæg.
§ 4. Basisløn Ingeniørassistenter og forskningsteknikere ved forskningsinstitutioner Stk. 2. Forskningsteknikere ved Risø og Dansk Dekommisionering Stk. 3. Konsulenter i Arbejdstilsynet § 5. Pension Pensionsbidraget udgør 15,5 pct. af de pensionsgivende løndele. 1/3 af pensionsbidraget anses for at være den ansattes eget bidrag.
Lønspecifikationen skal indeholde oplysninger herom.
 Stk. 2. Pensionsordningen er i øvrigt omfattet af OAO-S-fællesoverenskomstens pensionsbestemmelser (§ 7).
§ 6. Valgfrihed mellem pension og løn Den enkelte ansatte kan vælge, at pensionsbidrag der overstiger 15 pct. i stedet for indbetaling til pensionskassen udbetales som løn.
 Stk. 2. Hvis den ansatte vælger at få forhøjelsen udbetalt som løn, sker det på følgende vilkår:
1) Der beregnes ikke særlig feriegodtgørelse af beløbet 2) Beløbet er ikke pensionsgivende 3) Ved beregning af evt. merarbejdsbetaling, medregnes beløbet ikke i årslønnen Cirkulærebemærkning til § 6, stk. 2:
 I alle andre henseender indgår de 0,5 pct. i lønnen, og pensionsbidraget udgør 15 pct., hvis den ansatte har valgt at få forhøjelsen udbetalt som løn.
Stk. 3. Den ansatte retter henvendelse til ansættelsesmyndigheden, hvis pensionsbidragsforhøjelsen fremover ønskes udbetalt som løn.
Hvis den ansatte senere, dog tidligst efter et år, ikke længere ønsker pensionsbidragsforhøjelsen udbetalt som løn, retter den ansatte på ny henvendelsen til ansættelsesmyndigheden § 7. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
§ 8. Ikrafttræden og opsigelse af aftalen Organisationsaftalen har virkning fra den 1.april 2009 og kan af hver af parterne opsiges skriftligt med 3 måneders varsel til en 31. marts, dog tidligst 31. marts 2011. Samtidig ophæves organisationsaftale for ingeniørassistenter ved forskningsinstitutioner mv., forskningsteknikere ved Risø samt konsulenter i arbejdstilsynet (Dansk Metal m.fl.) af 19. juni 2007 samt organisationsaftale for Forskningsteknikere og ingeniørassistenter (Teknisk Landsforbund) af 19. juni 2007.
Bilag 1 Protokollat vedrørende hviletid mv. for konsulenter i Arbejdstilsynet Mellem Finansministeriet og Dansk Metalarbejderforbund er der i forbindelse med overenskomsten af 1983 indgået følgende aftale:
 I medfør af Arbejdsministeriets bekendtgørelse af 15. august 1980 om hviletid og fridøgn, kapitel 4, § 10, stk. 1, aftales for konsulenter i Arbejdstilsynet, at den daglige hvileperiode kan udskydes for den enkelte medarbejder 5 gange pr. år i forbindelse med rutinemæssige undersøgelser på arbejdspladser, hvor der arbejdet i holddrift eller uden for normal arbejdstid samt 20 gange pr. år i forbindelse med rejsevirksomhed.
 Såfremt der måtte blive behov for yderligere fravigelse af hviletids- og fridøgnsbestemmelserne i arbejdsmiljøloven og ovennævnte bekendtgørelse, forelægges sådanne spørgsmål til forhandling mellem denne aftales parter.
