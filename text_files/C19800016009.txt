Ved lov nr. 257 af 16. juni 1980 om socialindkomst er der indført et nyt  

 indkomstgrundlag til brug for beregning af indkomstafhængige offentlige  

 ydelser: Socialindkomstloven.
Loven er optrykt som bilag 1 til dette  

 cirkulære.
Indkomstgrundlaget for indkomstafhængige offentlige ydelser har hidtil  

 overvejende været den skattepligtige indkomst.
Med indførelsen af det nye  

 indkomstbegreb er det hensigten at skabe et indkomstgrundlag, der i højere  

 grad end den skattepligtige indkomst udtrykker det økonomiske behov for  

 modtagelse af offentlige ydelser.
Ved opgørelsen af socialindkomst anerkendes derfor ikke alle de fradrag,  

 som anerkendes ved opgørelsen af den skattepligtige indkomst, og der medtages  

 visse indkomster, der ikke indgår i den skattepligtige indkomst.
Til  

 socialindkomsten medregnes der desuden et formuetillæg beregnet som en andel  

 af den skattepligtige formue.
Socialindkomsten opbygges på grundlag af indkomst- og formueoplysninger,  

 der er indsamlet og kontrolleret af skattemyndighederne, og opgøres således  

 på grundlag af oplysninger fra ansættelsen af skattepligtig indkomst og  

 formue for det senest afsluttede indkomstår.
Socialindkomsten for 1981 er  

 derfor som hovedregel opgjort på grundlag af indkomst- og formueoplysninger  

 fra 1979.
 Alle personer, som modtager en slutopgørelse, vil automatisk få beregnet  

 en socialindkomst og få tilsendt en meddelelse om socialindkomsten.
 Socialindkomsten anvendes som beregningsgrundlag for offentlige ydelser i  

 det omfang, det fastsættes ved lov eller administrativ forskrift inden for de  

 enkelte lovområder.
HVORLEDES de forskellige offentlige ydelser beregnes, fremgår af de  

 enkelte love eller administrative forskrifter, ligesom det også der vil være  

 fastsat, HVORDAN socialindkomsten anvendes som beregningsgrundlag.
Det kan  

 være fastsat, at socialindkomsten skal anvendes direkte med tillæg eller  

 fradrag for visse beløb eller opreguleret til aktuelt niveau.
 Socialindkomsten skal benyttes ved beregning af følgende ydelser:
SOCIALMINISTERIET Fra den 1. januar 1981:
- almindelige, forhøjede og ekstra børnetilskud, - ungdomsydelse, - indkomstafhængige ydelser efter folke-, invalide- og enkepensionslovene, - betaling for varig og midlertidig hjemmehjælp, - betaling for ophold på døgninstitutioner for børn og unge, og i  

 familiepleje som led i forsorg, - betaling for beskyttede boliger, - betaling for hjælpemidler, og - støtte til køb og indretning af invalidemotorkøretøjer.
 Fra den 1. august 1981:
 - betaling for ophold i daginstitutioner og formidlet dagpleje.
BOLIGMINISTERIET Fra den 1. januar 1981:
- boligsikring, - boligydelse til pensionister, og - støtte til betaling af beboerindskud.
UNDERVISNINGSMINISTERIET Fra den 1. august 1981: - støtte til elever på kostafdelinger ved  

 friskoler, private grundskoler og private gymnasieskoler, - Statens Uddannelsesstøtte, for så vidt angår forældreafhængig  

 stipendiestøtte, og - støtte til elever på folkehøjskoler, landbrugsskoler, husholdningsskoler  

 og efterskoler, dog kun for så vidt angår kurser, der starter efter 1. august  

 1981.
MINISTERIET FOR KULTURELLE ANLIGGENDER Fra den 1. januar 1981:
- livsvarige ydelser til kunstnere, og - understøttelse efter lov om film og biografer.
 Fra den 1. januar 1981 forventes socialindkomsten benyttet i forbindelse  

 med følgende ordninger:
JUSTITSMINISTERIET - retshjælp, og - fri proces.
LANDBRUGSMINISTERIET - statstilskud til landbrugskurser m.v.
 Om de nærmere regler for socialindkomstens anvendelse som  

 beregningsgrundlag for offentlige ydelser, herunder om muligheden for at  

 fravige socialindkomsten ved ændrede økonomiske forhold, henvises til de  

 enkelte lovområder.
Opgørelse og tidsmæssig anvendelse OPGØRELSE 1. Socialindkomsten opgøres på grundlag af ansættelsen  

 af skattepligtig indkomst og formue for det senest afsluttede indkomstår,  

 jfr. lovens § 7. Ministeren for skatter og afgifter stiller oplysningerne til  

 brug for beregningen af socialindkomst til rådighed og bestemmer, hvilke  

 myndigheder der skal foretage opgørelsen af socialindkomst.
Ministeren for  

 skatter og afgifter fastsætter ligeledes reglerne om meddelelse af  

 socialindkomstens størrelse, jfr. lovens § 8.
I overensstemmelse hermed opgør statsskattedirektoratet årligt en  

 socialindkomst for alle personer, der slutlignes.
Kopi af  

 socialindkomstregistret stilles til rådighed for kommunerne til brug ved  

 beregningen af de enkelte offentlige ydelser.
Socialindkomstmeddelelsen udskrives af statsskattedirektoratet og udsendes  

 gennem de kommunale skatteforvaltninger.
Der udsendes dog ikke en  

 socialindkomstmeddelelse til personer, som er begrænset skattepligtige, til  

 personer for hvem indkomstansættelsen omfatter en kortere periode end 1 år,  

 til personer for hvem der foretages en manuel beregning af skatterne, til  

 0-ansatte hustruer samt til personer i det 1. år de hensidder i uskiftet bo  

 (dødsfaldsåret).
 I tilfælde af ændringer i ansættelsen af den skattepligtige indkomst og  

 formue, der har betydning for socialindkomsten, opgør skattemyndighederne en  

 ny socialindkomst.
 Meddelelse om socialindkomsten for 1981 vil blive udsendt til borgerne i  

 løbet af november 1980.
ANVENDELSE 2. Socialindkomsten anvendes som beregningsgrundlag  

 med virkning fra 1. januar i det andet kalenderår efter det indkomstår, for  

 hvilken socialindkomsten er opgjort, jfr. lovens § 7. Den socialindkomst, der  

 anvendes i 1981 er således som hovedregel opgjort på grundlag af indkomst- og  

 formueoplysninger fra 1979. For personer med forskudt regnskabsår anvendes  

 indkomst- og formueoplysninger for det indkomstår, der træder i stedet for  

 kalenderåret.
Indkomst og fradrag INDKOMST- OG FRADRAGSELEMENTER 3. Socialindkomsten opgøres på grundlag af indkomst-  

 og fradragselementer, der er nærmere afgrænset i skattelovgivningens regler  

 om opgørelse af den skattepligtige indkomst.
Forskellen mellem socialindkomsten og den skattepligtige indkomst består  

 således i, HVILKE indkomst- og fradragselementer der medtages.
Derimod vil  

 STØRRELSEN af de elementer, der medregnes i begge indkomstbegreber, altid  

 være den samme.
 Tvivlsspørgsmål om elementernes indhold afgøres derfor efter  

 skattelovgivningens regler.
 De indkomster, der medregnes ved opgørelsen af socialindkomsten, er nævnt  

 i pkt. 4-6. I pkt. 7 gives der en oversigt over de vigtigste af de  

 skattemæssige fradrag, der ikke anerkendes ved opgørelsen af  

 socialindkomsten, mens de fradrag, der anerkendes ved opgørelsen af  

 socialindkomsten, er nævnt i pkt. 8.
 Nedenstående oversigt over indkomster og fradrag indeholder ikke  

 selvstændige fortolkningsbidrag vedrørende indholdet af skattereglerne.  

 Oversigten tjener alene til orientering og uddybning af reglerne om, hvilke  

 skattemæssige indkomst- og fradragelementer, der skal henregnes til  

 socialindkomsten efter lovens § 2.
Indkomster der medregnes i socialindkomsten SKATTEPLIGTIGE INDKOMSTER 4. I socialindkomsten medregnes enhver indkomst, der  

 indgår i den skattepligtige almindelige indkomst, jfr. lovens § 2, stk. 1,  

 nr. 1. Særlig indkomst medregnes ikke i socialindkomsten.
 Nedenfor anføres de væsentligste hovedgrupper af skattepligtige  

 indkomster:
A-INDKOMSTER, herunder - løn (efter fradrag for fradragsberettiget del af rejse- og  

 befordringsgodtgørelse), og - pension.
B-INDKOMSTER, herunder - indkomst (positiv eller negativ) ved selvstændig erhvervsvirksomhed, - over- eller underskud af fast ejendom, herunder ejerboliger, - renteindtægter, - indkomst som medhjælpende ægtefælle (modsvarende fradraget efter lovens  

 § 2, stk. 2, nr. 3), - underholdsbidrag m.v. (modsvarende fradraget efter lovens § 2, stk. 2,  

 nr. 4), og - udenlandsk indkomst, der medregnes i den ansatte skattepligtige  

 indkomst.
 UDBYTTER, hvori der indeholdes udbytteskat og skattegodtgørelse, der  

 knytter sig hertil.
Efter lovens § 2, stk. 1, nr. 1, 2. pkt., fragår der i indkomsten udgifter  

 til erhvervelse, sikring eller vedligeholdelse af indkomsten samt andre  

 fradrag, som indrømmes, for så vidt de er knyttet til indkomsterhvervelsen.  

 Udgifterne kan fradrages i det omfang, de kan fradrages ved opgørelsen af den  

 skattepligtige almindelige indkomst.
Efter denne bestemmelse kan dog ikke  

 fradrages beløb, der kan fradrages efter lovens § 2, stk. 2, jfr. pkt. 8.
Nogle af disse fradrag knytter sig overvejende til opgørelsen af indkomst  

 ved selvstændig erhvervsvirksomhed.
Når denne skattepligtige indkomst ved  

 selvstændig erhvervsvirksomhed opgøres, vil disse fradrag normalt indgå i  

 opgørelsen.
 Det kan bl. a. dreje sig om følgende fradrag:
- lokale- og lejeudgifter, - personaleudgifter (løn, tantiemer, pensioner m.v.), - kontorholdsudgifter og faglitteratur, - transport og flytning, - rejse- og befordringsudgifter, - reklame, repræsentation m.v., - valutakurstab på udenlandske lån, - rabat og varesvind, - rationaliseringsudgifter, - revisor- og advokatomkostninger, - forsøgs- og forskningsudgifter, - udgifter til forretningsmæssig forsikring, - forpagtningsafgifter, licenser m.v., - erstatningsydelser, - vedligeholdelsesudgifter, - afskrivninger, - investeringsfondshenlæggelser, - varelagernedskrivning, og - driftstab.
Øvrige fradrag efter § 2, stk. 1, nr. 1, vil som regel blive opgjort  

 særskilt.
Det gælder bl. a. fradrag for - næringstab ved salg af aktier m.v. og fast ejendom efter ophør af  

 virksomheden, - udgifter ved erhvervelse af B-indkomster, - afskrivning på bygning med hjemfaldspligt og bygninger på lejet grund, - depotafgift og boksleje.
 Fradrag for fradragsberettiget del af rejse-/befordringsgodtgørelse  

 fratrækkes A-indkomsten.
KONTANTHJÆLP EFTER BISTANDSLOVEN 5. I socialindkomsten medregnes efter lovens § 2, stk.  

 1, nr. 2, de ikke tilbagebetalingspligtige ydelser efter bistandslovens  

 kapitel 9 og 10 (kontanthjælp), der påvirker størrelsen af personfradraget.  

 Bortset fra visse lønlignende ydelser efter bistandslovens § 42 medtages  

 ydelser efter kapitel 9 og 10 ikke ved opgørelsen af den skattepligtige  

 indkomst.
 Ydelserne medregnes med de beløb, der vedrører samme periode som  

 socialindkomstens øvrige indkomst- og fradragselementer.
INDKOMSTER UNDTAGNE FRA SKATTEPLIGT 6. I socialindkomsten kan desuden medregnes visse  

 indkomster, der er undtagne fra den almindelige skattepligt, men som efter  

 socialministeriets bekendtgørelse nr. 449 af 15. oktober 1980 skal henregnes  

 til socialindkomsten.
 Efter bekendtgørelsens § 1 skal indkomster, der er undtagne fra den  

 almindelige skattepligt, IKKE medregnes ved opgørelsen af ALLE personers  

 socialindkomst, men kun MEDTAGES FOR PERSONER, DER MODTAGER OFFENTLIGE  

 YDELSER På GRUNDLAG AF SOCIALINDKOMSTEN.
Bortset fra de indkomster, der er opregnet i bekendtgørelsens § 1, nr. 3,  

 vil indkomster, der er undtagne den almindelige skattepligt normalt ikke være  

 oplyst til skattemyndighederne.
Indkomsterne er derfor ikke medtaget ved  

 opgørelsen af den meddelte socialindkomst, og skattemyndighederne vil normalt  

 ikke kunne give oplysninger om disse indkomster.
Det forudsættes derfor IKKE, at der for personer, der modtager offentlige  

 ydelser på grundlag af socialindkomsten, foretages en systematisk  

 undersøgelse af om de har indkomster, som nævnt i bekendtgørelsen.
Der kan  

 imidlertid være særlig grund til at antage, at en person har indkomster, som  

 nævnt i bekendtgørelsen.
Således vil en række sociale ydelser efter de hidtil  

 gældende regler være beregnet under hensyn til indkomster, som nævnt i  

 bekendtgørelsen.
I den forbindelse bemærkes, at en person, der har  

 indkomster, som nævnt i bekendtgørelsen ofte ikke vil modtage en meddelelse  

 om socialindkomst.
 Det forudsættes, at det normalt er oplysninger fra den, hvis  

 socialindkomst, der skal opgøres, der lægges til grund.
 De indkomster, der efter § 1 i bekendtgørelsen skal henregnes til  

 socialindkomsten, er følgende:
Det drejer sig bl. a. om personer, der ikke er skattepligtige i Danmark,  

 fordi de har bopæl i et andet land, Efter § 3 i kildeskatteloven er fremmede staters herværende diplomatiske  

 og konsulære repræsentanter, repræsentationernes personale m.v. helt eller  

 delvis fritaget for skattepligt i overensstemmelse med Wienerkonventionen om  

 henholdsvis diplomatiske og konsulære forbindelser, Denne bestemmelse vedrører visse udenlandske indkomster, som efter en  

 dobbeltbeskatningsaftale ikke medtages i den skattepligtige indkomst, men som  

 efter aftalen indgår ved beregningen af skat til Danmark af indkomster, der  

 er skattepligtige i Danmark.
Disse udenlandske indkomster ER medtaget af skattemyndighederne ved  

 opgørelsen af socialindkomsten.
I andre tilfælde medregnes udenlandske  

 indkomster ifølge dobbeltbeskatningsoverenskomster ved opgørelsen af den  

 skattepligtige indkomst og medregnes i socialindkomsten ved opgørelsen efter  

 lovens § 2, stk. 1, nr. 1, og Indgår der i indkomsten indkomstarter, der efter de her i landet gældende  

 skatteregler ikke skal medregnes til den skattepligtige indkomst f. eks.  

 børnetilskud, skal sådan indkomst heller ikke medregnes efter § 1 i  

 bekendtgørelsen, jfr. dennes § 2, 1. pkt.
Dog skal indkomst svarende til  

 ydelser uden tilbagebetalingspligt efter bistandslovens kapitel 9 og 10  

 medregnes, jfr. § 2, 2. pkt.
 Efter § 3 i bekendtgørelsen kan der ved opgørelsen af de nævnte indkomster  

 fragå udgifter til erhvervelse, sikring og vedligeholdelse af indkomsten,  

 samt beløb svarende til de fradragsbeløb der er angivet i  

 socialindkomstlovens § 2.
Der kan efter bemyndigelsen i lovens § 2, stk. 1, nr. 3, ikke fastsættes  

 regler om beregning af formuetillæg.
Formuetillæg kan derfor kun beregnes,  

 hvis lovens almindelige betingelse er opfyldt, dvs. at formuen er  

 skattepligtig her i landet.
 De indkomster, der er opregnet i bekendtgørelsens § 1, nr. 3, vil af  

 skattemyndighederne være medregnet ved opgørelsen af socialindkomsten.
Bortset fra de indkomster, der er nævnt i § 1, nr. 3, opgøres indkomster  

 efter bekendtgørelsen af de myndigheder, der skal beregne en ydelse på  

 grundlag af socialindkomsten.
Indkomster efter bekendtgørelsen skal medregnes  

 med de beløb, der vedrører samme periode som socialindkomstens øvrige  

 indkomst- og fradragselementer.
 Klager over indkomster, der efter bekendtgørelsen er henregnet til  

 socialindkomsten behandles efter de klageregler, der er fastsat for de  

 enkelte lovområder, jfr. pkt. 21.
 Dog indgives klager over opgørelse af indkomster efter bekendtgørelsens §  

 1, nr. 3, til vedkommende ligningskommission, jfr. pkt. 21.
Fradrag FRADRAG, DER IKKE ANERKENDES VED OPGØRELSE AF SOCIALINDKOMSTEN 7. Nedenfor anføres de vigtigste af de skattemæssige  

 fradrag, der IKKE kan fratrækkes ved opgørelsen af socialindkomsten.
Oversigten er ikke udtømmende.
Der findes i skattelovgivningen en lang  

 række fradrag, hvoraf flere kun har interesse for få.
Hvorvidt et beløb kan  

 fratrækkes ved opgørelsen af socialindkomsten, afgøres alene efter  

 socialindkomstlovens § 2, stk. 2, hvor de fradrag, der anerkendes ved  

 socialindkomstens opgørelse, er opregnet, jfr. nedenfor i pkt. 8.
FORSIKRINGSPRÆMIER OG LIGNENDE MED FULD FRADRAGSRET.
Ved opgørelsen af den  

 skattepligtige indkomst er der fuld fradragsret for præmier til forsikringer,  

 som er undergivet beskatning efter reglerne for enten pensionsordninger med  

 løbende udbetalinger (f. eks. livrente, overlevelsesrente, invaliderente,  

 pensionsforsikring) eller rateforsikringer i pensionsøjemed.
Der kan også  

 foretages fradrag for indbetalinger på indekskontrakter, ligesom der er  

 særlige regler om fradrag for indbetaling til ATP for lønmodtagere, som er  

 overgået til selvstændig erhvervsvirksomhed, og som ønsker at fortsætte med  

 at indbetale til ATP.
FORSIKRINGSPRÆMIER M.V.
MED BEGRÆNSET FRADRAGSRET (3.000 KR.'S FRADRAGET).  

 Ved opgørelsen af den skattepligtige indkomst er der begrænset fradragsret  

 for præmier til kapitalforsikringer og renteforsikringer m.v., der ikke er  

 omfattet af den fulde fradragsret.
Tilsvarende gælder præmier til syge- og  

 ulykkesforsikring, kontingent til fortsættelsessygekasse, indskud på  

 børneopsparings- og selvpensioneringskonti samt gruppelivsforsikringspræmie  

 betalt f. eks. af en pensionskasse.
 Ægtefællers samlede fradrag må ikke overstige 3.000 kr. for så vidt de er  

 sambeskattede hele året.
FRADRAGSBERETTIGEDE GAVER.
Ved opgørelsen af den skattepligtige indkomst  

 er der fradragsret for gaver udover 100 kr. til visse almenvelgørende  

 foreninger, stiftelser, institutioner m.v.
 Fradraget kan højst udgøre 1.000 kr.
OVERFØRT UNDERSKUD M.V.
Ved opgørelsen af den skattepligtige indkomst kan  

 der fratrækkes underskud i den skattepligtige almindelige indkomst for  

 tidligere indkomstår samt negativ særlig indkomst for samme eller tidligere  

 indkomstår.
 Desuden kan fratrækkes ægtefællens negative indkomst.
ANDRE FRADRAGSBERETTIGEDE BELØB.
Ved opgørelsen af den skattepligtige  

 indkomst kan der foretages fradrag for - indskud på etableringskonti, - isoleringsudgifter, der er forhåndsgodkendt efter reglerne om  

 energibesparende foranstaltninger, - spekulationstab ved salg af fast ejendom, - tab ved salg af aktier m.v. indenfor mindre end to år efter  

 erhvervelsen, - nødvendige opholdsudgifter for færøske studerende efter den dansk/  

 færøske dobbeltbeskatningsaftale (fastsættes hvert år til et fast beløb af  

 ligningsrådet), og - nødvendige opholdsudgifter for grønlandske studerende efter den  

 dansk/grønlandske dobbeltbeskatningsaftale (fastsættes hvert år til et fast  

 beløb af ligningsrådet).
FRADRAG, DER ANERKENDES VED OPGØRELSE AF SOCIALINDKOMSTEN 8. Ved opgørelsen af socialindkomsten foretages de  

 fradrag, der er nævnt i lovens § 2, stk. 2. Disse fradrag, kan alle foretages  

 ved opgørelse af den skattepligtige indkomst.
Fradragene foretages med de  

 beløb, hvormed de må fratrækkes ved opgørelse af den skattepligtige indkomst.
Efter lovens § 2, stk. 2, NR. 1, fratrækkes beløb, der godkendes som  

 LØNMODTAGERFRADRAG.
Der kan således fradrages enten det faste  

 lønmodtagerfradrag (lønmodtagerfradrag A) eller udgifter, der godkendes som  

 lønmodtagerfradrag (lønmodtagerfradrag B).
 Efter lovens § 2, stk. 2, NR. 2, fratrækkes RENTEUDGIFTER, reservefonds-  

 og administrationsbidrag til realkreditinstitutter, løbende provisioner og  

 stiftelsesprovisioner samt præmier, engangspræmier og lignende engangsydelser  

 for lån i det omfang, de godkendes som fradrag ved opgørelsen af den  

 skattepligtige indkomst.
Efter lovens § 2, stk. 2, NR. 3, fratrækkes indkomst, som ved beskatning  

 er henført til beskatning hos en MEDHJÆLPENDE ÆGTEFÆLLE.
Indkomst som  

 medhjælpende ægtefælle opgøres efter de regler, der anvendes af  

 skattemyndighederne.
Efter lovens § 2, stk. 2, NR. 4, fratrækkes UNDERHOLDSBIDRAG til ægtefælle  

 og børn ved opgørelse af socialindkomsten.
Tilsvarende gælder aftægtsydelse  

 og andre løbende ydelser, der enten udredes som led i en gensidigt bebyrdende  

 aftale eller i henhold til en ensidig påtagen forpligtelse.
Ydelserne  

 omfatter løbende bidrag til visse institutioner, fonds, religiøse samfund  

 m.v. og forsørgelseskontrakter.
Samtlige hernævnte fradrag kan kun foretages  

 i det omfang de er fradragsberettigede ved opgørelse af den skattepligtige  

 almindelige indkomst.
 Efter lovens § 2, stk. 2, NR. 5, fratrækkes der ved opgørelse af  

 socialindkomsten de ejendomsskatter, fradrag for vedligeholdelse samt  

 standardfradrag vedrørende ejerboliger, der fratrækkes lejeværdien ved  

 opgørelse af overskud eller underskud af fast ejendom i forbindelse med  

 opgørelse af den skattepligtige almindelige indkomst.
 Endvidere fratækkes udgifter til forsikring af aktiver, hvis afkast  

 medregnes i den skattepligtige almindelige indkomst for så vidt disse  

 udgifter kan fratrækkes ved opgørelsen af den skattepligtige indkomst, f.  

 eks. brandforsikringspræmier vedrørende erhvervsejendomme.
Formuetillæg FORMUETILLÆG 9. Ved opgørelsen af socialindkomsten tillægges en  

 procentdel af den del af den skattepligtige formue, der overstiger de  

 beløbsgrænser, der er anført i socialindkomstlovens § 4, stk. 1.
 Da formuetillægget beregnes på grundlag af den SKATTEPLIGTIGE formue, er  

 det afgørende, om en formue i skattemæssig henseende er henført til  

 beskatning hos den pågældende.
Efter skattelovgivningen er sambeskatningen af den gifte mand og den med  

 ham samlevende hustru pricipielt gennemført med hensyn til ægtefællernes  

 samlede formue.
Dette betyder, at den samlede formue som helt overvejende  

 hovedregel skatteansættes hos manden.
 Ved separation og skilsmisse ophører sambeskatningen fra den dag, hvor der  

 gives dom eller bevilling til separation eller skilsmisse.
I tilfælde af faktisk samlivsophævelse, herunder ved optagelse på  

 plejehjem, ophører sambeskatningen først med udgangen af det kalenderår,  

 hvori samlivet er ophørt.
Når der under en ægtefælles ophold på sygehus  

 træffes beslutning om optagelse på plejehjem, anses samlivet derfor i  

 skattemæssig henseende for ophævet fra dette tidspunkt, dvs. at  

 sambeskatningen ophører med udgangen af det pågældende kalenderår.
Derimod  

 anses samlivet for opretholdt, når begge ægtefæller optages på samme  

 plejehjem, hvorfor ægtefællernes samlede formue fortsat skal beskattes hos  

 manden.
 Børn beskattes normalt særskilt af indkomst og formue.
Udgangspunkt for beregning af formuetillægget er den slutlignede  

 skattepligtige formue for det senest afsluttede indkomstår, således som den  

 er ansat af skattemyndighederne.
Den skattepligtige formue opgøres som  

 hovedregel pr. 31. december.
Ved opgørelse af socialindkomsten for 1981  

 beregnes formuetillægget derfor normalt på grundlag af den skattepligtige  

 formue pr. 31. december 1979.
 Hvis en skatteyder har forskudt regnskabsår, anvendes den skattepligtige  

 formue ved udgangen af det indkomstår, der træder i stedet for kalenderåret,  

 ved beregning af formuetillægget.
BEREGNINGSGRUNDLAGET FOR FORMUETILLÆG 10. Formuetillægget beregnes på grundlag af den  

 skattepligtige formue.
Opgørelsen af den skattepligtige formue sker på  

 grundlag af reglerne i statsskattelovens §§ 12-14.
I statsskattelovens § 12, litra a-e, er der ved eksempler angivet en række  

 aktiver, der medregnes ved formueopgørelsen.
Opregningen er ikke udtømmende,  

 og fastlæggelsen af, hvad der skal medregnes til den skattepligtige formue,  

 sker ved fortolkning af nævnte lovbestemmelse.
 Bestemmelsen om, i hvilket omfang der indrømmes fradrag i den  

 skattepligtige formue, er angivet i statsskattelovens § 13, mens § 14  

 omhandler værdiansættelsen af de enkelte formueaktiver.
 Følgende aktiver anses normalt ikke for formueskattepligtige:
- privat indbo, - private kunstgenstande, - private smykker, - indekskonti, - selvpensioneringskonti, - børneopsparingskonti, - indestående i en opsparing i pensionsøjemed.
 Den skattepligtige formue, der lægges til grund ved beregningen af  

 formuetillægget, er den SAMLEDE skattepligtige formue, dvs. inkl. formue i en  

 ejerbolig.
Den skattepligtige formue og et eventuelt beregnet formuetillæg vil være  

 angivet i den årlige meddelelse om socialindkomst, som udsendes af  

 skattemyndighederne.
Formuetillæg for pensionister m. fl. vil være angivet  

 efter eventuel reduktion af ejerboligfradrag, jfr. nærmere pkt. 17.
BEREGNING AF FORMUETILLÆG 11. Formuetillægget beregnes ved anvendelse af  

 nedenstående skala for den skattepligtige formue, jfr. lovens § 4, stk. 1:
 Om beregning af formuetillæg, når der skal opgøres en samlet  

 socialindkomst for flere personer, henvises der til pkt. 18 nedenfor.
REGULERING AF BELØBSGRÆNSER 12. Beløbsgrænserne i § 4, stk. 1, reguleres efter  

 reguleringspristallet for førstkommende januar efter indkomstårets udløb,  

 jfr. lovens § 4, stk. 2. Beløbsgrænserne forhøjes eller nedsættes med samme  

 procent, som reguleringspristallet er ændret med.
Den procentvise regulering  

 beregnes med een decimal, og de regulerede beløbsgrænser afrundes opad til  

 nærmeste kronebeløb, der er deleligt med 100.
 Socialministeren bekendtgør inden 1. april størrelsen af de  

 pristalsregulerede beløbsgrænser.
 Beløbsgrænserne i loven og i dette cirkulære er angivet i pristal 100  

 (januar 1980 = 100) og har derfor gyldighed for hele 1981.
Fradrag i formuetillæg for pensionister m.  

 fl. (Ejerboligfradrag) PERSONKREDSEN 13. For pensionister m. fl., i hvis formue der indgår  

 værdien af en ejerbolig, foretages der efter lovens § 5 et fradrag  

 (ejerboligfradrag) i formuetillægget.
Fradraget beregnes på grundlag af  

 ejendomsværdien af ejerboligen.
 Omfattet af bestemmelsen om ejerboligfradrag er:
- personer, der opfylder aldersbetingelserne for at modtage folkepension,  

 dvs. er fyldt 67 år, dog 62 år for enlige kvinder, - andre personer, der modtager folkepension, - personer, der modtager invalidepension, - personer, der modtager invaliditetsydelse med bistands- eller  

 plejetillæg, og - personer, der modtager pension efter lov om pension til enker m. fl.
 Personer, der modtager FORSKUD på pension ligestilles med pensionister.
Bestemmelsen finder ligeledes anvendelse for disse personers ÆGTEFÆLLER.  

 Personer, der IKKE ER æGTEFæLLER, skal SELV være pensionister m. v. for at  

 opfylde betingelsen for at få beregnet ejerboligfradrag.
Dette gælder uanset  

 om der beregnes en samlet socialindkomst for de pågældende, jfr. pkt. 18.
 Fradraget gives fra det tidspunkt, hvor aldersbetingelsen opfyldes, eller  

 det tidspunkt, hvorfra pensionsretten regnes.
 Tilkendes pension med tilbagevirkende kraft, er den pågældende berettiget  

 til fradraget i formuetillægget fra det tidspunkt, hvorfra pensionsretten  

 regnes.
Efter lovens § 5 skal der således beregnes ejerboligfradrag for personer,  

 der opfylder ALDERSBETINGELSERNE for at modtage folkepension.
Enlige kvinder  

 med ret til folkepension fra det 62. år har derfor ret til ejerboligfradrag,  

 selv om pensionen ikke kommer til udbetaling på grund af indkomstregulering.
For de ØVRIGE PERSONER, der er omfattet af bestemmelsen, er retten til  

 ejerboligfradrag betinget af, at de pågældende modtager pension eller  

 invaliditetsydelse med bistands- eller plejetillæg.
Bortfalder folke- eller  

 enkepension på grund af indkomst, kan den pågældende (eller eventuelt dennes  

 ægtefælle) ikke få fradrag i formuetillægget.
Invalidepensionister, der på  

 grundlag af indkomstsreguleringen alene får udbetalt invaliditetsbeløbet,  

 bevarer retten til ejerboligfradrag.
 Retten til ejerboligfradrag for invaliditetsydelsesmodtagere med bistands-  

 eller plejetillæg bortfalder, hvis invaliditetsydelsen ikke kommer til  

 udbetaling på grund af indkomstregulering. (Bortfald kan først ske i 1982).  

 Frakendes bistands- eller plejetillæg, er invaliditetsydelsesmodtagere ikke  

 omfattet af bestemmelsen om ejerboligfradrag.
Ved beregning af, om folkepension, enkepension eller invaliditetsydelse  

 bortfalder på grund af indkomstregulering, benyttes en socialindkomst, der er  

 opgjort under forudsætning af, at betingelserne for retten til  

 ejerboligfradrag er opfyldt.
Viser opgørelsen, at pensionen eller  

 invaliditetsydelsen bortfalder på grund af indkomstregulering, opgøres en ny  

 socialindkomst opgjort uden ejerboligfradrag.
 Er en persons ret til ejerboligfradrag som følge af ovenstående ændret i  

 forhold til, hvad der er lagt til grund ved opgørelse af den meddelte  

 socialindkomst, foretager skattemyndighederne en ny opgørelse af  

 socialindkomsten efter anmodning fra de kommunale sociale myndigheder.
 For personer, der opfylder betingelserne for retten til ejerboligfradrag,  

 foretages der kun fradrag, når der i den skattepligtige formue indgår værdien  

 af en ejerbolig ved INDKOMSTÅRETS UDLØB.
 Ved indkomståret forstås det år, der ligger til grund for opgørelsen af  

 socialindkomsten.
 Ved opgørelsen af socialindkomst for 1981 er der kun beregnet  

 ejerboligfradrag, hvis den pågældende modtog pension eller opfyldte  

 aldersbetingelserne for at modtage folkepension den 31. december 1979.
EJERBOLIG 14. Ved ejerbolig forstås ejendomme, der pr. 1. januar  

 1980 er omfattet af den procentvise lejeværdiberegning.
For at ejendommen er  

 omfattet af den procentvise lejeværdiberegning, er det bl. a. en betingelse,  

 at ejendommen tjener til bolig for ejeren.
Ejeren betragtes som havende bolig  

 i ejendommen, når den anvendes til helårs- eller fritidsbolig for ejeren  

 eller hans husstand.
Ejendomme i udlandet er omfattet af bestemmelsen.
 Følgende ejendomme er herefter omfattet af bestemmelsen:
- enfamilieshuse, - ejerlejligheder, - tofamilieshuse, - ejendomme, der indeholder en eller to selvstændige lejligheder, og  

 tillige anvendes erhvervsmæssigt i væsentligt omfang (såkaldte blandede  

 ejendomme), og - stuehuse til ejendomme, der benyttes til landbrug, gartneri,  

 frugtplantage eller planteskole.
Andelslejligheder, aktie- og  

 anpartslejligheder og ejendomme med mere end to lejligheder er IKKE omfattet  

 af bestemmelsen.
Erhverver eller afhænder en pensionist m. fl en ejerbolig efter  

 indkomstårets udløb, ændres socialindkomsten ikke.
Eventuelle regler om  

 fravigelse af socialindkomsten i de love eller administrative forskrifter,  

 hvorefter de enkelte ydelser beregnes, kommer derimod i betragtning.
BEREGNINGSGRUNDLAGET FOR EJERBOLIGFRADRAG 15. Ejerboligfradraget beregnes på grundlag af den  

 ANSATTE VÆRDI for ejerboligen ved indkomstårets udløb, jfr. lovens § 5, stk.  

 3.
Der tages således ikke hensyn til størrelsen af gæld tinglyst på  

 ejendommen.
Har ejendommen flere ejere, medregnes den del af ejendomsværdien,  

 der forholdsmæssigt svarer til den del af ejendommen, den pågældende ejer.  

 For ægtefæller, der tilsammen ejer en ejendom, beregnes fradraget på grundlag  

 af den samlede ansatte ejendomsværdi, uanset hvorledes ejendomsretten er  

 fordelt imellem dem, idet fradraget beregnes for den ægtefælle, til hvem  

 formuen i skattemæssig henseende er henført.
Der kan kun beregnes fradrag for EN ejendom.
Den ejendom, fradraget  

 beregnes for, er den ejendom, der har den største ejendomsværdi.
Der kan  

 således beregnes fradrag for et fritidshus, hvis den pågældende ikke har  

 anden ejendom, eller hvis fritidshuset har en større ejendomsværdi end  

 helårsboligen, jfr. lovens § 5, stk. 4.
BEREGNING AF EJERBOLIGFRADRAG 16. Ejerboligfradraget beregnes på grundlag af den  

 således opgjorte ejendomsværdi efter skalaen i lovens § 4, jfr. pkt. 11.
 Fradraget kan dog ikke overstige formuetillægget efter § 4.
 EKSEMPEL 3.
 For pensionister m. fl., i hvis formue der indgår værdien af en ejerbolig,  

 skal der således først beregnes et formuetillæg på grundlag af den samlede  

 skattepligtige formue, jfr. pkt. 9-11. Derefter beregnes ejerboligfradrag på  

 grundlag af ejendomsværdien efter skalaen i lovens § 4, hvorefter  

 formuetillægget nedsættes med ejerboligfradraget.
 EKSEMPEL 4.
Beregning af socialindkomsten BEREGNING AF ENKELTPERSONERS SOCIALINDKOMST 17. Socialindkomsten beregnes herefter sÅledes for  

 personer, der IKKE ER PENSIONISTER M.
FL.
Indkomst - Fradrag ----------------------- I alt, dog mindst 0 kr.
+ Formuetillæg ----------------------- Socialindkomst ----------------------- Ved INDKOMST forstås summen af beløbene efter lovens § 2, stk. 1, jfr.  

 pkt. 4-6.
 Ved FRADRAG forstås summen af beløbene efter lovens § 2, stk, 2, jfr. pkt.  

 8.
 Ved FORMUETILLÆGGET forstås den andel af den skattepligtige formue, der  

 tillægges socialindkomsten efter lovens § 4, jfr. pkt. 9-11.
 Indkomst fratrukket fradrag medregnes ikke med negative beløb (jfr. lovens  

 § 2, stk. 3). Er fradrag derfor større end indkomst, sættes forskelsbeløbet  

 til 0 kr.
Socialindkomsten for personer, for hvilke der beregnes et fradrag i  

 formuetillægget efter lovens § 5 (PENSIONISTER M.
FL.), beregnes således:
Indkomst - FRADRAG ---------------------- I alt, dog mindst 0 kr.
Formuetillæg - Ejerboligfradrag ---------------------- + I alt, dog mindst 0 kr.
---------------------- Socialindkomst ---------------------- Ved EJERBOLIGFRADRAG forstås fradraget opgjort efter § 5, jfr. pkt. 13-16.
 Som nævnt, kan ejerboligfradraget ikke overstige formuetillægget.
 EKSEMPLER:
 EKSEMPEL 6.
I meddelelsen om socialindkomst for 1981 opgøres formuetillæg og  

 ejerboligfradrag ikke særskilt.
Der oplyses alene formuetillæg fratrukket  

 eventuelt ejerboligfradrag.
Forskellen er i meddelelsen benævnt  

 »Formuetillæg«.
BEREGNING AF SAMLET SOCIALINDKOMST FOR FLERE PERSONER 18. Flere offentlige ydelser beregnes på grundlag af  

 mere end en persons indkomst.
Indkomstgrundlaget kan således være ægtefællers  

 indkomst, forældreindkomst eller husstandsindkomst.
 I sådanne tilfælde gælder særlige regler for opgørelse af  

 socialindkomsten, der kan medføre, at disse personers samlede socialindkomst  

 IKKE svarer til summen af de enkelte personers indkomst.
 Efter lovens § 3 kan NEGATIVE beløb opgjort efter lovens § 2, stk. 1-2,  

 dvs. indkomst fratrukket fradrag, således fratrækkes i positive beløb for  

 andre personer, hvis socialindkomst indgår i det samlede indkomstgrundlag for  

 den pågældende ydelse (jfr. eksempel 11). Det samlede beløb opgjort efter §  

 2, stk. 1-2, for de pågældende personer kan dog ikke medregnes som et  

 negativt beløb (jfr. eksempel 12).
 EKSEMPEL 11.
Ved opgørelsen af en samlet socialindkomst for flere personer,  

 sammenlægges POSITIVE formuer ikke, men der beregnes et formuetillæg for hver  

 person.
Summen af disse formuetillæg indgår da i den samlede socialindkomst  

 for de pågældende personer.
Er der BÅDE NEGATIVE OG POSITIVE formuer, skal  

 negative formuer fratrækkes positive formuer, inden formuetillægget beregnes,  

 jfr. lovens § 4, stk. 3.
Ved opgørelse af en samlet socialindkomst for flere end to personer, hvor  

 mindst to personer har positiv formue, og en person har negativ formue,  

 fratrækkes den negative formue først i den største positive formue.
I den  

 samlede socialindkomst for de pågældende personer indgår da det eventuelle  

 formuetillæg beregnet på grundlag af den største positive formue efter  

 fradrag af den negative formue samt eventuelle formuetillæg beregnet på  

 grundlag af de øvrige formuer.
 EKSEMPEL 13:
Opgørelsen af socialindkomst for personer,  

 der er omfattet af lov om 19. I socialministeriets bekendtgørelse nr. 448 af 15.  

 oktober 1980 er der efter lovens § 6 fastsat regler for opgørelse af  

 socialindkomst for personer, der er omfattet af lov om sømandsskat.
Efter bekendtgørelsen opgøres der kun socialindkomst for FULDT  

 SKATTEPLIGTIGE PERSONER, der er omfattet af lov om sømandsskat.
Der opgøres  

 således ikke socialindkomst for udlændinge, der er omfattet af  

 sømandsskatteloven.
 Også for denne persongruppe opgøres socialindkomsten på grundlag af  

 indkomster, fradrag og formuetillæg evt. nedbragt med ejerboligfradrag.
 Indkomster og fradrag opgøres efter bekendtgørelsen som summen af  

 indkomster om bord (opgjort efter § 4 og § 5, stk. 1-4, i lov om sømandsskat)  

 og øvrige indkomster og fradrag (opgjort efter socialindkomstlovens § 2, stk.  

 1 og 2).
 Giver denne beregning et negativt beløb, dvs. at fradragene er større end  

 indkomsterne, indgår beløbet ikke i socialindkomsten.
Da der ved opgørelse af socialindkomsten medregnes indkomster om bord  

 opgjort efter sømandsskattelovens § 4 og § 5, stk. 1-4, godkendes de fradrag,  

 der er nævnt i § 5, stk. 1 og 4, ved opgørelsen.
Det betyder bl. a., at de to  

 faste fradrag, sømandsfradraget og udenrigsfartfradraget, godkendes.
Det  

 betyder samtidigt, at de fradrag, sømandsfradraget træder i stedet for, f.  

 eks. lønmodtagerfradrag, ikke godkendes for indkomster om bord.
 Til socialindkomsten henregnes desuden formuetillæg beregnet efter lovens  

 § 4, jfr. pkt. 9-11, eventuelt nedbragt med ejerboligfradrag efter lovens §  

 5, jfr. pkt. 13-16.
 Beregning af enkeltpersoners socialindkomst efter bekendtgørelsen  

 foretages da således:
Indkomst om bord (sømandsskattelovens § 4 og § 5, stk. 1-4) + Indkomst og fradrag i øvrigt (lovens § 2, stk. 1 og 2) --------------------------------------------------------- I alt, dog mindst 0 kr.
+ Formuetillæg (lovens § 4) - Evt. ejerboligfradrag (lovens § 5) --------------------------------------------------------- Socialindkomst --------------------------------------------------------- Administration og klageadgang ADMINISTRATION 20. Som nævnt i afsnit 1 påhviler det  

 statsskattedirektoratet at opgøre en socialindkomst for alle personer, der  

 slutlignes, og at stille kopi af socialindkomstregisteret til rådighed for  

 kommunerne til brug ved de enkelte forvaltningers beregninger af de  

 indkomstafhængige ydelser.
 DE KOMMUNALE SOCIALE MYNDIGHEDER varetager den generelle vejledning om  

 socialindkomstloven, herunder vejledning om HVILKE indkomst- og  

 fradragselementer, der indgår i socialindkomsten.
 På centralt plan bistår sikringsstyrelsen de kommunale sociale myndigheder  

 og de øvrige forvaltninger, der beregner ydelser på grundlag af  

 socialindkomsten, med administrationen af socialindkomstloven.
Vejledning om STØRRELSEN af de indkomster, der henregnes til  

 socialindkomsten, og de fradrag, der godkendes ved opgørelse af  

 socialindkomsten, gives af SKATTEMYNDIGHEDERNE.
Disse vejleder også om  

 opgørelsen og størrelsen af formue og ejendomsværdi.
Skattemyndighederne vejleder ligeledes om BEREGNING af socialindkomsten,  

 herunder beregning af formuetillægget og fradraget heri for pensionister m.  

 fl.
Efter henvendelse fra de kommunale sociale myndigheder beregner  

 skattemyndighederne en eventuel ny socialindkomst for personer, hvis ret til  

 fradrag efter lovens § 5 (ejerboligfradrag) er ændret i forhold til den  

 meddelte socialindkomst, jfr. pkt. 13.
Vejledning om opgørelse af en samlet socialindkomst for flere personer,  

 hvor mere end en persons socialindkomst lægges til grund for beregning af  

 eller betaling for offentlige ydelser, jfr. pkt. 19, gives af de  

 FORVALTNINGER, DER ADMINISTRERER DEN PÅGÆLDENDE YDELSE.
Disse vejleder også  

 om opgørelsen af indkomster, der efter socialministeriets bekendtgørelse om  

 henregning til socialindkomsten af indkomster, der er undtagne fra den  

 almindelige skattepligt, opgøres af de forvaltninger der administrerer den  

 pågældende ydelse, jfr. pkt. 6.
 Vejledning om, hvorledes de enkelte indkomstafhængige offentlige ydelser  

 (pensioner, børnetilskud, boligsikring m. v.) beregnes på grundlag af  

 socialindkomsten, gives af de forvaltninger, der administrerer de pågældende  

 ydelser.
 Det er ligeledes disse forvaltninger, der opgør og vejleder om anvendelsen  

 af indkomstgrundlag, der fraviger socialindkomsten.
KLAGEREGLER 21. Efter lovens § 8, stk. 2, 2. pkt. kan ministeren  

 for skatter og afgifter fastsætte bestemmelser om adgangen til at påklage  

 afgørelser om grundlaget for beregning af socialindkomsten.
Der vil efter  

 denne bestemmelse blive fastsat nedenstående klageregler.
Klager over skattemyndighedernes OPGØRELSE AF SOCIALINDKOMSTEN indgives  

 skriftligt til vedkommende ligningskommission.
Klagen kan kun omfatte  

 opgørelsen af indkomst- eller formueelementer, der indgår i opgørelsen af  

 socialindkomsten, men ikke i den skattemæssige slutopgørelse.
Klagen skal  

 indgives til vedkommende ligningskommission inden udgangen af det andet  

 kalenderår efter det indkomstår, for hvilken socialindkomsten er opgjort.  

 Klager over socialindkomsten, der anvendes i 1981, skal således indgives  

 inden udgangen af 1981.
 Ligningskommissionens afgørelse kan påklages skriftligt til vedkommende  

 skatteråd inden 4 uger efter, at der er givet vedkommende underretning om den  

 påklagede afgørelse.
 Hvis der klages over opgørelsen af et element, der indgår i både den  

 skattemæssige slutopgørelse og socialindkomsten, påklages dette efter de  

 bestemmelser, der er fastsat i de årlige bekendtgørelser vedrørende  

 slutligningen.
 Klagebehandlingen følger i øvrigt de af ministeren for skatter og afgifter  

 fastsatte regler.
 Klager over BEREGNING AF ELLER BETALING FOR de enkelte offentlige ydelser  

 - beregnet på grundlag af socialindkomst - følger de klageregler, der er  

 fastsat for de enkelte lovområder.
Det samme gælder klager over de indkomster, der efter socialministeriets  

 bekendtgørelse om henregning til socialindkomsten af indkomster, der er  

 undtagne den almindelige skattepligt, er opgjort af de forvaltninger, der  

 administrerer de enkelte ydelser.
Det drejer sig om alle de indkomster, der  

 efter bekendtgørelsen kan henregnes til socialindkomsten, med undtagelse af  

 de indkomster, der er nævnt i bekendtgørelsens § 1, nr. 3.
SOCIALMINISTERIET, DEN 15. OKTOBER 1980 RITT BJERREGAARD /Brian Nicholls Indholdsfortegnelse Indledende bemærkninger Oversigt over de offentlige ydelser hvor socialindkomsten skal anvendes  

 som beregningsgrundlag.
AFSNIT 1. OPGØRELSE OG TIDSMÆSSIG ANVENDELSE 1. Opgørelse 2. Anvendelse AFSNIT 2. INDKOMST OG FRADRAG 3. Indkomst- og fradragselementer.
INDKOMSTER DER MEDREGNES I SOCIALINDKOMSTEN 4. Skattepligtige indkomster  

 5. Kontanthjælp efter bistandsloven 6. Indkomster undtagne fra skattepligt  

 FRADRAG 7. Fradrag, der ikke anerkendes ved opgørelse af socialindkomsten 8.  

 Fradrag, der anerkendes ved opgørelse af socialindkomsten AFSNIT 3. FORMUETILLÆG 9. Formuetillæg 10. Beregningsgrundlaget for formuetillæg 11. Beregning af formuetillæg 12. Regulering af beløbsgrænser AFSNIT 4. FRADRAG I FORMUETILLÆG FOR PENSIONISTER M.
FL.  

 (EJERBOLIGFRADRAG).
13. Personkredsen 14. Ejerbolig 15. Beregningsgrundlaget for ejerboligfradrag 16.  

 Beregning af ejerboligfradrag AFSNIT 5. BEREGNING AF SOCIALINDKOMSTEN 17. Beregning af enkeltpersoners socialindkomst 18. Beregning af samlet socialindkomst for flere  

 personer AFSNIT 6. OPGØRELSEN AF SOCIALINDKOMST FOR PERSONER, DER ER OMFATTET AF  

 LOV OM SØMANDSSKAT 19. Opgørelsen af socialindkomst for personer, der er  

 omfattet af lov om sømandsskat AFSNIT 7. ADMINISTRATION OG KLAGEADGANG 20. Administration 21. Klageregler BILAG (* 1) BILAG 1: Lov af 16. juni 1980 om socialindkomst.
 BILAG 2: Socialministeriets bekendtgørelse nr. 448 af 15. oktober 1980 af  

 regler for opgørelse af socialindkomsten for personer, der er omfattet af lov  

 om sømandsskat.
 BILAG 3: Socialministeriets bekendtgørelse nr. 449 af 15. oktober 1980 om  

 henregning til socialindkomsten af indkomster, der er undtagne den  

 almindelige skattepligt.
