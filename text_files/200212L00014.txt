Fremsat den 2. oktober 2002 af  

 skatteministeren (Svend Erik Hovmand) Forslag til Lov om indgåelse af protokol til  

 ændring af den dansk-  

 pakistanske dobbeltbeskatningsoverenskomst § 1. Protokol-2 af 2. maj 2002 til Overenskomsten mellem  

 Kongeriget Danmark og den Islamiske Republik Pakistan til undgåelse af  

 dobbeltbeskatning og forhindring af skatteunddragelse for så vidt  

 angår indkomstskatter kan tiltrædes.
Protokollen er optaget som  

 bilag til denne lov.
 Stk. 2. Protokollen træder i kraft og finder anvendelse  

 efter bestemmelserne i protokollens artikel 4.
 § 2. Loven træder i kraft dagen efter  

 bekendtgørelsen i Lovtidende.
 § 3. Loven gælder ikke for Færøerne og  

 Grønland.
Bilag Oversættelse PROTOKOL-2  

 TIL OVERENSKOMSTEN MELLEM  

 KONGERIGET DANMARK  

 OG DEN ISLAMISKE REPUBLIK PAKISTAN  

 TIL UNDGÅELSE AF DOBBELTBESKATNING  

 OG FORHINDRING AF SKATTEUNDDRAGELSE  

 FOR SÅ VIDT ANGÅR INDKOMSTSKATTER.
Kongeriget Danmarks regering og Den Islamiske Republik  

 Pakistans regering, der ønsker at indgå en protokol (Protokol-2)  

 om ændring af overenskomsten mellem Kongeriget Danmark og Den Islamiske  

 Republik Pakistan til undgåelse af dobbeltbeskatning og forhindring af  

 skatteunddragelse for så vidt angår indkomstskatter, undertegnet  

 i København den 22. oktober 1987 (herefter omtalt som  

 "overenskomsten"); Er blevet enige om følgende:
Artikel 1 Artikel 2, stykke 3, litra b, i overenskomsten  

 ophæves og erstattes af følgende:
 »b)	I Danmark:
(i)	indkomstskatten til staten; (ii)	den kommunale indkomstskat; (iii)	den amtskommunale indkomstskat; (iv)	skatter i henhold til kulbrinteskatteloven;« Artikel 2 Artikel 8 i overenskomsten ophæves og erstattes af  

 følgende:
»Artikel 8 Fortjeneste ved international trafik 1.	Fortjeneste ved luftfartsvirksomhed i international trafik kan kun  

 beskattes i den kontraherende stat, hvori foretagendets virkelige ledelse har  

 sit sæde.
 2.	Med hensyn til fortjeneste, som erhverves af det danske, norske og  

 svenske luftfartskonsortium Scandinavian Airlines System (SAS), skal  

 bestemmelserne i stykke 1finde anvendelse, men kun på den del af  

 fortjenesten, som svarer til den andel i konsortiet, der ejes af SAS Danmark  

 A/S, den danske partner i Scandinavian Airlines System.
3.	Fortjeneste ved skibsfartsvirksomhed i international trafik kan  

 beskattes i den kontraherende stat, hvori foretagendes virkelige ledelse har  

 sit sæde.
Sådan fortjeneste, som erhverves fra kilder i den anden  

 kontraherende stat, kan imidlertid også beskattes i denne anden stat i  

 henhold til denne stats lovgivning, dog således, at den skat, som  

 på denne måde pålignes i denne anden stat, nedsættes  

 med 50 pct.
4.	Bestemmelserne i stykke 1 og 3 skal også finde anvendelse  

 på fortjeneste ved deltagelse i en pool, i et konsortium eller i en  

 international driftsorganisation.« Artikel 3 Artikel 24, stykke 3, i denne overenskomst skal slettes og erstattes med  

 følgende:
 »3.	(a)	Hvor der i medfør af lovgivningen i Pakistan er  

 indrømmet fritagelse for eller nedsættelse af pakistansk skat,  

 der i overensstemmelse med bestemmelserne i artikel 7 skal betales af  

 fortjeneste, som et dansk foretagende har erhvervet fra et fast driftssted i  

 Pakistan, skal der ved anvendelsen af stykke 2 indrømmes fradrag i  

 dansk skat for pakistansk skat, som om en sådan fritagelse eller  

 nedsættelse ikke var blevet indrømmet, forudsat at det faste  

 driftssted driver erhvervsvirksomhed (bortset fra virksomhed inden for den  

 finansielle sektor), og at ikke over 25 pct. af sådan fortjeneste  

 består af renter og fortjeneste ved afhændelse af aktier og  

 obligationer eller består af fortjeneste, der hidrører fra  

 tredjelande.
 (b)		Hvor udbytte er betalt af et selskab, der er  

 hjemmehørende i Pakistan, til en person (som er et selskab), der er  

 hjemmehørende i Danmark, og som direkte eller indirekte ejer 25 pct.  

 eller mere af aktiekapitalen i det førstnævnte selskab, skal  

 sådant udbytte være fritaget for beskatning i Danmark, forudsat  

 at det udbyttebetalende selskab driver erhvervsmæssig virksomhed  

 (bortset fra virksomhed inden for den finansielle sektor), og at ikke over 25  

 pct. af selskabets fortjeneste består af renter og fortjeneste fra  

 afhændelse af aktier og obligationer eller består af fortjeneste,  

 der hidrører fra tredjelande.
(c)		Ved anvendelsen af stykke 2 skal pakistansk skat på  

 royalties, som betales som vederlag for anvendelsen af, eller retten til at  

 anvende, ethvert patent, varemærke, mønster eller model,  

 tegning, hemmelig formel eller fremstillingsmetode, eller for oplysninger om  

 industriel eller videnskabelig erfaring, anses for at være betalt med  

 den sats, der gælder efter artikel 12, stykke 2, når de aktiver,  

 for hvilke der er betalt royalties, er anvendt i forbindelse med virksomhed  

 (bortset fra virksomhed inden for den finansielle sektor), som er  

 udøvet i Pakistan.
Pakistansk skat skal dog i intet tilfælde  

 anses for at være betalt med en sats, der er højere end den  

 skattesats, der gælder for royalties under pakistansk lovgivning.
Denne  

 bestemmelse finder ikke anvendelse, når royalties betales mellem  

 forbundne foretagender som omhandlet i artikel 9, eller når royalties  

 betales i forbindelse med aktiver, som sælges og leases tilbage af den,  

 som betaler royalties.
(d)		Ved anvendelsen af stykke 2 skal udtrykket "skat, som  

 er betalt i Pakistan", for så vidt angår skat, der skal  

 betales i Pakistan af en person hjemmehørende i Danmark, af indkomst,  

 der er omfattet af artikel 13, anses for at omfatte ethvert beløb, der  

 skulle have været betalt som pakistansk skat i medfør af  

 Pakistans lovgivning og i overensstemmelse med denne overenskomst for noget  

 år, såfremt der ikke havde været indrømmet  

 fritagelse for eller nedsættelse af skatten for det  

 pågældende år i medfør af en skattebegunstigende  

 ordning.
Pakistansk skat skal dog i intet tilfælde anses for at  

 være betalt med en sats, der er højere end den skattesats, der  

 gælder for honorarer for teknisk bistand under pakistansk  

 lovgivning.« Artikel 4 1.	Denne protokol skal træde i kraft på den seneste af de  

 datoer, på hvilken de respektive regeringer har givet hinanden  

 skriftlig underretning om, at de formkrav, som i henhold til deres respektive  

 staters forfatning skal opfyldes, er opfyldt, og dens bestemmelser skal have  

 virkning:
(a)	for så vidt angår skatter indeholdt ved kilden af  

 beløb, som betales eller overføres til  

 ikke-hjemmehørende personer den 1. januar eller senere i det  

 kalenderår, som følger umiddelbart efter det år, i hvilket  

 overenskomsten træder i kraft, eller senere; og (b)	for så vidt angår andre skatter for det skatteår,  

 som begynder den 1. januar eller senere i det kalenderår, der  

 følger umiddelbart efter det år, i hvilket overenskomsten  

 træder i kraft, og følgende år.
 2.	Denne protokol skal forblive i kraft, så længe  

 overenskomsten forbliver i kraft.
 TIL BEKRÆFTELSE HERAF har de undertegnede, dertil  

 behørigt befuldmægtigede af deres respektive regeringer,  

 underskrevet denne protokol.
 Udfærdiget i to eksemplarer i Islamabad, den 2. maj  

 2002, på engelsk.
For Kongeriget Danmarks regering For Den Islamiske Republik Pakistans regering:
Sven B.
Bjerregaard Riaz Ahmad Malik Bemærkninger til lovforslaget Almindelige bemærkninger Formålet med lovforslaget er at bemyndige regeringen  

 til at tiltræde en ny protokol (Protokol-2) til den dansk-pakistanske  

 dobbeltbeskatningsoverenskomst af 22. oktober 1987 og dermed  

 gennemføre protokollens bestemmelser i Danmark.
Dobbeltbeskatningsoverenskomsten fra 1987 indeholder nogle  

 bestemmelser, som udløb efter en periode på 10 år.
Det  

 drejer sig for det første om nogle bestemmelser, hvorefter danske  

 rederiers betaling af fragtskatter i Pakistan skal reduceres, og  

 dernæst om nogle bestemmelser om såkaldt "matching  

 credit".
 1. Fragtskatter.
I lighed med en række andre lande i Syd- og  

 Sydøstasien opkræver Pakistan fragtskatter af udenlandske  

 rederier, der besejler destinationer i Pakistan.
En fragtskat er en skat, som  

 opkræves i forbindelse med fragt af gods til eller fra et land, selv om  

 rederiet hverken er hjemmehørende eller har fast driftssted i det  

 pågældende land, og således efter de almindeligt anvendte  

 skattepligtskriterier ikke er skattepligtigt dér.
Grundlaget for  

 opkrævning af fragtskatter varierer fra land til land.
For Pakistans  

 vedkommende opkræves 8 pct. af bruttoindtægten ved den  

 pågældende fragt.
 Efter OECDs model for  

 dobbeltbeskatningsoverenskomster, som Danmark følger på dette  

 område, kan indkomst ved skibsfart i international trafik kun beskattes  

 i den stat, hvor rederiets virkelige ledelse har sit sæde (eller hvor  

 rederiet er hjemmehørende). Der kan således ikke efter  

 OECD-modellen opkræves fragtskatter.
Lande med fragtskatter ønsker ofte at opretholde  

 muligheden for at kunne opkræve disse skatter.
Lande uden fragtskatter  

 ønsker i sagens natur at undgå dem, da udenlandske fragtskatter  

 vil være en meromkostning for disse landes rederier.
Sådanne  

 modsat rettede interesser resulterer ofte i et kompromis, hvor fragtskatter  

 kan opkræves inden for visse begrænsninger.
I den dansk-pakistanske dobbeltbeskatningsoverenskomst fra  

 1987 blev det således aftalt, at Pakistan i de første fem  

 år, hvor overenskomsten var i kraft, skulle nedsætte sine  

 fragtskatter for danske rederier med halvdelen.
I den følgende  

 femårsperiode skulle de pakistanske fragtskatter nedsættes med en  

 fjerdedel, og efter en samlet periode på 10 år skulle Pakistan  

 kunne opkræve fragtskatter af danske rederier med fuld pakistansk sats.  

 Dette skal ses i sammenhæng med bestemmelserne om "matching  

 credit", som ligeledes udløb efter en periode på 10  

 år, jfr. nedenfor.
 2. Matching credit.
 Nogle udviklingslande forsøger at tiltrække  

 udenlandske investeringer ved i en kortere eller længere periode at  

 give skattenedsættelser til udenlandske virksomheder, der etablerer sig  

 i det pågældende land.
Hvis eksempelvis en dansk virksomhed etablerer en filial i  

 Pakistan, er indkomsten fra filialen skattepligtig hos selskabet i Danmark.  

 Danmark skal efter dobbeltbeskatningsoverenskomsten give en  

 skattenedsættelse   credit for den skat, der er betalt i Pakistan.
Hvis  

 Pakistan nedsætter sin skat for at tiltrække den danske  

 virksomhed, vil resultatet således blot blive, at den danske  

 skattenedsættelse bliver tilsvarende mindre.
Eller med andre ord: Den  

 pakistanske skattenedsættelse kommer ikke den danske virksomhed til  

 gode, men den danske statskasse.
For at undgå denne situation ønsker  

 udviklingslande ofte at få indsat "matching  

 credit"-bestemmelser i sine dobbeltbeskatningsoverenskomster.
Ved  

 "matching credit" forstås, at Danmark i eksemplet  

 nedsætter sin skat med det beløb, som den danske virksomhed  

 skulle have betalt, hvis den ikke havde opnået en  

 skattenedsættelse i Pakistan.
Herved kommer skattenedsættelsen  

 den danske virksomhed til gode.
Danmark har siden begyndelsen af 1990erne generelt  

 været betænkelig ved at acceptere "matching credit",  

 idet der heri ligger potentielle muligheder for skatteomgåelse, hvis  

 ikke bestemmelserne er indkapslet på en sådan måde, at den  

 finansielle sektor kan holdes udenfor.
I 1987-ovrenskomsten med Pakistan er  

 der ikke en sådan begrænsning på anvendelsen af  

 "matching credit"-bestemmelserne.
Til gengæld blev  

 bestemmelserne gjort tidsbegrænsede, således at de udløb  

 samtidig med nedsættelsen af de pakistanske fragtskatter.
 3. Forhandlinger om forlængelse af de udløbne  

 bestemmelser.
 I tiden omkring 1997 og senere blev der ført  

 forhandlinger med de pakistanske myndigheder om en forlængelse i  

 ændret form af de bestemmelser, der var ved at udløbe.  

 Forhandlingerne førte ikke på dette tidspunkt til noget  

 resultat.
I 2001 blev kontakterne genoptaget, og der blev  

 opnået enighed om en løsning, hvis hovedindhold er, at Pakistan  

 nedsætter sine fragtskatter til halvdelen for danske rederier, mens  

 Danmark giver "matching credit" i forbindelse med virksomhed uden  

 for den finansielle sektor.
Der gælder ingen særlige  

 tidsbegrænsninger for nogen af disse bestemmelser.
Økonomiske konsekvenser for stat, amter og kommuner Formålet med protokollen til  

 dobbeltbeskatningsoverenskomsten er at lempe hindringer, som  

 dobbeltbeskatning kan medføre for udvikling af økonomiske  

 relationer mellem Pakistan og Danmark.
Virkningen af protokollen er begrænset til de  

 områder, hvor der sker ændringer i forhold til den gældende  

 overenskomst.
Dvs. vedrørende pakistansk fragtskat af danske rederier  

 og pakistansk skattelempelse for danske filialer med fast driftssted i  

 Pakistan.
Halveringen af pakistansk fragtskat for danske rederier  

 indebærer en omkostningsbesparelse for rederierne, og da rederierne  

 således betaler minde fragtskat i Pakistan, vil der være mindre  

 pakistansk skat til modregning i dansk skat af indkomst ved besejling af  

 pakistanske destinationer.
Den mindre modregning (credit) skønnes med  

 stor usikkerhed at medføre et årligt merprovenu på et par  

 mio. kr.
 Med hensyn til danske selskabers filialer med fast  

 driftssted i Pakistan skal Danmark ifølge "matching credit"  

 give credit for pakistansk skat uden hensyn til skattenedsættelser, der  

 måtte blive tildelt filialen i Pakistan, hvilket skønnes at  

 medføre et meget beskedent provenutab, som vil være stigende med  

 fremtidige skattenedsættelser for danske filialer i Pakistan.
Samlet skønnes lovforslaget at medføre et  

 årligt merprovenu i størrelsesordenen 1-2 mio. kr. fra og med  

 ikrafttrædelsen.
Heraf vedrører ca. 1/4 mio. kr. kommunerne.
Økonomiske konsekvenser for erhvervslivet Protokollen medfører, at danske rederier, som  

 besejler pakistanske destinationer, for fremtiden får halveret de  

 pakistanske fragtskatter og vil som følge af lavere omkostninger  

 stå bedre i konkurrencen med rederier fra andre lande.
 Virkningen for dansk erhvervsliv i øvrigt er, at  

 danske selskaber med filial i Pakistan fremover vil opnå den fulde  

 virkning af pakistansk skattenedsættelse for filialen i Pakistan.
Miljømæssige konsekvenser Lovforslaget indebærer ingen  

 miljømæssige konsekvenser.
Administrative konsekvenser Lovforslaget skønnes ikke at have væsentlige  

 administrative konsekvenser.
Forholdet til EU-retten Lovforslaget har ikke EU-retlige aspekter.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Lovforslaget skønnes at medføre et merprovenu  

 på 1-2 mio. kr.
Heraf vedrører ca. 1/4 mio. kr.  

 kommunerne.
Administrative konsekvenser for stat, amter og  

 kommuner Ingen Økonomiske konsekvenser for  

 erhvervslivet Protokollen medfører en lempelse af omkostningerne for  

 danske rederier, som besejler pakistanske destinationer.
 Danske selskaber med filial i Pakistan vil desuden fremover opnå den  

 fulde virkning af pakistansk skattenedsættelse for filialen i Pakistan.
Administrative konsekvenser for  

 erhvervslivet Ingen Miljømæssige konsekvenser Ingen Administrative konsekvenser for borgerne Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Efter lovforslagets § 1 bemyndiges regeringen til at  

 tiltræde protokollen til den dansk-pakistanske  

 dobbeltbeskatningsoverenskomst.
Protokollen er optaget som bilag til  

 lovforslaget.
Protokollens artikel 1 indeholder alene en teknisk  

 opdatering af listen over de danske skatter, som er omfattet af  

 dobbeltbeskatningsoverenskomsten.
Listen i den eksisterende overenskomst  

 medtager skatter, som ikke længere eksisterer og er således  

 forældet.
Fra pakistansk side fandt man ikke behov for en tilsvarende  

 opdatering.
Artikel 2 i protokollen indeholder en ny affattelse  

 af dobbeltbeskatningsoverenskomstens artikel 8, som omhandler fortjeneste ved  

 international trafik.
I forhold til den eksisterende artikel er der sket den  

 ændring, at begge de to stater kan opkræve fragtskatter af  

 rederier hjemmehørende i den anden stat, men skatterne skal  

 nedsættes til halvdelen.
I praksis vil denne bestemmelse kun  

 vedrøre Pakistan, da Danmark ikke opkræver fragtskatter.
Der  

 gælder ingen tidsbegrænsning for nedsættelsen af de  

 pakistanske fragtskatter.
I protokollens artikel 3 ændres den  

 såkaldte metodebestemmelse, d.v.s. reglerne for, hvordan  

 dobbeltbeskatning skal undgås.
Efter de bestemmelser, som nu er  

 udløbet, skulle Danmark give "matching credit" f.s.v.  

 angår udbytter, renter, royalties, honorarer for teknisk bistand samt  

 erhvervsvirksomhed af enhver karakter, når pakistansk skat var nedsat  

 efter nærmere opregnede bestemmelser i den pakistanske lovgivning.
 Som led i et kompromis, hvor Pakistan som nævnt  

 frafalder halvdelen af sin fragtskat, har Danmark accepteret fremover at give  

 "matching credit" i forbindelse med erhvervsvirksomhed uden for den  

 finansielle sektor, industrielle royalties (d.v.s. royalties for anvendelse  

 af patenter, varemærker, særlige fremstillingsmetoder etc.,  

 når disse har været anvendt i Pakistan uden for den finansielle  

 sektor) og honorarer for teknisk bistand.
Endelig skal Danmark efter artikel 3 fritage udbytter  

 udloddet fra pakistanske datterselskaber til danske moderselskaber for  

 beskatning i Danmark, når datterselskabet driver virksomhed i Pakistan  

 uden for den finansielle sektor.
De interne danske regler sikrer allerede, at  

 sådanne udbytter er fritaget for beskatning i Danmark.
Protokollens artikel 4 indeholder  

 ikrafttrædelsesbestemmelser.
Protokollen træder i kraft,  

 når de to staters regeringer har meddelt hinanden, at deres respektive  

 forfatningsmæssige krav for, at protokollen kan træde i kraft, er  

 opfyldt.
Det vil for Danmarks vedkommende sige, at Folketinget har vedtaget  

 dette lovforslag.
Protokollen finder anvendelse fra og med det  

 næstfølgende år.
Til § 2 Efter lovforslagets § 2 træder loven i kraft  

 dagen efter bekendtgørelsen i Lovtidende.
Til § 3 Efter lovforslagets § 3 gælder loven ikke for  

 Færøerne og Grønland, da skattespørgsmål  

 hører under det færøske og grønlandske  

 landsstyre.
