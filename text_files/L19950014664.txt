 Ved noteveksling af 13. januar og 3. marts 1995 er der i Accra indgået  

 aftale om udstedelse af arbejdstilladelser til pårørende til ansatte i den  

 ghanesiske statsadministration, der er udsendt til officiel tjeneste i  

 Danmark og pårørende til ansatte i den danske statsadministration, der er  

 udsendt til officiel tjeneste i Ghana.
 Notevekslingen har følgende ordlyd:
 J. nr. 3.M.203.a/3.
KONGELIG DANSK AMBASSADE Accra, den 13. januar 1995 Republikken Ghanas Udenrigsministerium Den danske ambassade bevidner det ghanesiske udenrigsministerium sin  

 højagtelse og har den ære at foreslå, at der på gensidighedsbasis gives  

 pårørende til diplomatisk, konsulært, administrativt og teknisk personale  

 udsendt af den danske regering til officiel tjeneste i Ghana eller udsendt af  

 den ghanesiske regering til officiel tjeneste i Danmark tilladelse til at  

 tage lønnet beskæftigelse i modtagerstaten i henhold til følgende  

 bestemmelser:
 1. »Pårørende« i denne aftale omfatter: a) ægtefæller  

 eller samlevende, b) ugifte børn under 21 eller under 25 år, såfremt de  

 pågældende er fuldtidsstuderende på en højere læreanstalt, og c) ugifte børn,  

 der er fysisk eller psykisk handicappede.
 2. Hvis der i forbindelse med professionen eller aktiviteten  

 kræves specielle kvalifikationer, skal den pårørende opfylde de regler, der  

 gælder for den pågældende profession eller aktivitet i modtagerstaten.
3. Forinden en pårørende kan påtage sig beskæftigelse i  

 modtagerstaten, skal udsenderstatens ambassade fremsende en officiel  

 anmodning til udenrigsministeriets protokol.
Når det er konstateret, at den  

 pågældende falder ind under de i denne aftale anførte kategorier, vil  

 protokollen meddele udsenderstatens ambassade, at den pågældende har  

 tilladelse til at påtage sig beskæftigelse.
4. Pårørende, der opnår beskæftigelse i henhold til denne aftale,  

 og som nyder immunitet i modtagerstatens jurisdiktion i henhold til artikel  

 31 i Wienerkonventionen om diplomatiske forbindelser eller i henhold til en  

 hvilken som helst anden relevant international aftale, vil ikke kunne nyde  

 godt af civil og administrativ immunitet for så vidt angår alle sager, der  

 måtte opstå som følge af sådan beskæftigelse, og som falder ind under  

 modtagerstatens civile og administrative jurisdiktion.
Udsenderstaten giver  

 uigenkaldeligt afkald på sådan immunitet gennem denne aftale.
Det påhviler de  

 pågældende personer at betale indkomstskat og socialforsikringsbidrag til  

 modtagerstaten af ethvert vederlag, de modtager i forbindelse med  

 beskæftigelse i modtagerstaten.
 5. Nærværende aftale forbliver i kraft indtil videre; hver af  

 aftaleparterne kan opsige aftalen skriftligt med seks måneders varsel gennem  

 en diplomatisk kanal.
 Den danske ambassade foreslår endvidere, at såfremt ovennævnte  

 formuleringer kan godkendes af den ghanesiske regering, skal denne note og  

 ministeriets bekræftende svarnote udgøre en aftale mellem de to regeringer og  

 træde i kraft på datoen for svarnoten.
 Den danske ambassade benytter denne lejlighed til på ny at forsikre det  

 ghanesiske udenrigsministerium om sin mest udmærkede højagtelse.
Kongelig Dansk Ambassade Accra, den 13. januar 1995 J. nr. 3.M.203.a/3.
REPUBLIKKEN GHANAS UDENRIGSMINISTERIUM Accra, den 3. marts 1995 Kongelig Dansk Ambassade Ghanas udenrigsministerium bevidner den danske ambassade sin højagtelse og  

 har under henvisning til ambassadens note nr. 4.F.Accra.1 af 13. januar 1995  

 vedrørende den danske regerings forslag om indgåelse af en aftale vedrørende  

 ansættelse af ægtefæller til akkrediteret diplomatisk personale i de  

 respektive lande den ære at meddele følgende:
 Det aftales, at der på gensidighedsbasis gives pårørende til diplomatisk,  

 konsulært, administrativt og teknisk personale udsendt af den danske regering  

 til officiel tjeneste i Ghana eller udsendt af den ghanesiske regering til  

 officiel tjeneste i Danmark tilladelse til at tage lønnet beskæftigelse i  

 modtagerstaten.
 Nærværende notes datering skal udgøre aftalens ikrafttrædelsesdato.
 Ghanas udenrigsministerium benytter denne lejlighed til på ny at forsikre  

 den danske ambassade om sin mest udmærkede højagtelse.
Republikken Ghanas Udenrigsministerium Accra, den 3. marts 1995 Aftalen trådte i kraft på datoen for  

 den ghanesiske svarnote, den 3.
