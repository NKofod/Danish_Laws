Vejledning til bekendtgørelse om  

 ændring af bekendtgørelse  

 om beskæftigelseskrav, dagpengeperiode og aktivperiode Indledning Direktoratet har i bekendtgørelse nr. 1193 af 18.  

 december 2002 (ændringsbekendtgørelsen) ændret  

 bekendtgørelse om beskæftigelseskrav, dagpengeperiode og  

 aktivperiode (bekendtgørelsen). Ændringen er en  

 opfølgning på lov nr. 1035 af 17. december 2002 om ændring  

 af lov om arbejdsløshedsforsikring m.v., der er en udmøntning  

 af det politiske forlig om »Flere i Arbejde«.
Ændringen af lov om arbejdsløshedsforsikring  

 m.v. indebærer, at den gældende sondring mellem en  

 dagpenge- og aktivperiode ophæves, at forbruget af hele  

 ydelsesperioden fremover opgøres i uger, og at der er  

 ændrede regler for, hvorledes perioder med sygedagpenge under ledighed  

 forbruger af ydelsesperioden.
Der er i denne forbindelse fastsat  

 særlige overgangsregler.
 I denne vejledning beskrives reglerne i  

 ændringsbekendtgørelsen, og nogle af reglerne uddybes med  

 nærmere retningslinier.
Til § 1, nr. 1 Som følge af, at sondringen mellem en dagpenge- og  

 aktivperiode ophæves, ændres bekendtgørelsens titel til  

 »Bekendtgørelse om beskæftigelseskrav og dagpengeperiode«.
 Ligeledes ændres titlen på vejledning nr. 191  

 af 20. december 2000 om beskæftigelseskrav, dagpengeperiode og  

 aktivperiode (i det følgende kaldet »vejledning 191/2000«) til:  

 »Vejledning om beskæftigelseskrav og dagpengeperiode«.
Til § 1, nr. 6 (ny § 6) Den hidtil gældende dagpengeperiode og aktivperiode  

 slås sammen til én dagpengeperiode, hvor et medlem har ret til  

 dagpenge, aktivering mm. i sammenlagt op til 208 uger (ydelsesperiode) inden  

 for en periode på 312 uger (referenceperiode). Dette gælder dog  

 ikke for medlemmer, der er fyldt 60 år, jf. § 1, nr. 29, i  

 ændringsbekendtgørelsen.
 Som følge heraf foretages følgende  

 ændringer i vejledning 191/2000:
 Pkt. 9 ændres til:
»9. Længden af dagpengeperioden 9.1. Et medlem bevarer retten til dagpenge  

 efter de hidtidige regler og i overensstemmelse med den hidtidige  

 indplacering, hvis medlemmet 1)	er indplaceret i henhold til Arbejdsministeriets dagældende  

 bekendtgørelse nr. 906 af 1. december 1993  

 (overgangsbekendtgørelsen), eller 2)	er indplaceret i dagpengeperioden med virkning fra den 23. november  

 1994 eller tidligere (- uden at være omfattet af  

 overgangsbekendtgørelsen), og medlemmet enten er fyldt 60 år eller fylder 60 år inden  

 udløbet af den dagpengeperiode, de er indplaceret i, jf. § 20,  

 stk. 2-4, og pkt. 16 nedenfor.
 9.2. Øvrige medlemmer, som er  

 indplaceret i henhold til overgangsbekendtgørelsen, og som havde ret  

 til at overgå til aktivperioden efter de før 1. januar 2003  

 gældende regler, er omfattet af de almindelige regler, jf. § 6,  

 § 15 og § 20, stk. 2 og 3.
9.3. Et medlem, skal stilles som om, der  

 ikke var sket en afkortning af dagpengeperioden, jf. pkt. 9.1., hvis  

 medlemmet 1)	er indplaceret i henhold til Arbejdsministeriets dagældende  

 bekendtgørelse nr. 906 af 1. december 1993  

 (overgangsbekendtgørelsen), eller 2)	er indplaceret i dagpengeperioden med virkning fra den 23. november  

 1994 eller tidligere (- uden at være omfattet af  

 overgangsbekendtgørelsen), og medlemmet har fået afkortet sin dagpengeperiode efter de  

 almindelige regler, men ikke når at overgå til aktivperioden  

 efter de før 1. januar 2003 gældende regler, inden det fyldte  

 60. år.
 9.4. Pkt. 9.1.-9.3. gælder kun for  

 medlemmer, som ikke efterfølgende har optjent  

 beskæftigelseskravet som betingelse for ret til en ny  

 dagpengeperiode.
9.5. Der gælder særlige  

 regler for medlemmer mellem 50 og 60 år, jf. bekendtgørelsens  

 § 14, og for de over 60-årige, jf. bekendtgørelsens  

 § 15 og nedenfor pkt. 16.« Pkt. 11. (Overgang til aktivperioden) udgår.
 Pkt. 15. (Medlemmer under 25 år) udgår.
Til § 1, nr. 7 og 14 (ophævelse af § 7,  

 stk. 1, nr. 6, og ny § 9, stk. 1, nr. 8) Ændringerne er en følge af, at § 29 i  

 den før 1. januar 2003 gældende lov om en aktiv  

 arbejdsmarkedspolitik er ophævet.
Til § 1, nr. 13 og nr. 20 (ny § 9,  

 stk. 1, nr. 3, og ny § 11, stk. 1) Som følge af, at de hidtil gældende dagpenge-  

 og aktivperioder slås sammen til én dagpengeperiode,  

 ændres også reglerne for, hvordan perioder med sygedagpenge under  

 ledighed forbruger af ydelsesperioden.
 Fra den 1. januar 2003 forbruger perioder med sygedagpenge  

 under ledighed af ydelsesperioden med den del af perioden, der er på 6  

 uger eller derunder.
Det gælder dog ikke, hvis sygedagpengene er udbetalt  

 i henhold til afsnit IV i lov om dagpenge ved sygdom eller fødsel.
Det  

 gælder heller ikke, hvis der er tale om perioder med sygedagpenge fra  

 og med medlemmets 60. år, eller perioder med sygedagpenge, der er  

 påbegyndt senest den 31. december 1998, jf. § 9, stk. 3, i  

 bekendtgørelsen som affattet ved § 1, nr. 18, i  

 ændringsbekendtgørelsen.
Fra den 1. januar 2003 forlænger perioder med  

 sygedagpenge under ledighed referenceperioden med den del af perioden, der  

 overstiger 6 uger.
Perioder med sygedagpenge, der er udbetalt i henhold til  

 afsnit IV i lov om dagpenge ved sygdom eller fødsel, og perioder med  

 sygedagpenge, der er påbegyndt senest den 31. december 1998,  

 forlænger dog referenceperioden med hele perioden med sygedagpenge.
 Hver periode med sygedagpenge opgøres for sig.
 I forbindelse med ændringen skal der med virkning  

 for den 1. januar 2003 ske en regulering for medlemmer, som under ledighed  

 forud for den 1. januar 2003 har haft perioder med sygedagpenge, der har  

 forbrugt af en ydelsesperiode, hvor perioden ligger efter medlemmets seneste  

 indplacering i en dagpengeperiode, og hvor perioden ikke allerede har medført en forlængelse af  

 medlemmets ydelses- og referenceperioder efter de hidtidige regler.
For disse medlemmer forlænges deres ydelsesperiode  

 og referenceperiode med virkning fra den 1. januar 2003 med den del af  

 perioden med sygedagpenge, som ligger ud over 6 uger, og som har forbrugt af  

 en ydelsesperiode.
Hvis et medlem har modtaget sygedagpenge samtidig med, at  

 medlemmet har haft beskæftigelse, omregnes de timer, der er udbetalt  

 sygedagpenge for, til uger.
Hvis der herefter er modtaget sygedagpenge for  

 timer, der svarer til mere end 6 uger, kan ydelsesperioden og  

 referenceperioden forlænges med den del, der overstiger 6 uger.
Hvis  

 der har været flere perioder med sygedagpenge under ledighed  

 opgøres hver periode for sig.
 Der henvises til § 3, stk. 3 og 5, i  

 ændringsbekendtgørelsen.
 For andre forhold, som kan forlænge  

 referenceperioden, og som ligger forud for den 1. januar 2003, gælder  

 de almindelige regler for, hvornår a-kassen skal opgøre om  

 referenceperioden kan forlænges, jf. neden for til § 1, nr. 24 (ny  

 § 11, stk. 5).
 Som følge heraf foretages følgende  

 ændringer i vejledning 191/2000:
 Pkt. 13.1., 1.-3. afsnit, ændres til:
»13.1. Referenceperioden  

 forlænges med perioder med sygedagpenge i henhold til afsnit IV i lov  

 om dagpenge ved sygdom eller fødsel, og med perioder med sygedagpenge  

 under ledighed i øvrigt med den del, der overstiger 6 uger.
Afsnit IV  

 i lov om dagpenge ved sygdom eller fødsel omhandler dagpenge ved  

 graviditet, barsel, adoption og pasning af alvorligt sygt barn.
Sygdom, som er påbegyndt før den 1. januar  

 1999, forlænger referenceperioden, uanset at medlemmet først  

 raskmeldes efter den 31. december 1998, jf. § 11, stk.1, nr. 3.« Pkt. 13.1., 10. afsnit, ændres til:
»Ved opgørelsen skal der medregnes timer, hvor  

 medlemmet har modtaget ydelser som nævnt i § 11, stk. 1, nr.  

 4-6, for en del af en dag, og timer, hvor medlemmet har været ansat i  

 servicejob på mindre end fuld tid, jf. nedenfor pkt. 13.2.« I pkt. 13 ændres i øvrigt  

 »referenceperioderne« til: »referenceperioden«.
 Pkt. 17.1.3. ændres til:
»17.1.3. Hvis et medlem i  

 øvrigt under ledighed i en periode får udbetalt sygedagpenge  

 efter lov om dagpenge ved sygdom eller fødsel - bortset fra  

 sygedagpenge efter lovens afsnit IV - vil de første 6 uger af perioden  

 forbruge af ydelsesperioden, jf. § 9, stk. 1, nr. 3. Der henvises i  

 øvrigt til pkt. 12.2. Hvis perioden er over 6 uger, vil  

 referenceperioden blive forlænget med den periode, der ligger ud over 6  

 uger, jf. § 11, stk.1, nr. 1.« I pkt. 17.1.4. ændres »§ 18« til: »§ 9,  

 stk. 3«.
 I pkt. 17.2.2., 2. afsnit, og pkt. 17.2.3. ændres  

 »§ 11, stk. 1, nr. 1« til: »§ 11, stk. 1, nr. 2«.
 De ændrede regler for, hvordan sygedagpenge under  

 ledighed forbruger af ydelsesperioden, medfører også  

 ændringer i pkt. 12. i vejledning 191/2000. Disse er anført  

 under bemærkningerne neden for til § 1, nr. 17 (ny § 10) og  

 § 3.
Til § 9, stk. 1, nr. 5, i  

 bekendtgørelsen Der bliver i lov om en aktiv arbejdsmarkedspolitik indsat  

 et nyt kapitel 3 a om kontaktforløbet.
Af § 10 c i nævnte  

 lov fremgår, at et individuelt kontaktforløb kan indeholde bl.a.  

 kurser i jobsøgning og besøg på arbejdspladser med  

 henblik på afklaring af jobønsker.
Det forudsættes, at et  

 medlem modtager dagpenge under sådanne aktiviteter.
Deltagelse i  

 sådanne aktiviteter skal indgå ved opgørelsen af forbruget  

 af ydelsesperioden.
Efter § 10, stk. 6 (tidligere stk. 5), i  

 lov om en aktiv arbejdsmarkedspolitik kan AF i særlige situationer give  

 tilbud om uddannelse uden forudgående udarbejdelse eller revision af en  

 individuel handlingsplan.
Under deltagelse i et sådant tilbud får  

 medlemmet uddannelsesgodtgørelse efter kapitel 6 i nævnte lov.  

 Deltagelse i et sådant tilbud om uddannelse skal indgå ved  

 opgørelsen af forbruget af ydelsesperioden.
Til § 1, nr. 18 (ny § 10) og § 3 I den samlede dagpengeperiode, der gælder fra den 1.  

 januar 2003, opgøres forbruget af ydelsesperioden i uger, på  

 samme måde som opgørelsen af forbruget af ydelsesperioden i  

 aktivperioden efter de før 1. januar 2003 gældende regler blev  

 opgjort.
Medlemmer, der senest den 31. december 2002 er  

 overgået til aktivperioden efter de før 1. januar 2003  

 gældende regler, berøres derfor ikke af ændringen.
De vil  

 have samme antal uger med ret til dagpenge tilbage efter den 1. januar 2003,  

 som de ville have haft efter de hidtil gældende regler (evt. reguleret  

 med perioder på over 6 uger med sygedagpenge under ledighed, jf. det  

 anførte oven for til § 1, nr. 13 og nr. 21 (ny § 9,  

 stk. 1, nr. 3, og ny § 11, stk. 1)). I tilfælde, hvor  

 det er nødvendigt at opgøre det hidtidige forbrug af  

 dagpengeretten for disse medlemmer, sættes deres forbrug af  

 ydelsesperioden før overgangen til aktivperioden efter de før  

 1. januar 2003 gældende regler til 52 uger for medlemmer, der var  

 mellem 25 og 59 år, og 26 uger for medlemmer, der var under 25 år  

 eller over 60 år, og forbruget af referenceperioden til 104 uger for  

 medlemmer, der var mellem 25 og 59 år, og 78 uger for medlemmer, der  

 var under 25 år.
Dette gælder uanset om medlemmet overgik til  

 aktivperioden, fordi medlemmets ydelsesperiode i dagpengeperioden var  

 opbrugt, eller fordi medlemmets referenceperiode i dagpengeperioden var  

 udløbet.
For medlemmer, der den 1. januar 2003 var i  

 dagpengeperioden efter de før 1. januar 2003 gældende regler,  

 opgøres forbruget af ydelsesperioden frem til og med den 5. januar  

 2003 efter de hidtil gældende regler.
Med virkning fra den 6. januar  

 2003 omregnes det hidtidige forbrug af ydelsesperioden fra timer til uger.  

 Det sker ved at dividere de hidtil forbrugte timer af ydelsesperioden med 37  

 for fuldtidsforsikrede og med 30 for deltidsforsikrede medlemmer.
Hvis der  

 herved ikke fremkommer et helt antal uger, rundes der op til nærmeste  

 antal hele uger.
Det er medlemmets forsikringsstatus den 6. januar 2003, der  

 er agørende for, hvorledes det hidtidige forbrug skal omregnes til  

 uger.
For medlemmer, som ikke modtager ydelser fra a-kassen for  

 tiden omkring den 6. januar 2003, kan a-kassen foretage omregningen,  

 når medlemmet igen skal have ydelser fra a-kassen.
Omregningen skal dog  

 også i disse tilfælde ske med virkning fra den 6. januar  

 2003.
 Som følge heraf foretages følgende  

 ændringer i vejledning 191/2000:
Pkt. 12.1. udgår.
Pkt. 12.2.-12.8. bliver herefter  

 pkt. 12.1.-12.7.
 I pkt. 12.2., der bliver pkt. 12.1. ændres  

 overskrift og de to første afsnit til følgende:
»12.1. Forbrug af ydelsesperioden 12.1.1. Den periode, hvor et medlem kan  

 modtage dagpenge, tilbud mm. (ydelsesperioden), opbruges ugevis, jf. dog om  

 medlemmer ansat i servicejob nedenfor pkt. 12.1.2.
Der er forbrugt en uge af ydelsesperioden, hvis medlemmet  

 i hele eller en del af en kalenderuge har fået dagpenge eller andre  

 ydelser, tilbud mm., der er nævnt i § 9.« I pkt. 12.2.1., der bliver pkt. 12.1.1., ændres i 4.  

 afsnit »pkt. 12.3.« til: »pkt. 12.2.« I pkt. 12.2.2., der bliver pkt. 12.1.2., ændres i 4.  

 og 6. afsnit »pkt. 12.2.1.« til: »pkt. 12.1.1.« I pkt. 12.3.1., der bliver pkt. 12.2.1., ændres i 1.  

 afsnit »en dagpenge- eller aktivperiode« til: » en dagpengeperiode«.
 Pkt. 12.3.2. udgår.
 I pkt. 12.3.3., der bliver pkt. 12.2.2., udgår i 1.  

 afsnit ordene »i dagpengeperioden«.
 I pkt. 12.3.3., der bliver pkt. 12.2.2., ændres  

 afsnittet mellem de to eksempler til:
»Hvis perioden med sygedagpenge overstiger 6 uger,  

 forbruger de første 6 uger af ydelsesperioden, og referenceperioden  

 forlænges med den del, der overstiger 6 uger. « I pkt. 12.3.3., der bliver pkt. 12.2.2., ændres  

 teksten til det sidste eksempel til:
»Et medlem får udbetalt dagpenge for mandag den  

 23. august 1999. Medlemmet er syg med sygedagpenge fra den 24. august til og  

 med den 28. oktober 1999. Medlemmet holder fri for egen regning fredag den  

 29. oktober og begynder i ordinær beskæftigelse mandag den 1.  

 november 1999. Da medlemmet ved at få dagpenge den 23. august har  

 forbrugt en uge af ydelsesperioden, vil dagene med sygedagpenge i samme uge  

 ikke forbruge af ydelsesperioden.
Da perioden 30. august til 28. oktober  

 svarer til 8 uger og 4 dage, og da sygdom opgøres i dage, der omregnes  

 til hele uger, vil sygdomsperioden forbruge 6 uger af ydelsesperioden og  

 forlænge referenceperioden med 2 uger.
De resterende 4 dage vil ikke  

 senere blive sammenlagt med andre sygedage, hverken i relation til forbrug af  

 ydelsesperioden eller forlængelse af referenceperioden.« I pkt. 12.3.3., der bliver pkt. 12.2.2., indsættes  

 efter sidste eksempel følgende:
»Hvis et medlem har modtaget sygedagpenge, der forbruger  

 af ydelsesperioden, samtidig med, at medlemmet har haft beskæftigelse,  

 forbruger de første 6 uger, hvor medlemmet har fået sygedagpenge  

 for en del af ugen, af ydelsesperioden.
Hvis der er modtaget sygedagpenge for  

 en del af ugen i mere end 6 uger, forlænges referenceperioden med den  

 del, der overstiger 6 uger.« Til § 1, nr. 24 (ny § 11, stk. 5) A-kasserne kan vælge at forlænge medlemmernes  

 referenceperiode løbende, når medlemmerne har haft perioder med  

 forhold, der kan forlænge referenceperioden.
A-kasserne kan også vælge at lave en samlet  

 opgørelse forud for det forventede udløb af en tidligere  

 opgjort referenceperiode.
Hvis medlemmets dagpengeret ophører som  

 følge af, at ydelsesperioden er opbrugt inden det forventede  

 udløb af en tidligere opgjort referenceperiode, behøver  

 a-kassen ikke at træffe afgørelse om forlængelse af  

 referenceperioden.
 Som følge heraf foretages følgende  

 ændringer i vejledning 191/2000:
 Pkt. 13.1., 11. afsnit og det efterfølgende  

 eksempel, ophæves.
Til § 1, nr. 25 (ny § 12) Når et medlem, der er indplaceret i en  

 dagpengeperiode, har haft 52 henholdsvis 34 ugers beskæftigelse inden  

 for de sidste 3 år og siden seneste indpalcering i dagpengeperioden,  

 starter medlemmet forfra i en ny dagpengeperiode.
 Opgørelsen af, om medlemmet har haft 52 henholdsvis  

 34 ugers beskæftigelse, sker løbende i forbindelse med at  

 medlemmet melder sig ledigt eller anmoder om dagpenge eller andre ydelser fra  

 a-kassen.
Der skal dog ikke ske opgørelse af et medlems  

 beskæftigelse i forbindelse med, at der udbetales feriedagpenge til  

 medlemmet, hvis medlemmet er i beskæftigelse.
Medlemmet anses for at  

 være i beskæftigelse, når medlemmet er i et  

 beskæftigelsesforhold såvel første dag før som  

 første dag efter den periode, som der udbetales feriedagpenge for.
 Den løbende opgørelse af  

 beskæftigelseskravet gælder også for et medlem, som er  

 indplaceret i en dagpengeperiode, og som ikke har fået opgjort, om  

 medlemmet har genoptjent beskæftigelseskravet på ny efter de  

 før den 1. januar 2003 gældende regler.
Et medlem, som er ledig den 1. januar 2003, og som forud  

 for denne dato har genoptjent beskæftigelseskravet, skal indplaceres  

 fra den første dag, hvor medlemmet forbruger af ydelsesperioden efter  

 seneste dag med beskæftigelse.
For et sådant medlem  

 opgøres forbruget af den nye ydelsesperiode i timer indtil den 6.  

 januar 2003, jf. i øvrigt bemærkningerne til § 1, nr. 17,  

 (ny § 10) og § 3 ovenfor.
Et medlem, som var i beskæftigelse den 1. januar  

 2003, og hvor det ved en efterfølgende anmodning om dagpenge mm.  

 konstateres, at medlemmet har optjent beskæftigelseskravet, indplaceres  

 fra den første dag, hvor medlemmet forbruger af ydelsesperioden efter  

 seneste dag med beskæftigelse.
Dette gælder også selv om  

 medlemmet måtte have genoptjent beskæftigelseskravet forud for  

 ledighed før den 1. januar 2003.
 Som følge heraf foretages følgende  

 ændringer i vejledning 191/2000:
Pkt. 14 ændres til:  

 »14. Ret til ny dagpengeperiode Når et medlem, der er indplaceret i en  

 dagpengeperiode, har haft 52 henholdsvis 34 ugers beskæftigelse inden  

 for de sidste 3 år, jf. § 1, stk. 1 og 2, og siden seneste  

 indplacering i dagpengeperioden, starter medlemmet forfra i en ny  

 dagpengeperiode.
 Opgørelsen af, om medlemmet har haft 52 henholdsvis  

 34 ugers beskæftigelse, sker løbende i forbindelse med, at  

 medlemmet melder sig ledigt eller anmoder om dagpenge eller andre ydelser,  

 der forbruger af ydelsesperioden, jf. bekendtgørelsens § 9,  

 stk. 1 og 2, fra a-kassen.
Der skal dog ikke ske opgørelse af et medlems  

 beskæftigelse i forbindelse med, at der udbetales feriedagpenge til et  

 medlem, hvis medlemmet er i beskæftigelse.
Medlemmet anses for at  

 være i beskæftigelse, når medlemmet er i et  

 beskæftigelsesforhold såvel første dag før som  

 første dag efter den periode, som der udbetales feriedagpenge for.
14.1. Starttidspunkt for en ny dagpengeperiode Medlemmet optjener ret til en ny dagpengeperiode  

 første gang, der forud for udbetaling af dagpenge eller andre ydelser,  

 afvikling af en karantæne mm. foreligger mindst 52 henholdsvis 34 ugers  

 beskæftigelse eller 52 ugers udøvelse af selvstændig  

 erhvervsvirksomhed i væsentligt omfang inden for de seneste 3  

 år.
 Den nye dagpengeperiode løber fra og med 1. ledige  

 dag med forbrug af ydelsesperioden, jf. § 9, efter den  

 beskæftigelse henholdsvis selvstændige erhvervsvirksomhed, der er  

 medgået til opfyldelse af beskæftigelseskravet.
14.2. Opgørelse af beskæftigelseskravet for medlemmer  

 omfattet af lovens § 55, stk. 2 Medlemmer, der er omfattet af lovens § 55,  

 stk. 2, er omfattet af reglen om generhvervelse af retten til dagpenge i  

 lovens § 53, stk. 6, idet der er tale om medlemmer, hvis  

 dagpengeperiode er udløbet.
Disse medlemmer kan derfor starte forfra i  

 dagpengeperioden efter 26 henholdsvis 17 ugers beskæftigelse inden for  

 de seneste 3 år.
Beskæftigelseskravet skal opgøres  

 løbende, jf. bekendtgørelsens § 12, stk. 2.
14.3. Generhvervelse af dagpengeretten for medlemmer, der har mistet  

 dagpengeretten i medfør af bekendtgørelse om selvforskyldt  

 ledighed Et medlem, som i henhold til den før 1. januar 2003  

 gældende bekendtgørelse om selvforskyldt ledighed har fået  

 pålagt et beskæftigelseskrav svarende til lovens § 53,  

 stk. 2, som betingelse for dagpenge, og som optjener  

 beskæftigelseskravet, generhverver samtidig ret til indplacering i en  

 ny dagpengeperiode, jf. bekendtgørelsens § 12, stk. 6.
 Beskæftigelse, der ligger forud for et afslag  

 på tilbud mm., kan medregnes til opfyldelse af  

 beskæftigelseskravet, hvis beskæftigelsen ligger efter medlemmets  

 seneste indplacering i dagpengeperioden, og beskæftigelsen ikke  

 tidligere har været medregnet til at opnå ret til dagpenge igen  

 efter afslag på tilbud mm.
14.4. Generhvervelse af dagpengeretten for medlemmer, hvis dagpengeret  

 er udløbet Et medlem, der ved udløb af dagpengeperioden er  

 ledig og har haft beskæftigelse i mindst 26 henholdsvis 17 uger, men  

 mindre end 52 henholdsvis 34 uger, inden for de seneste 3 år, opfylder  

 betingelserne for generhvervelse af dagpengeretten, jf. lovens § 53,  

 stk. 6. Ny dagpengeperiode starter første ledige dag med forbrug  

 af ydelsesperioden efter den tidligere dagpengeperiodes udløb.
For medlemmer, der først efter udløbet af  

 dagpengeperioden opfylder generhvervelseskravet, løber den nye  

 dagpengeperiode fra første ledige dag med dagpenge eller andet, der  

 forbruger af ydelsesperioden, efter sidste dag i  

 beskæftigelsesperioden.
Til brug for opfyldelse af  

 generhvervelseskravet kan der bruges beskæftigelse, der ligger forud  

 for udløbet af dagpengeperioden.
 Tilsvarende gælder for medlemmer, som er fyldt 60  

 år, og som har opbrugt dagpengeretten, jf. lovens § 55,  

 stk. 3.
14.5. Ophør med overgangsydelse for at modtage dagpenge Et medlem, der efter overgang til overgangsydelse  

 ønsker at ophøre med at modtage denne ydelse, kan kun få  

 dagpenge, hvis medlemmet opfylder beskæftigelseskravet i lovens  

 § 53, stk. 2. Beskæftigelse forud for overgangen til  

 overgangsydelse kan ikke medregnes til optjening af ny dagpengeret.  

 Beskæftigelse, der ikke har medført fradrag i overgangsydelsen,  

 kan heller ikke medregnes til optjening af ny dagpengeret.
 14.6. Forhold vedr. overgang mellem fuldtids- og  

 deltidsforsikring mm.
 Der skal ikke ske en ny indplacering i forbindelse med, at  

 medlemmet overgår fra deltids- til fuldtidsforsikring, eller i  

 forbindelse med, at der ved udbetaling af supplerende dagpenge skal ske en  

 opgørelse efter lovens § 60, stk. 1, idet der i disse  

 tilfælde ikke sker en egentlig opgørelse af  

 beskæftigelseskravet, jf. lovens § 53, stk. 2.
Et medlem, der efter indplacering i en dagpengeperiode  

 overgår fra fuldtids- til deltidsforsikring, skal ved  

 efterfølgende opgørelse af beskæftigelseskravet alene  

 opfylde beskæftigelseskravet for deltidsforsikrede, jf. lovens  

 § 53, stk. 2, litra b, for at få ret til en ny  

 dagpengeperiode.« Til § 1, nr. 29, 33 og 34 (ny § 15 og  

 § 20, stk. 2 og 4) Den hidtil gældende dagpengeperiode og aktivperiode  

 for medlemmer, der er fyldt 60 år, slås sammen til én  

 dagpengeperiode.
 Medlemmer, der er fyldt 60 år, har ret til dagpenge,  

 aktivering mm. i sammenlagt op til 130 uger (ydelsesperiode). I de 130 uger  

 medregnes perioder med dagpenge og tilbud mv., som ligger forud for, at  

 medlemmet fyldte 60 år, men efter det tidspunkt, hvor medlemmet senest  

 er blevet indplaceret i eller har optjent ret til en ny dagpengeperiode.
 Der gælder ikke nogen referenceperiode for  

 medlemmer, der er fyldt 60 år.
 Som følge heraf foretages følgende  

 ændringer i vejledning 191/2000:
Pkt. 16. ændres til:  

 »16. Medlemmer over 60 år 16.1. Medlemmer, som er indplaceret den 24. november 1994 eller senere, og  

 som ikke er omfattet af overgangsbekendtgørelsen 16.1.1. Medlemmer, som er fyldt 60  

 år, har en dagpengeperiode på 130 uger, jf. § 15.
I perioderne efter § 15 medregnes perioder med  

 dagpenge mm. og tilbud, som ligger forud for det fyldte 60. år, men  

 efter det tidspunkt, hvor medlemmet senest er blevet indplaceret i eller har  

 optjent ret til en ny dagpengeperiode.
I perioderne medregnes også  

 perioder med dagpenge efter § 18 i den før 1. januar 1999  

 gældende bekendtgørelse nr. 532 af 8. juli 1998 om  

 beskæftigelseskrav, dagpengeperiode og aktivperiode.
 Hvis et medlem således forud for det fyldte 60.  

 år har modtaget ydelser eller tilbud, jf. lovens § 55,  

 stk. 4, i mere end 130 uger, bortfalder dagpengeretten ved det fyldte  

 60. år, medmindre medlemmet har optjent beskæftigelseskravet, jf.  

 lovens § 53, stk. 6, på ny.
 16.1.2. Perioderne efter § 15 er  

 at betragte som ydelsesperioder, og der forbruges derfor af perioderne efter  

 bestemmelserne i § 9, stk. 1 og 2. I relation til § 15  

 gælder der ingen referenceperiode.
 Perioder med sygedagpenge fra og med medlemmets 60.  

 år medregnes ikke i perioderne efter § 15, jf. § 9,  

 stk. 3.
 16.1.3. § 15 omfatter såvel  

 medlemmer, der indplaceres for 1. gang, som medlemmer, der på ny har  

 opfyldt beskæftigelseskravet i lovens § 53, stk. 2 eller  

 6.
 Et medlem, der efter det fyldte 60. år opfylder  

 beskæftigelseskravet i lovens § 53, stk. 2 eller 6, erhverver  

 ret til en ny dagpengeperiode efter § 15.
16.2. Medlemmer, som er indplaceret senest den 23. november 1994, og  

 som ikke er omfattet af overgangsbekendtgørelsen For et medlem, som er indplaceret med virkning fra den 23.  

 november 1994 eller tidligere, og som ikke er omfattet af  

 overgangsbekendtgørelsen, gælder følgende  

 begrænsning i retten til dagpenge mm.:
1)	medlemmet kan fra indplaceringstidspunktet højst få  

 dagpenge i sammenlagt 3 år (ydelsesperioden) inden for 4 år  

 (referenceperioden), hvis medlemmet er fyldt 60 år forinden, og 2)	medlemmet kan fra det tidspunkt, hvor medlemmet er fyldt 60  

 år, højst få dagpenge i sammenlagt 30  

 måneder.
 Hvis medlemmet har fået dagpenge i sammenlagt mere  

 end 3 år (ydelsesperioden) inden for 4 år (referenceperioden),  

 inden medlemmet fylder 60 år, kan medlemmet fra  

 indplaceringstidspunktet få dagpenge i sammenlagt op til 7 år  

 (ydelsesperioden) inden for 9 år (referenceperioden).
16.3. Medlemmer, som er indplaceret efter  

 overgangsbekendtgørelsen Et medlem, som senest er indplaceret efter  

 overgangsbekendtgørelsen, kan fra indplaceringstidspunktet  

 højst få dagpenge i sammenlagt 3 år (ydelsesperioden)  

 inden for 4 år (referenceperioden), hvis medlemmet er fyldt 60 år  

 forinden.
 Hvis medlemmet har fået dagpenge i sammenlagt mere  

 end 3 år (ydelsesperioden) inden for 4 år (referenceperioden),  

 inden medlemmet fylder 60 år, kan medlemmet fra  

 indplaceringstidspunktet få dagpenge i sammenlagt op til 7  

 år.
 I forbruget af ydelsesperioden medregnes den ledighed, som  

 medlemmer blev indplaceret med efter overgangsbekendtgørelsen.
Hvis medlemmet indtil den 31. december 1998 har modtaget  

 dagpenge efter § 18 i den før 1. januar 1999 gældende  

 bekendtgørelse om beskæftigelseskrav, dagpengeperiode og  

 aktivperiode, medregnes dagpenge, som medlemmet har fået fra og med den  

 1. januar 1999 i forbruget af ydelsesperioden.« Konsekvensændringer Som følge af ovenstående ændringer og  

 andre ændringer i lov om arbejdsløshedsforsikring foretages der  

 i øvrigt følgende konsekvensændringer i vejledning  

 191/2000:
 1)	I indledningen ændres »§§ 52a-56« til: »§§ 53 og  

 55«.
 2)	I indledningen, i indholdsfortegnelsen, i pkt. 1.2. og pkt. 2.8.5.,  

 ændres »dagpengeperioden og aktivperioden« og »dagpengeperioden eller  

 aktivperioden«, henholdsvis »dagpenge- eller aktivperiode« til:  

 »dagpengeperioden« henholdsvis »dagpengeperiode«.
 3)	I indholdsfortegnelsen udgår »Overgang til aktivperioden«.
4)	I pkt. 5.4. tilføjes følgende:  

 »Lov om servicejob er ophævet med virkning fra den 1. april 2002.  

 Servicejob, hvortil der er afgivet tilsagn om tilskud, eller som er  

 påbegyndt inden den 1. april 2002, kan gennemføres efter de  

 hidtil gældende regler.« 5)	I pkt. 7. ændres »lovens § 56« til: »lovens § 53,  

 stk. 3«, i overskriften til pkt. 7.1. ændres »lovens § 56, 1.  

 pkt.« til: »lovens § 53, stk. 3, nr. 1«, i overskriften til pkt.  

 7.2. ændres »lovens § 56, 1. pkt.« til: »lovens § 53,  

 stk. 3, nr. 2«, og i overskriften til pkt. 7.3. ændres »lovens  

 § 56, 2. pkt.« til: »lovens § 53, stk. 3, nr. 3«.
