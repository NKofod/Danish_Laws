I Afgrænsning af de institutioner, der er omfattet af bestemmelserne 1. Cirkulærets bestemmelser gælder for Undervisningsministeren kan i øvrigt bestemme, at andre end de i litra a-m  

 nævnte institutioner skal omfattes af cirkulæret.
II Afgrænsning af private tilskudsmidler, der er omfattet af bestemmelserne 2. Tilskud, der ydes af - privatpersoner, - private virksomheder, - organisationer, - private institutioner, - selvejende institutioner, hvis kapitalgrundlag ikke hidrører fra staten  

 og - ikke-offentlige fonde og legater, er omfattet af bestemmelserne.
 3. Tilskud, der ydes af fonde og legater, der er  

 oprettet for private tilskudsmidler, og som bestyres ved institutionerne, er  

 ligeledes omfattet af bestemmelserne.
 4. Tilskud, der ydes af statens forskningsråd eller  

 andre statslige tilskudsgivere, er omfattet af bestemmelserne i nr. 11 og 12.
 5. Tilskud eller andre betalinger, der forudsætter  

 konkrete modydelser til tilskudsgiveren, er ikke omfattet af bestemmelserne.
III Afgrænsning af tilskudsmodtagere, der er omfattet af bestemmelserne 6. Tilskud, der modtages af - institutionerne, - institutter, laboratorier, afdelinger eller andre underenheder ved  

 institutionerne og - de på institutionerne ansatte, er omfattet af bestemmelserne, når tilskuddet ydes til virksomhed, der  

 udføres på institutionerne og forudsætter anvendelse af disses ressourcer,  

 såsom apparatur, lokaler og personale.
IV Indberetning, forhold til bevillingslov og bevilgende myndigheder 7. Institutionerne skal ved udløbet af hvert finansår  

 indsende indberetning til undervisningsministeriet og rigsrevisionen om  

 samtlige de i årets løb modtagne private tilskudsmidler.
Indberetningen skal  

 indeholde følgende oplysninger:
- beholdning af modtagne, men ikke forbrugte private tilskudsmidler ved  

 finansårets begyndelse, - modtagne private tilskudsmidler i finansårets løb, - forbrugte private tilskudsmidler i finansårets løb og - beholdning af ikke- forbrugte private tilskudsmidler ved finansårets  

 udløb.
 Indberetningen skal indeholde en specifikation på de enkelte tilskud og  

 formålene med tilskuddene.
 8. I indberetningen angives endvidere tilskud, der er  

 modtaget med henblik på oprettelse af en fond eller et legat.
9. På institutionernes bidrag til de årlige  

 tillægsbevillingslove gives oplysning  om beholdningen af private  

 tilskudsmidler ved finansårets begyndelse og om størrelsen af de i  

 finansårets løb anvendte private tilskudsmidler.
Der gives endvidere  

oplysning  om personaleforbruget i antal heltidsbeskæftigede.
10. Modtagelse og anvendelse af private tilskudsmidler  

 kræver normalt ikke de bevilgende myndigheders godkendelse.
Såfremt  

 tilskuddet ydes som gave, f.eks. i form af fast ejendom eller apparatur, hvis  

 drift og vedligeholdelse kan påføre staten udgifter, forudsættes dog altid de  

 bevilgende myndigheders godkendelse.
V Administration af modtagne private tilskudsmidler 11. De enkelte institutioner fastsætter regler for  

 administrationen m.v. af modtagne private tilskudsmidler.
Disse regler skal  

 indeholde bestemmelser om følgende:
- alle tilskud indberettes med angivelse af deres formål til  

 institutionens administration, - kasse- og regnskabsfunktionen henhører under administrationen, - tilskuddene indbetales til administrationen, - administrationen opretter i bogholderiet en versurkonto for hvert  

 tilskud, - dispositionsretten over tilskuddet henhører under tilskudsmodtageren, - revision af tilskudsregnskaber sker ved rigsrevisionens foranstaltning.
 De enkelte institutioner kan i øvrigt fastsætte sådanne bestemmelser, der  

 er begrundet i institutionens forhold.
12. Der kan for private tilskudsmidler ansættes  

 personale i forbindelse med opfyldelsen af det eller de formål, tilskuddet  

 vedrører.
Sådan ansættelse kan ske uden bevillingsmyndighedernes forudgående  

 tilslutning.
Ved ansættelse af personale for private tilskudsmidler gælder  

 følgende regler:
- ansættelse og aflønning af medarbejdere for private tilskudsmidler  

 foretages via institutionernes personalekontor eller tilsvarende  

 administrativ enhed (eventuelt et af statens forskningsråd), - tilskudsmodtageren træffer afgørelse om, hvem der skal ansættes, - ved ansættelse og aflønning for private tilskudsmidler anvendes de  

 regler og vilkår, der er aftalt mellem finansministeriet og pågældende  

 forhandlingsberettigede organisation.
Andre ansættelses- og lønvilkår skal  

 forelægges undervisningsministeriet i overensstemmelse med de i øvrigt derom  

 gældende regler, - det skal ved ansættelse for private tilskudsmidler tilkendegives den  

 ansatte, at aflønningen sker af tilskudsmidler, at ansættelsen er  

 tidsbegrænset, og hvornår den ophører.
VI Bestemmelser vedrørende fonde og legater, for hvis midler staten har  

 ansvaret 13. For fonde og legater, som oprettes for private  

 tilskudsmidler, og som bestyres ved institutionerne(* 1), gælder følgende  

 regler:
- indberetning om oprettede fonde og legater afgives til institutionens  

 administration, - fundatser og legatprotokoller opbevares ved institutionen, - administrationen registrerer de enkelte fondes eller legaters  

 beholdninger i regnskabet, - administrationen foretager de regnskabsmæssige registreringer for hvert  

 fond eller legat.
Administrationen udarbejder årsregnskab i overensstemmelse  

 med de fundatsmæssige bestemmelser eller påser, at dette gøres.
Hvis midlerne  

 er henlagt til forvaltning i et pengeinstitut, sker registrering i  

 institutionens regnskab en gang årligt på grundlag af et fra det pågældende  

 pengeinstitut modtaget årsregnskab, - likvide fonds- og legatmidler optages i institutionens kasse og føres i  

 mellemregning med vedkommende fond eller legat, medmindre midlerne er henlagt  

 til forvaltning ved anerkendte pengeinstitutter, - fonds- eller legatbeholdninger af obligationer, aktier eller pantebreve  

 anbringes i forvaltningsdepot i pengeinstitutter, henholdsvis  

 finansministeriet (statsgældskontoret), eller indskrives i  

 realkreditinstitutter.
Depot- og indskrivningsbeviser eller andre beviser for  

 beholdningernes tilstedeværelse skal opbevares i administrationen og stedse  

 være ført ajour, - såfremt det ikke i fundatserne er fastsat, at værdipapirer skal være  

 prohiberede, forudsættes, at der træffes de nødvendige kontrol- og  

 sikkerhedsmæssige foranstaltninger, - revisionen af fonde og legater, hvis midler føres i mellemregning med en  

 institution, foretages af rigsrevisionen, medmindre andet er bestemt eller  

 bestemmes i fundatsen.
I alle andre fonde og legater må der træffes særlig  

 afgørelse om ansvarsforholdet og i denne forbindelse om eventuel revision ved  

 rigsrevisionen.
 14. Cirkulære af 13. august 1979 om administration  

 m.v. af private tilskudsmidler, der modtages af uddannelsesinstitutioner m.v.  

 ophæves.
Undervisningsministeriet, den 23. januar  

 1980 P.M.V.
ERNST GOLDSCHMIDT / N.
Hammer-Jespersen (* 1) Staten har ansvaret for de fonde og legater, hvis midler føres i  

 mellemregning med en statsinstitution.
Dette gælder, uanset om bestyrelsen  

 helt, delvis eller slet ikke består af institutionens faste medarbejdere.  

 Revision af regnskaberne for sådanne fonde og legater foretages af  

 rigsrevisionen, medmindre andet er bestemt eller bestemmes i fundatsen.
I alle andre tilfælde må der træffes særlig afgørelse om ansvarsforholdet  

 og i denne forbindelse om eventuel revision ved rigsrevisionen.
Sådanne  

 afgørelser vil i de legater, der er under tilsyn af undervisningsministeriet,  

 blive truffet i forbindelse med indsendelse til revision af næste  

 årsregnskab.
Institutionsrepræsentanter i de legatbestyrelser, hvor det er  

 naturligt at rejse spørgsmålet, bør foranledige, at indsendelsesskrivelsen  

 kommer til at indeholde bestyrelsens indstilling i spørgsmålet.
 I alle nyoprettede fonde og legater vil ansvarsforholdet blive anført i  

 fundatsen.
