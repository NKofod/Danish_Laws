Bekendtgørelse om den særlige  

 opkøbsordning på oksekødsområdet1) I medfør af § 1, stk. 1 og 2, § 4 og § 22, stk. 2 i lov om  

 administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr.  

 818 af 3. november 1999, fastsættes:
§ 1. Denne bekendtgørelse vedrører  

 anvendelsen af den særlige opkøbsordning på  

 oksekødsområdet i henhold til Det Europæiske  

 Fællesskabs regler herom, jf.
Rådets forordning (EF) nr.  

 1254/1999 af 17. maj 1999 om den fælles markedsordning for  

 oksekød og Kommissionens forordning nr. 690/2001 af 3. april 2001 om  

 særlige markedsstøtteforanstaltninger for oksekød.
 Stk. 2. Ordningen vedrører kød af  

 kvæg over 30 måneder af kategorierne B, D og E, jf. art. 3, stk.  

 1, i forordning (EØF) nr. 1208/81.
§ 2. Den sælger, der ønsker at levere  

 oksekød under den særlig opkøbsordning, skal  

 fremsætte tilbud til Direktoratet for FødevareErhverv,  

 Kampmannsgade 3, 1780 København V, inden for den frist, der er fastsat  

 i fællesskabets bestemmelser for ordningen.
Tilbud skal  

 fremsættes på en blanket, der kan rekvireres hos Direktoratet for  

 FødevareErhverv.
 Stk. 2. De hele og halve kroppe, der tilbydes, skal  

 leveres i fjerdinger og præsenteres som det fremgår af  

 bekendtgørelsens bilag 1.
 Stk. 3. Det tilbudte oksekød skal i øvrigt  

 opfylde de krav, der er fastsat i fællesskabets bestemmelser for  

 ordningen.
 § 3. Sælger skal følge Direktoratet  

 for FødevareErhvervs anvisninger vedrørende leveringen af  

 kødet.
Stk. 2. Sælger skal for egen regning og risiko og  

 efter Direktoratet for FødevareErhvervs anvisninger transportere  

 kødet fra slagtestedet til stedet for overtagelsen.
Transporten skal  

 foregå i overensstemmelse med de til enhver tid gældende regler  

 for transport af fersk kød.
 Stk. 3. Plantedirektoratet foretager på  

 overtagelsesstedet en besigtigelse af det tilbudte oksekød.
 Stk. 4. Den i stk. 3 omhandlede besigtigelse sker i  

 overværelse af sælger eller en repræsentant for denne,  

 medmindre sælger giver afkald herpå.
Stk. 5. Konstaterer Plantedirektoratets  

 kontrollør, at kødet ikke opfylder de fastsatte krav, jf. § 2,  

 stk. 2 og 3, skal kontrolløren afvise kødet.
Denne  

 afgørelse er endelig.
Stk. 6. Kødet skal i forbindelse med overtagelsen  

 vejes af Fødevaredirektoratets repræsentant.
Den herved  

 konstaterede vægt lægges til grund ved beregningen af  

 købesummens størrelse.
 § 4. Direktoratet for FødevareErhverv  

 udsender vejledning om gældende bestemmelser for den særlige  

 opkøbsordning og foretager udbetalinger i forbindelse med ordningen.  

 Plantedirektoratet foretager kontrol med ordningen, dog forestår  

 Fødevaredirektoratet vejningen af kødet og  

 temperaturmåling, jf. bilag 1, pkt. 5.
 § 5. Bekendtgørelsen træder i kraft  

 den 28. april 2001.
Direktoratet for FødevareErhverv, den 18.  

 april 2001 Arent B.
Josefsen /Inga Steen Jensen Bilag 1 Præsentation af det tilbudte oksekød, jf.  

 bekendtgørelsens § 2, stk. 2 Bestemmelser for hele og halve slagtekroppe samt fjerdinger i forbindelse  

 den særlige opkøbsordning.
1)	De kølede hele og halve kroppe kan kun stamme fra dyr, der er  

 slagtet højst 6 dage og mindst 2 dage tidligere.
Slagtedagen medregnes  

 ikke ved beregningen af denne frist.
 2)	I forbindelse med den særlige opkøbsordning  

 forstås ved:
 a)	Slagtekroppe:
 Hele kroppe af dyr, der er slagtet og ophængt på krog i  

 hasesenen på slagteriet efter afblødning, udtagning af organer  

 og afhudning:
-	uden hoved; hovedet skal være afskåret fra kroppen i  

 nakkeleddet, -	uden underben; underbenene skåret mellem carpus og metacarpus  

 eller mellem tarsus og metatarsus, -	uden de organer, der sidder placeret i bryst- og bughulen, -	uden nyrer, nyretalg og bækkentalg, -	uden kønsorganer og dermed forbundne muskler, -	uden nyretappen og uden den tykke del af mellemgulvsmusklen, -	uden hale og uden første halebenshvirvel, -	uden rygmarv, -	uden bugmuskulaturens hvide linje, -	uden inderlårstalg, -	uden halsfedt og halsvener, -	uden vedhængende talg på indersiden af slaget, -	halsen skal være afskåret efter  

 veterinærforskrifterne uden fjernelse af halsmusklen, -	fedtlaget ved spidsbrystet må højst have en tykkelse  

 på 1 cm, -	handyr skal yderligere præsenteres uden testikeltalg, -	hundyr skal yderligere præsenteres uden yver og yvertalg b)	Halve slagtekroppe:
De ved symmetrisk midtflækning af de i litra a omhandlede  

 slagtekroppe gennem samtlige hals-, bryst-, lænde- og  

 bækkenhvirvler fremkomne varer.
Under bearbejdning af slagtekroppen  

 må bryst- og lændehvirvlerne ikke forvrides væsentligt.
Der  

 må ikke ske væsentlige indsnit i muskler og sener ved anvendelsen  

 af sav eller knive; c)	For- og bagfjerdinger:
 Efter nedkøling, jf. pkt. 5, nedskæres slagtekroppene  

 mellem 5. og 6. ribben (pistol).
-	forfjerdingen består af bov med skank, hals og tykkam samt  

 bryst med slag med 5 ribben -	bagfjerdingen består af lår med skank og ryg med 8 ribben 3)	De i pkt. 1 og 2 omhandlede produkter skal hidrøre fra godt  

 afblødte dyr, hvis hud er afslagtet korrekt, og som ikke udviser  

 væsentligt beskadigede hinder, blodunderløbne steder,  

 blodstørkninger eller i betydelig grad løsrivning eller  

 fjernelse af overfladefedtet.
Brysthinden skal være ubeskadiget  

 undtagen for at lette ophængningen af forfjerdinger på krog.  

 Slagtekroppene må ikke være forurenet på nogen måde,  

 især ikke med fækalier eller større blodpletter.
 4)	De i pkt. 2, litra c, omhandlede produkter skal hidrøre fra  

 hele og halve kroppe, som opfylder de i pkt. 2, litra a og b, opstillede  

 krav.
5)	De i pkt. 1 og 2 omhandlede produkter skal nedkøles straks  

 efter slagtning i mindst 48 timer, så den indre temperatur efter denne  

 periode ikke overstiger + 7 º C.
Denne temperatur skal opretholdes, indtil  

 overtagelsen sker.
1)   I  

 bekendtgørelsen er medtaget visse bestemmelser fra Kommissionens  

 forordning nr. 690/2001 af 3. april 2001 om særlige  

 markedsstøtteforanstaltninger for oksekød.
Ifølge art.  

 249 i EF-traktaten gælder en forordning umiddelbart i hver medlemsstat.  

 Gengivelsen af disse bestemmelser i bekendtgørelsen er således  

 udelukkende begrundet i praktiske hensyn og berører ikke den  

 nævnte forordnings umiddelbare gyldighed i Danmark.
