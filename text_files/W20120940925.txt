Pressenævnets kendelse i sag nr. 12-70-00299 Resumé Klager  Kunstnyt.dk  klagede over artiklen Kunsthandler blev frifundet i Lokalavisen Frederiksberg.
 Pressenævnets formand udtaler:
 Pressenævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 40.
Spørgsmålet om, hvorvidt Lokalavisen Frederiksberg har krænket eventuelle ophavsrettigheder, henhører under domstolene og falder uden for nævnets kompetence.
Da klagen således ikke hører under nævnets kompetence, afvises den, jf. medieansvarsloven § 43, stk. 2, nr. 1.
Kunstnyt.dk har ved chefredaktør [Klager] klaget til Pressenævnet over artiklen Kunsthandler blev frifundet bragt den 5. juli 2012 i Lokalavisen Frederiksberg.
Kunstnyt.dk har endvidere klaget over brugen af et billede til artiklen.
[Klager] har til støtte for klagen bl.a. anført, at Lokalavisen Frederiksbergs artikel i store træk er kopieret fra Kunstnyt.dks omtale af en sag, hvor en kunsthandler er blevet frifundet for bedrageri.
Til artiklen har Lokalavisen Frederiksberg bragt et billede, der uden [Klager]s tilladelse er taget fra Kunstnyt.dk.
 Lokalavisen Frederiksberg har ved e-mail af 6. juli 2012 til [Klager] afvist, at Kunstnyt.dk har ophavsret til historien om den frifundne kunsthandler, og at [Klager] har rettigheder til det bragte billede.
 Pressenævnets formand udtaler:
 Pressenævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 40.
Spørgsmålet om, hvorvidt Lokalavisen Frederiksberg har krænket eventuelle ophavsrettigheder, henhører under domstolene og falder uden for nævnets kompetence.
Da klagen således ikke hører under nævnets kompetence, afvises den, jf. medieansvarsloven § 43, stk. 2, nr. 1.
