 Et anpartsselskab klagede over et distriktstoldkammers afgørelse,  

 hvorefter selskabet ikke havde fuld fradragsret for merværdiafgiften af  

 garagelejen i forbindelse med selskabets leje af bygningsfaciliteter mv af  

 dets direktør og eneanpartshaver (en tømrermester).
Det var oplyst, at tømrermesteren er momsregistreret for udlejning af  

 inventar og maskiner til selskabet og frivillig momsregistreret for udlejning  

 af værkstedsbygningen og garagen til samme.
Lejen for værkstedsbygningen og  

 garage var ikke specificeret på de 2 bygninger.
Garagen, der ligger tæt ved  

 tømrermesterens private bolig og bygget sammen med værkstedet, blev stillet  

 til rådighed for selskabet, uden at der af den grund blev foretaget  

 forhøjelse af lejebeløbet.
Garagen benyttes af selskabet til parkering af en varevogn og en  

 personvogn, der begge ejes af selskabet.
Varevognen anvendes udelukkende  

 erhvervsmæssigt, mens personvognen anvendes såvel erhvervsmæssigt som til  

 tømrermesterens private brug.
Nævnet traf afgørelse om, at der er fuld fradragsret for den del af  

 merværdiafgiften af garagelejen, der (skønsmæssigt) kan henføres til  

 varevognen.
Nævnet bestemte endvidere, at der ingen fradragsret er for den  

 del, der (skønsmæssigt) kan henføres til personvognen, idet en sådan udgift  

 må henregnes til vognens driftsudgifter efter merværdiafgiftslovens § 16, stk  

 3, pkt g.
Efter denne bestemmelse er der ingen fradragsret for  

 merværdiafgiften i forbindelse med anskaffelse og drift af et  

 personmotorkøretøj, uanset at det udelukkende anvendes erhvervsmæssigt af den  

 momsregistrerede virksomhed.
Dette gælder alle virksomheder - uanset  

 organisationsform.
 Se også Mn.942.
