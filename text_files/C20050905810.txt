Cirkulæreskrivelse om antagelse af autoriserede bobestyrere 1.  

  

 Det fremgår af § 11, stk. 1, i dødsboskifteloven, jf. lov nr. 383 af  

 22. maj 1996 om skifte af dødsboer, som ændret senest ved lov nr. 447 af 9.  

 juni 2004, at justitsministeren autoriserer et passende antal advokater for  

 hver retskreds til som bobestyrere at forestå behandlingen af dødsboer.
Endvidere  

 fremgår det af § 1, stk. 2, i bekendtgørelse nr. 884 af 3. oktober 1996 om  

 bobestyrere, at opslag om antagelse af bobestyrere foretages af den stedlige  

 dommer.
Justitsministeriet skal i den forbindelse henlede opmærksomheden på,  

 at  

 såfremt retterne ønsker at opslå et ledigt bebostyrerhverv, skal dette  

 forelægges for Justitsministeriet inden opslag, jf. bekendtgørelsens § 2,  

 stk.  

 4.
Ifølge  

 § 1, stk. 1, i bekendtgørelsen autoriseres bobestyrere af justitsministeren  

 efter indstilling fra retskredsens dommer og vedkommende landsretspræsident.  

 Endvidere fremgår det af § 2, stk. 1, i bekendtgørelsen, at autorisation  

 meddeles advokater, som udøver advokatvirksomhed, og som ikke er fyldt 70 år.  

 Autorisationen kan betinges af, at indehaveren inden en nærmere fastsat frist  

 gennemfører en efteruddannelse i dødsbobehandling, jf. § 2, stk. 2, i  

 bekendtgørelsen.
Ifølge § 2, stk. 3, meddeles autorisationen indtil videre,  

 med  

 mindre særlige grunde gør sig gældende.
Autorisationen er personlig og kan  

 ikke  

 overdrages, jf. § 2, stk. 5.
Ifølge  

 forarbejderne til dødsboskifteloven, jf. herved Folketingstidende 1995-96,  

 Tillæg A, s. 2830, bør de fleste autoriserede bobestyrere af praktiske grunde  

 almindeligvis have kontor i eller i nærheden af den retskreds, hvori de  

 autoriseres.
Der opstilles dog ikke noget absolut krav herom.
2.  

  

 Når Justitsministeriet har modtaget sagen med indstilling fra byretten  

 samt vedkommende landsretspræsident, indhenter ministeriet en udtalelse fra  

 Advokatrådet.
Advokatrådet har ikke indstillingsret.
Justitsministeriet skal  

 i  

 den forbindelse henlede retternes opmærksomhed på, at ansøgerne til et  

 bobestyrerhverv i stillingsopslaget bør orienteres om, at ansøgningerne vil  

 blive forelagt Advokatrådet.
 Før  

 Justitsministeriet træffer afgørelse i sagen, foretages partshøring af  

 ansøgerne til det pågældende bobestyrerhverv over indstillingerne fra  

 byretten  

 og vedkommende landsretspræsident samt Advokatrådets udtalelse.
Når  

 Justitsministeriet træffer afgørelse om, hvem der skal antages, følger  

 Justitsministeriet som altovervejende hovedregel indstillingerne fra  

 landsretspræsidenten og byretsdommeren.
En væsentlig forudsætning herfor er  

 imidlertid, at indstillingerne er fyldestgørende begrundet.
Det bemærkes  

 herved, at Justitsministeriet efter forvaltningsloven har pligt til at  

 begrunde  

 afgørelsen i forhold til de ansøgere, som modtager afslag.
 Justitsministeriet  

 finder endvidere, at ansøgere til et bobestyrerhverv på forhånd bør kunne  

 orientere  

 sig om, hvilke kriterier der lægges til grund ved antagelsen.
 På  

 denne baggrund har Justitsministeriet besluttet at orientere om de hensyn,  

 der  

 i praksis lægges vægt på ved antagelsen af autoriserede bobestyrere.
3.  

  

 Det afgørende hensyn ved antagelse af en autoriseret bobestyrer er  

 ansøgerens kvalifikationer.
Der lægges i den forbindelse vægt på,  

  

 om  

  

 ansøgeren har erfaring med  

 skiftebehandling, herunder i særlig grad  

  

 om  

  

 ansøgeren har erfaring med behandling af dødsboer,  

  

 om  

  

 ansøgeren har gennemgået eller agter at gennemgå et  

 efteruddannelseskursus i dødsbobehandling, og  

  

 om  

  

 ansøgeren har udvist dygtighed og engagement i sit hidtidige  

 virke som advokat.
Afgørelsen  

 træffes på baggrund af en samlet vurdering af ansøgerne, hvorfor også andre  

 forhold  

 end de nævnte kan tillægges betydning ved afgørelsen.
Det drejer sig blandt  

 andet om køn, alder og hensynet til den geografiske spredning af bobestyrere  

 i  

 retskredsen.
Justitsministeriet  

 skal i den forbindelse anmode om, at det i indstillingerne bliver klart  

 tilkendegivet, hvilke hensyn der er blevet tillagt vægt i den konkrete sag.  

 Indstillingerne bør derfor indeholde en individuelt betonet angivelse af de  

 hensyn,  

 der har været bestemmende herfor.
Dette gælder navnlig i forhold til de  

 ansøgere, der er anledning til at overveje mere indgående, idet de pågældende  

 umiddelbart står stærkt på en række af de punkter, der i praksis tillægges  

 vægt  

 ved antagelsen af autoriserede bobestyrere, men som senere i  

 udvælgelsesprocessen er blevet valgt fra.
