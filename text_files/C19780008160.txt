 Ved dom afsagt af højesteret den 11. maj 1976 (refereret i U.f.R. 1976,  

 side 528 ff) er det statueret, at en overenskomstansat sygeplejerske, der  

 ifølge ansættelsesbevis var antaget som aften/natsygeplejerske og til  

 stadighed under ansættelsen havde udført tjeneste som sådan, var berettiget i  

 medfør af funktionærlovens § 7, stk. 2, til under barselsorlov at oppebære  

 løn beregnet på grundlag ikke blot af grundlønnen, men også af tillæg  

 herudover for aften- og nattjeneste m.v., som hun fast havde kunnet regne med  

 i sin månedlige indtægt.
 Denne afgørelse indebærer, at højesteret har underkendt hidtidig praksis  

 med hensyn til lønberegning i tilfælde, hvor en person, der under ansættelse  

 i statstjenesten er beskæftiget i et arbejdsforhold af lignende karakter som  

 det i dommen omhandlede, i medfør af funktionærloven oppebærer løn under  

 fravær fra tjenesten.
 I konsekvens af højesteretsdommen har finansministeriet ved cirkulære af  

 25. maj 1977 udsendt »Vejledning om udbetaling afvisse særlige ydelser  

 til personer med ansættelse på funktionærvilkar«, hvori det præciseres,  

 efter hvilke retningslinier der fremtidig på nævnte onråde skal forholdes for  

 så vidt angår personer, hvis ansættelsesforhold i statens tjeneste er  

 omfattet af funktionærloven, eller som uden at være funktionærer ifølge  

 overenskomst eller på kontraktligt grundlag er berettiget til løn efter  

 funktionærlovens regler.
 Med henvisning hertil udsendes efter forhandling mellem finansministeriet  

 og tjenestemændenes centralorganisationer nærværende cirkulære, hvorved  

 højesteretsdommens konsekvenser overføres til tjenestemandsområdet i  

 situationer, hvor der er parallelitet mellem funktionærområdet og  

 tjenestemandsområdet.
 Man skal derfor anmode om, at der fremtidig på dette område forholdes  

 efter følgende retningslinier, der finder anvendelse for personer, der er  

 tjenestemandsansat i staten, folkeskolen eller folkekirken eller i øvrigt er  

 omfattet af hovedaftalen (bekendtgørelse nr. 515 af 28. november 1969) og  

 oppebærer de nævnte ydelser efter samme regler som tjenestemænd:
 1. Ved opgørelse af lønkrav medregnes som løn sådanne  

 ydelser, der udbetales for tjeneste, der udføres på andre tider end inden for  

 normal arbejdstid - f.eks. aften- og nattjeneste og tjeneste på søn- og  

 helligdage - eller som i øvrigt medfører særlige ulemper - eksempelvis  

 arbejde i skiftende turnus gældende ifølge ansættelsesbrev er antaget til  

 tjeneste af denne art og faktisk udfører tjeneste i overensstemmelse hermed.
Særlige ydelser af den nævnte karakter medregnes endvidere som løn i  

 tilfælde, hvor det i øvrigt godtgøres, at den pågældende har udført en sådan  

 form for tjeneste regelmæssigt gennem længere tid og har oppebåret vederlag  

 herfor som et fast påregneligt løntillæg.
Som vejledende udgangspunkt vil det  

 kunne lægges til grund at forudsætningerne for at foretage medregning som  

 anført i almindelighed må anses for at være til stede, når det godtgøres, at  

 tjenesten i arbejdsforhold af den omhandlede karakter er udført gennem det  

 senest forløbne halve år og med en sådan bestandighed, at pågældende har  

 kunnet regne med vederlag herfor som en fast bestanddel af arbejdsindtægten.
Det påhviler styrelserne i hvert enkelt tilfælde over for den lønanvisende  

 myndighed at tilvejebringe oplysninger om længden af det tidsrum, i hvilket  

 tjeneste af den omhandlede art er udført, og om den tilrettelæggelse, efter  

 hvilken tjenesten er afviklet.
Er den pågældende ifølge et ansættelsesbrev  

 antaget til tjeneste af den nævnte karakter, må der tilvejebringes  

 dokumentation for, at tjenesten faktisk er afviklet i overensstemmelse  

 hermed.
 2. Særlige ydelser som nævnt under punkt 1 medregnes  

 ved opgørelsen af lønkrav i nedennævnte tilfælde af lovligt forfald, hvor den  

 pågældende efter tjenestemandsreglerne er berettiget til at oppebære løn  

 under fravær fra tjenesten:
 Særlige ydelser af den i dette cirkulære omhandlede beskaffenhed medregnes  

 desuden ved opgørelse af krav på efterindtægt i henhold til  

 tjenestemandspensionslovens kapitel 6.
 3. Ved lønberegning efter de angivne retningslinier  

 medtages sådanne tillæg, der ydes i form af kontant godtgørelse, som har til  

 formål at give den pågældende en indtagt - f.eks. tillæg i form af kontant  

 godtgørelse for aften- og nattjeneste eller for tjeneste på søn- og  

 helligdage.
 Er der tale om ydelser af den under punkt 1 nævnte beskaffenhed, der  

 normalt gives i form af frihed - f.eks. indtjent frihed som godtgørelse for  

 aften- og nattjeneste - som pågældende under lovligt forfald er forhindret i  

 at indtjene, er pågældende berettiget til frihed på et forud aftalt  

 tidspunkt, som om denne frihed var optjent gennem udført tjeneste. - Opsparet  

 frihed, der skulle have været afviklet i en periode, hvor pågældende under  

 lovligt forfald er fraværende fra tjenesten, erstattes ikke.
 Ydelser, der udelukkende tjener til dækning af merudgifter - f.eks.  

 befordringsgodtgørelse samt time- og dagpenge - medregnes ikke ved opgørelse  

 af lønkrav.
 4. Dette cirkulære har virkning fra 1. april 1978.  

 Tvivlstilfælde vedrørende anvendelse af de i cirkulæret angivne  

 retningslinier forudsættes forelagt for finansministeriets lønnings- og  

 pensionsdepartement.
 Finansministeriet, den 2. maj 1978.
P.
M.
V.
E.
B.
