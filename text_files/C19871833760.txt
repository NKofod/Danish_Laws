Indførsel af brugte motorkøretøjer som flyttegods fra andre EF-lande1) Denne orientering omfatter de væsentligste af de for tiden gældende  

 bestemmelser vedrørende personmotorkøretøjer, der i brugt stand indføres i  

 Danmark som flyttegods i forbindelse med flytning fra andre EF-lande.
1. Moms Brugte personmotorkøretøjer kan indføres momsfrit som flyttegods af  

 personer, der flytter deres sædvanlige opholdssted til Danmark, på betingelse  

 af, - at køretøjet er erhvervet i overensstemmelse med et EF-lands almindelige  

 afgiftsregler, og at der ikke er ydet afgiftsgodtgørelse ved udførslen, - at køretøjets ejer eller bruger har haft sædvanligt opholdssted i et  

 andet EF-land i mindst 6 måneder, - at køretøjet udelukkende skal anvendes privat, samt - at køretøjets ejer eller bruger i udførselslandet har benyttet køretøjet  

 i mindst 6 måneder inden flytningen.
 Ved fortoldningen skal indføreren til toldvæsenet afgive en  

 fortoldningsbegæring (A 114), i hvilken der skal anmodes om momsfri indførsel  

 som flyttegods.
 Indføreren skal i forbindelse hermed tillige ved fremlæggelse af  

 øvrighedsattest eller på anden måde godtgøre, at have haft bopæl i et andet  

 EF-land i en sammenhængende periode på mindst 6 måneder.
Der skal samtidig fremlægges dokumentation for, at motorkøretøjet har  

 været i indførerens besiddelse på det tidligere sædvanlige opholdssted i  

 mindst 6 måneder og i dette tidsrum har været benyttet af indføreren.
Som  

 dokumentation kræves normalt fremlagt et udenlandsk registreringsbevis som  

 godtgør køretøjets registrering i indførerens navn i den foreskrevne periode.
 Der skal endvidere afgives en udfyldt og underskrevet erklæring om  

 køretøjets registrerings-, benyttelses- og ejerforhold i udlandet samt om  

 køretøjets anvendelse i udlandet (flyttegodserklæring G 55).
 Der skal endelig fremlægges dokumentation for, at motorkøretøjet er  

 erhvervet i overensstemmelse med et EF-lands almindelige afgiftsregler.
 Det bemærkes, at erhvervskøretøjer, fx hyrevogne og varevogne, ikke kan  

 indføres momsfrit som flyttegods.
En eventuel indrømmet momsfritagelse bortfalder, såfremt motorkøretøjet  

 inden for 12 måneder efter fortoldningstidspunktet udlånes, udlejes eller  

 overdrages mod eller uden vederlag.
Forinden en sådan ændring i anvendelsen  

 mv kan finde sted, skal køretøjet frembydes for toldvæsenet for betaling af  

 moms.
 Det skyldige momsbeløb beregnes på grundlag af den momssats, der er  

 gældende på tidspunktet for udlånet, udlejningen eller overdragelsen, og på  

 grundlag af køretøjets art og toldværdi, som konstateres eller godkendes af  

 toldvæsenet på dette tidspunkt.
I tilfælde, hvor betingelserne for momsfrihed i øvrigt ikke er opfyldt,  

 skal der ved køretøjets indførsel betales moms.
Momsen udgør 22 pct. af  

 toldværdien.
Toldværdien ansættes i overensstemmelse med EF's regler om varers  

 toldværdi.
I praksis ansættes køretøjets toldværdi normalt på grundlag af en  

 vurderingspris, eksklusive registreringsafgift og med fradrag af et til moms  

 svarende beløb.
EF-toldfrihed EF-toldfrihed er betinget af, at der fremlægges dokumentation for, at  

 køretøjet er i fri omsætning inden for EF.
Dokumentationen kan bestå af en T 2-angivelse, et T 2 L-dokument eller  

 internationalt fragtbrev, der har været anvendt som forsendelsesangivelse.
I  

 stedet for nævnte dokumentation kan der på nærmere fastsatte betingelser  

 antages en registreringsattest, der fremlægges i forbindelse med  

 indfortoldningen.
2. Registreringsafgift Hvis ejeren af et fra udlandet indført køretøj tager bopæl her i landet,  

 skal køretøjet registreres efter færdselsloven eller nummerpladerne afleveres  

 til politiet inden 14 dage derefter.
Der skal betales registreringsafgift til toldvæsenet af køretøjer, som  

 skal registreres efter færdselsloven.
Afgiften betales i forbindelse med et  

 køretøjs første registrering.
 Registreringsafgiften beregnes efter følgende satser:
Personbiler Afgiftspligtig værdi: Afgift Ikke over 19 750 kr 105 pct. af værdien.
 Over 19 750 kr 105 pct. af 19 750 kr og 180 pct. af resten.
Motorcykler Afgiftspligtig værdi: Afgift:
 Ikke over 12 500 kr 0 kr af de første 1 500 kr og 120 pct. af resten.
 Over 12 500 kr 13 200 kr af 12 500 kr og 180 pct. af resten.
For personbiler og motorcykler, der indføres som brugte, er den  

 afgiftspligtige værdi ved første registrering her i landet køretøjets  

 oprindelige pris som nyt.
Har køretøjet været registreret og benyttet i  

 udlandet i mindst 6 måneder, er den afgiftspligtige værdi 90 pct. af den  

 nævnte pris.
Brugte personbiler og motorcykler, der indføres af personer, som tager  

 bopæl her i landet bortset fra Færøerne og Grønland, kan afgiftsberigtiges på  

 grundlag af en ved vurdering fastsat almindelig pris indbefattet moms, men  

 uden registreringsafgift, ved salg til bruger her i landet i den stand, hvori  

 køretøjet skal registreres, såfremt - indføreren (ejeren) har haft bopæl i udlandet eller på Færøerne eller i  

 Grønland i mindst 1 år umiddelbart før flytningen, - det pågældende eller et tilsvarende køretøj i mindst 6 måneder har været  

 benyttet af og registreret i indførerens eller dennes ægtefælles navn i  

 udlandet eller på Færøerne eller i Grønland, og - køretøjet ved første registrering her i landet bortset fra Færøerne og  

 Grønland registreres i indførerens navn.
 Den afgiftspligtige værdi til beregning af registreringsafgift fastsættes  

 af vurderingsmænd, der er beskikket af Ministeren for Skatter og Afgifter.
 Der er fastsat særlige regler om fritagelse for registreringsafgift af  

 brugte personbiler og motorcykler, der medbringes fra Færøerne ved flytning  

 her til landet.
 Brugte køretøjer, som har været registreret midlertidigt på danske  

 grænsenummerplader, afgiftsberigtiges på grundlag af en ved vurdering fastsat  

 almindelig pris indbefattet moms, men uden registreringsafgift, ved salg til  

 bruger her i landet i den stand, hvori køretøjet skal registreres.
