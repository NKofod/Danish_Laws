Resumé  


  

 Hovedspørgsmålet i sagen var om en nabo til et byggeri skulle have været  

 partshørt i henhold til forvaltningslovens § 19 inden kommunen meddelte  

 bygherren dispensation fra lokalplanbestemmelser om bygningshøjde.
Kommunen  

 havde alene gennemført en naboorientering efter planlovens § 20, og denne  

 orientering opfyldte ikke fuldt ud kravene til partshøring efter  

 forvaltningslovens § 19.
Naturklagenævnet udtalte at en person der efter planlovens § 20  

 skal orienteres om en dispensationsansøgning, ikke i forvaltningslovens  

 forstand er part i sagen.
Nævnet fandt derfor at forvaltningslovens § 19 om  

 partshøring var uden betydning for sagen.
Denne retsopfattelse var  

 ombudsmanden ikke enig i.
Ombudsmanden henviste til at partsbegrebet ikke var  

 fraveget i planlovens bestemmelser.
Spørgsmål om partsstatus må navnlig  

 afgøres  

 ud fra en konkret vurdering af om den pågældende har en væsentlig og  

 individuel  

 interesse i sagens afgørelse.
Vurderingen af om en person skal anses for part  

 i  

 sagen, skal foretages uafhængigt af om den pågældende (i medfør af planlovens  

 §  

 20) er orienteret om dispensationsansøgningen.
Ombudsmanden henstillede til  

 Naturklagenævnet at genoptage behandlingen af sagen og i den forbindelse  

 udtrykkeligt tage stilling til om naboen burde være anset for part allerede  

 ved  

 kommunens behandling af sagen. (J. nr. 1994-763-120).
Partsstatus i sager om dispensation fra lokalplan Sagens nærmere omstændigheder  

 var følgende:
Den 29. november 1992 rettede  

 A skriftlig henvendelse til kommunalbestyrelsen.
A anførte at han i  

 dagspressen  

 havde erfaret at kommunen ville støtte et byfornyelsesprojekt på hans nabos  

 ejendom.
A oplyste at han ikke havde kunnet få præcise oplysninger om  

 projektet.
A havde dog fået oplyst at der formentlig ville blive tale om et  

 byggeri i to etager.
A anførte at en bygning i denne højde ville betyde at  

 han  

 hverken i sin baggård, have eller stuer ville kunne have det mindste  

 privatliv.  

 A bad derfor kommunalbestyrelsen om at besigtige forholdene inden den traf  

 beslutning.
 Kommunen meddelte A ved brev  

 af 21. december 1992 at hans indsigelse ville indgå i kommunens behandling af  

 sagen.
Inden ombygningen af  

 naboejendommen behandlede kommunen en ansøgning om dispensation fra den  

 gældende lokalplan.
I den forbindelse foretog kommunen ved brev af 5. februar  

 1993 naboorientering af beboere og brugere inden for lokalplanens område.
 Af naboorienteringen fremgik  

 bl.a.:
 "Dispensationsansøgningen  

 vedrører lokalplanens § 6.6, som angiver at "bebyggelsen bag  

 "facadebygningerne" ikke må opføres med en større bygningshøjde end  

 6,0 m  

 ".
I følge  

 dispensationsansøgningen agtes opført bygningsændringer, som indebærer at  

  

 facadehøjde er ca.  

 6 m  

 over terræn at  

  

 højde til tagryg er ca.  

 9,5  

 m.
 I følge "Lov om  

 planlægning" § 19 stk. 1 kan kommunalbestyrelsen dispensere fra  

 bestemmelserne i en lokalplan, hvis dispensationen ikke er i strid med  

 principperne i planen.
 Da lokalplanens § 6.6  

 omhandler en bestemmelse, som mere detaljeret regulerer bebyggelsens  

 udformning  

 og som sådan ikke hører til principperne i lokalplanen kan der dispenseres  

 fra  

 den aktuelle bestemmelse.
 Den pågældende bygning har i  

 forvejen en udformning, som ikke opfylder lokalplanens § 6.6.
 Under henvisning til  

 ovennævnte fremsendes herved forslaget til orientering.
 Eventuelle bemærkninger kan  

 fremsendes til (X) Kommune, teknisk forvaltning senest den 21. februar 1993.
Sagen er fremlagt på teknisk  

 forvaltning." Den 10. februar 1993 gjorde A  

 indsigelse mod den planlagte dispensation fra lokalplanen.
 Ved breve af 9. og 18. marts  

 1993 orienterede udvalget for teknik og miljø A om sin beslutning af 1. marts  

 1993 om at meddele den omhandlede dispensation fra lokalplanen.
 Brevet af 9. marts 1993 havde  

 følgende ordlyd:
 "  

  

 Vedr. dispensationsansøgning i forbindelse med boligforbedring på  

 ejendommen matr. nr. (XX).
Hermed fremsendes kopi til  

 orientering vedrørende Udvalget for Teknik og Miljø's godkendelse af  

 indstillingen fra Kommune (X), Teknisk Forvaltning om, at der meddeles  

 ansøger  

 dispensation i de ansøgte forhold." Brevet af 18. marts 1993 var  

 sålydende:
 "Vedrørende dispensationsansøgning i forbindelse med  

 boligforbedring på ejendommen matr. nr. (XX).
 Det blev ved skrivelse af 5.  

 februar 1993 meddelt at firmaet (B) har søgt om dispensation fra  

 bestemmelserne  

 i lokalplan Z, § 6, punkt 6.6 som angiver at den maximale bygningshøjde må  

 være  

 6 m.
 Du har inden for den  

 efterfølgende høringsfrist fremsendt indsigelse imod det planlagte byggeri.
 Sagen har været behandlet på  

 Udvalget for Teknik og Miljøs møde den 1. marts 1993.
 I denne anledning besluttede  

 udvalget på kommunalbestyrelsens vegne, at meddele dispensation til det  

 ansøgte, under henvisning til lov nr. 388 om planlægning, § 19 stk. 1.
..." Den 13. april 1993 påklagede  

 A kommunens afgørelse til Naturklagenævnet.
A anførte at hensigten med  

 lokalplanens § 6.6 sikkert var at undgå at de bagvedliggende bygninger  

 opførtes  

 med 1. sal.
Dispensationen til det omhandlede byggeri var en grov afvigelse  

 fra principperne i lokalplanen.
Byggeriet skulle opføres  

 3,75 m  

 fra naboskellet.
Fra det  

 påtænkte byggeri ville man kunne iagttage A både i hans hus og have og på  

 gårdspladsen.
A anførte ligeledes at han ikke var sikker på at  

 høringsreglerne  

 var overholdt.
Desuden skrev A at der var sket forskelsbehandling ved  

 kommunens behandling af ansøgning om dispensation fra reglerne i BR-82 om  

 parkeringspladser.
 Den 4. juni 1993 meddelte  

 nævnets sekretariat kommunen at A's klage ikke kunne tillægges opsættende  

 virkning.
 Den 5. juli 1993 traf  

 Naturklagenævnets formand følgende afgørelse på nævnets vegne:
 "Planlovens § 19, stk.  

 1, giver kommunalbestyrelsen mulighed for at dispensere fra bestemmelserne i  

 en  

 lokalplan, hvis dispensationen ikke er i strid med principperne i planen.
Lokalplanens hovedformål er  

 at udlægge området til centerformål.
Den meddelte dispensation fra  

 lokalplanens  

 bestemmelser om maksimal bygningshøjde for bygninger bag  

 "facadebygningerne" er således ikke i strid med lokalplanens  

 formålsbestemmelse.
 I det i klagen anførte er der  

 således ikke grundlag for at anse kommunens dispensation fra lokalplanen for  

 at  

 være videregående end planlovens § 19, stk. 1, angiver.
 Efter planlovens § 20, stk.  

 1, kan der først meddeles dispensation efter § 19, når der er forløbet 2  

 uger,  

 efter at kommunalbestyrelsen har givet skriftlig underretning til bl.a.  

 naboer  

 til den omhandlede ejendom.
 I følge planlovens § 20, stk.  

 3, skal kommunalbestyrelsen give underretning om afgørelsen til dem, der  

 rettidigt har fremsat bemærkninger efter at være orienteret i henhold til  

 stk.  

 1.
 Det fremgår af sagen, at  

 kommune (X) har fulgt ovennævnte procedure, og der er herefter ikke grundlag  

 for tvivl om lovligheden af den foretagne nabohøring.
Sammenfattende findes der  

 således ikke grundlag for at tilsidesætte den af kommune (X) meddelte  

 dispensation, som derfor må stå ved magt." Den 26. marts 1994 klagede A  

 til mig bl.a. over Naturklagenævnets afgørelse af 5. juli 1993 om  

 dispensation  

 fra højdebestemmelserne i lokalplan Z.
I anledning af A's klage  

 rettede jeg den 19. maj 1994 henvendelse til Naturklagenævnet.
Jeg skrev  

 bl.a.  

 følgende:
"Efter de foreliggende  

 oplysninger synes den foretagne nabohøring af (A) ikke fuldt ud at opfylde  

 forvaltningslovens krav til partshøring, jf. lovens § 19, stk. 1. Så vidt ses  

 var kommunens høringsskrivelse af 5. februar 1993 ikke vedlagt kopi af det  

 foreliggende  

 skitseprojekt til byggeriet, ligesom projektet ikke var nærmere beskrevet i  

 høringsskrivelsen.
Endvidere er den meddelte begrundelse i kommunens  

 skrivelse  

 af 18. marts 1993 til (A) ikke udformet i overensstemmelse med  

 forvaltningslovens § 24, jf. § 22. Jeg anmoder om myndighedernes bemærkninger  

 til disse spørgsmål, herunder til spørgsmålet om hvorvidt (A) må anses for  

 part  

 i forvaltningslovens forstand." I anledning af A's klage  

 udtalte kommunen den 5. juli 1994 bl.a.:
 "Høringsskrivelsen til  

 ejere og brugere var ikke vedlagt kopi af skitseprojekt, da man fandt  

 materialet for omfattende at medsende i den foreliggende form og omfang.
 Der er i skrivelsen angivet,  

 at projektet omhandler en bestående bygning, hvor der ønskes foretaget  

 bygningsændringer,  

 som størrelsesmæssigt indebærer visse højdeændringer.
I stedet for at vedlægge  

 skitseprojekt blev materialet fremlagt til gennemsyn på teknisk forvaltning,  

 hvilket er angivet i skrivelsen.
Det bemærkes, at der i henhold til lov om  

 planlægning § 20 stk. 1 ikke er angivet nærmere indhold med eventuelle  

 tilhørende bilag af orienteringsmeddelelsen til de berørte parter i sagen.
 ...
 I skrivelsen dateret den 18.  

 marts 1993 er begrundelsen for at meddele dispensation givet under henvisning  

 til lovnr. 388 om planlægning § 19 stk. 1. Indholdet i denne § er tidligere  

 meddelt de berørte parter og dermed også (A) ved skrivelse dateret den 5.  

 februar 1993.
 I henhold til ovennævnte  

 skrivelse er det anført, at Kommunalbestyrelsen kan dispensere fra  

 bestemmelserne  

 i en lokalplan, hvis dispensationen ikke er i strid med principperne i  

 planen.  

 Da lokalplanens § 6.6 omhandler en bestemmelse, som mere detailleret  

 regulerer  

 bebyggelsens udformning og som sådan ikke hører til principperne i  

 lokalplanen,  

 kan der dispenseres for den aktuelle bestemmelse.
 Den pågældende bygning har i  

 forvejen en udformning, som ikke opfylder lokalplanens § 6.6.
Det er kommunens opfattelse,  

 at (A) er part i forvaltningslovens forstand." Den 10. november 1994 udtalte  

 Naturklagenævnet følgende:
 "...
 Spørgsmålet om partsstatus.
 En person, der efter  

 planlovens § 20 skal orienteres om en dispensationsansøgning, er efter  

 Naturklagenævnets opfattelse ikke i forvaltningslovens forstand part i  

 dispensationssagen og forvaltningslovens § 19 er derfor uden betydning for  

 sagen.
 Da meddelelsen af  

 dispensationen giver ansøgeren fuldt ud medhold, skal dispensationen til  

 ansøgeren ikke være ledsaget af en begrundelse, jf. forvaltningslovens § 22.
Efter planlovens § 20, stk.  

 3, skal kommunen give underretning om afgørelsen i dispensationssagen til  

 dem,  

 der har reageret på den forudgående naboorientering.
Det kræves ikke, at  

 underretningen skal indeholde en begrundelse for, at en indsigelse ikke er  

 taget til følge.
 Hvis den, der har fremsat  

 indsigelse efter naboorientering, senere påklager den meddelte dispensation,  

 er  

 den pågældende naturligvis part i klagesagen.
 Naboorienteringens indhold.
 Da omboende til den ejendom,  

 til hvis udnyttelse der ansøges om dispensation fra en lokalplan, som anført  

 ikke efter Naturklagenævnets opfattelse kan anses som parter i sagen, må  

 kravene til orienteringen bestemmes alene efter planlovens § 20.
Denne lovbestemmelse kræver  

 blot "skriftlig orientering om ansøgningen", og kravet må i  

 nærværende sag anses for opfyldt ved kommunens skrivelse af 5. februar 1993  

 til ejere og brugere inden for lokalplanens område.
I denne skrivelse er  

 anført  

 omfanget af den ansøgte dispensation (facadehøjde ca.  

 6 m, højde til tagryg ca.  

 9,5 m  

 ), og det er oplyst, at  

 "sagen er fremlagt på teknisk forvaltning". Dette er efter  

 Naturklagenævnets opfattelse tilstrækkeligt til at opfylde orienteringskravet  

 i  

 planlovens § 20. Det er helt urimeligt at indlægge i orienteringskravet, at  

 et  

 som oftest meget omfattende tegningsmateriale skal kopieres som led i kravets  

 opfyldelse.
Da de orienterede imidlertid  

 efter planlovens § 59 er klageberettigede over for kommunens afgørelse,  

 skulle underretningen have været ledsaget af klagevejledning.
Allerede fordi  

 klage blev indgivet, er denne fejl uden betydning for lovligheden af den  

 trufne  

 afgørelse.
 Spørgsmålet om begrundelse.
 Der henvises til de  

 foranstående bemærkninger ad partsstatus.
..." Jeg udtalte herefter  

 følgende:
"Lokalplan nr.
Z,  

 centerområdet ved stationen, indeholder i § 6.6 følgende bestemmelse om  

 bygningshøjde:
"Bebyggelsen bag  

 "facadebygningerne" må ikke opføres med en større bygningshøjde end  

 6,0 m." Kommunens og  

 Naturklagenævnets afgørelser er truffet i medfør af § 19, stk. 1, i lov om  

 planlægning (lov nr. 388 af 6. juni 1991 med senere ændringer). Bestemmelsen  

 har følgende ordlyd:
"Kommunalbestyrelsen kan  

 dispensere fra bestemmelser i en lokalplan eller en plan m.v., der er  

 opretholdt efter § 68, stk. 2, hvis dispensationen ikke er i strid med  

 principperne i planen, jf. dog § 40." Vurderingen af hvorvidt  

 kommunen lovligt har kunnet dispensere fra højdebestemmelserne i lokalplan  

 nr.  

 E 72, bygger for en stor del på et skøn.
Efter de regler der gælder for min  

 virksomhed, kan jeg kun kritisere en sådan afgørelse hvis der foreligger  

 særlige omstændigheder.
Ved særlige omstændigheder sigtes bl.a. til eventuel  

 tilsidesættelse af sagsbehandlingsregler.
Spørgsmålet om hvorvidt  

 Naturklagenævnet burde have anset Dem for part ved kommunens behandling af  

 sagen, er afgørende for vurderingen af den foretagne sagsbehandling.
 Partsstatus.
 Forvaltningsloven indeholder  

 ikke nærmere bestemmelser om hvem der skal anses for part i en afgørelsessag.  

 Det fremgår imidlertid af lovens forarbejder (Folketingstidende 1985/86, sp.  

 133-134) at man har henholdt sig til den almindelige forståelse af begrebet i  

 forvaltningsretlig litteratur og praksis:
 "...
Lovforslagets partsbegreb  

 omfatter for det første ansøgere, dvs. personer, der til en  

 forvaltningsmyndighed har indgivet ansøgning om en ydelse, tilladelse eller  

 lignende.
Endvidere omfatter partsbegrebet klagere, dvs. personer, der som  

 klageberettigede har indgivet klage til en rekursinstans i en dem vedkommende  

 sag.
Også personer, til hvem et forbud eller påbud rettes eller vil blive  

 rettet, vil have stilling som part i den pågældende sag.
Partsbegrebet  

 omfatter  

 således typisk den eller dem, til hvem den afgørelse, der træffes, vil blive  

 stilet, men også andre fysiske eller juridiske personer kan have stilling som  

 part i sagen.
På nogle områder vil f.eks. også kommuner og andre offentlige  

 myndigheder kunne have partsstatus.
I de særlige tilfælde, hvor  

 der kan opstå tvivl, må der navnlig lægges vægt på, hvor væsentlig den  

 pågældendes interesse i sagen er, og hvor nært denne interesse er knyttet til  

 sagens udfald.
I overensstemmelse med den praksis, der har udviklet sig under  

 partsoffentlighedsloven og den gældende offentlighedslov, omfatter  

 partsbegrebet  

 som udgangspunkt i hvert fald den, hvis interesse i den verserende eller  

 afgjorte sags udfald er af en sådan intensitet, at den efter  

 forvaltningsrettens almindelige regler kvalificerer den pågældende som  

 kompetent til at påklage afgørelsen til en rekursinstans eller til at  

 indbringe sagen for domstolene.
I tilfælde, hvor speciallovgivningen  

 tillægger  

 andre end afgørelsens adressat en klagekompetence, som de ikke ville have  

 efter  

 forvaltningsrettens almindelige regler, vil de pågældende derimod ikke  

 nødvendigvis have stilling som part i forhold til forvaltningslovens regler.  

 Har en sådan person imidlertid indgivet klage, må den pågældende dog som  

 udgangspunkt anses som part i selve klagesagen.
 ...
I miljøsager vil  

 afgrænsningen af kredsen af parter ofte være vanskelig, jfr. bemærkningerne  

 til  

 § 19, stk. 2, nr. 5. Den eller de, som afgørelsen retter sig imod, har  

 stilling  

 som part.
Personer, der efter miljølovgivningen er klageberettigede, er som  

 nævnt ovenfor ikke af den grund parter i lovens forstand, medmindre de har  

 den  

 fornødne retlige interesse i sagens afgørelse.
Afgørelsen af, om en  

 klageberettiget på dette område tillige er part i sagen i 1. instans, må bero  

 på en konkret vurdering af afgørelsens betydning for den pågældende.
Indgives  

 klage, vil klageren blive part i selve klagesagen.
..." Forvaltningslovens  

 partsbegreb er bl.a. behandlet af John Vogter, Forvaltningsloven (2. udg.  

 1992), s. 54ff og 147ff, Carl Aage Nørgaard og Jens Garde, Forvaltningsret,  

 Sagsbehandling (4. udg. 1995), s. 153ff, Karsten Revsbech, Ugeskrift for  

 Retsvæsen 1988B, s. 220ff og Hans Gammeltoft-Hansen mfl., Forvaltningsret  

 (1994), s. 45ff.
Spørgsmålet om partsstatus i plansager drøftes af Karsten  

 Revsbech i "Planer og Forvaltningsret" (1986), s. 239ff.
Som det fremgår af  

 forvaltningslovens forarbejder og af den nævnte litteratur - og af den  

 praksis  

 der heri er henvist til - er afgørelsens adressat kerneområdet for  

 partsbegrebet.
Men også andre der har en mere afledet interesse i sagens  

 udfald, kan efter omstændighederne have partsstatus.
Som betingelse for dette  

 sidste antages det normalt at den pågældende navnlig skal have en væsentlig  

 og  

 individuel interesse i sagens udfald.
 Jeg må forstå  

 Naturklagenævnets udtalelse til mig således at det er nævnets opfattelse at  

 personer der efter planlovens § 20 skal orienteres om en  

 dispensationsansøgning, generelt ikke kan være parter i sagen i  

 forvaltningslovens  

 forstand.
Denne opfattelse er jeg ikke  

 enig i.
Efter forarbejderne til forvaltningsloven, den forvaltningsretlige  

 litteratur og ombudsmandens praksis er det fast antaget at også andre end  

 afgørelsens adressat kan være part i en sag.
Forvaltningslovens partsbegreb  

 er ikke fraveget i planlovens bestemmelser.
Det anførte om at også andre end  

 afgørelsens adressat kan have partsstatus gælder derfor også i sager om  

 dispensation fra en lokalplan.
Spørgsmål om partsstatus må afgøres ud fra  

 en konkret vurdering af om den pågældende har en navnlig væsentlig og  

 individuel interesse i sagens afgørelse.
Vurderingen af om en person skal  

 anses for part i sagen, skal foretages uafhængigt af om den pågældende (i  

 medfør af planlovens § 20) er orienteret om dispensationsansøgningen.
Jeg har gjort  

 Naturklagenævnet bekendt med min opfattelse.
På den baggrund har jeg samtidig  

 hermed henstillet til nævnet at sagen genoptages, og at nævnet i den  

 forbindelse udtrykkeligt tager stilling til om De var part i sagen allerede  

 ved kommunens sagsbehandling.
..." Naturklagenævnet genoptog  

 herefter sagen og traf ny afgørelse den 22. november 1994. Nævnet anførte  

 bl.a.:
 "...
Den foreliggende sag angår  

 dispensation fra gældende højdebestemmelser til opførelse af et byggeri, der  

 opføres få meter fra klagerens ejendom med risiko for skygge- og indblikgener  

 for klageren til følge.
Klageren har henledt kommunens opmærksomhed på disse  

 forhold endnu før kommunen har modtaget ansøgning vedrørende projektet og  

 foretaget naboorientering herom.
Kommunen, som besidder det fornødne  

 lokalkendskab, har senere til brug for ombudsmandens behandling af sagen  

 udtalt, at klageren efter kommunens opfattelse må anses som part i  

 forvaltningslovens forstand.
Naturklagenævnet kan på det foreliggende  

 grundlag  

 tiltræde kommunens opfattelse.
Kommunen findes herefter i  

 overensstemmelse med forvaltningslovens § 19 at burde have orienteret  

 klageren  

 om det ansøgte projekt og givet klageren lejlighed til at udtale sig, før  

 afgørelsen blev truffet.
Klageren burde endvidere i medfør af  

 forvaltningslovens § 22 have modtaget en begrundelse for afgørelsen.
 Under hensyn til sagens  

 omstændigheder, herunder navnlig at klageren blev orienteret om ansøgningen  

 efter planlovens § 19 med lejlighed til at komme med indsigelse - og faktisk  

 fremsatte indsigelse, samt at dispensationen, formentlig i god tro, er  

 modtaget  

 og udnyttet af ansøgeren, findes manglerne ved proceduren ikke nu at burde  

 medføre dispensationens ugyldighed.
..." Den 8. januar 1996 meddelte  

 jeg nævnet at jeg betragtede sagen som afsluttet.
