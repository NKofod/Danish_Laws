 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som  

 tandklinikassistent.
 Stk. 2.  Det faglige udvalg for uddannelsen er Det  

 faglige udvalg for erhvervsuddannelsen til tandklinikassistent, jf. § 37 i  

 erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 på erhvervsskolerne m.v. (eksamensbekendtgørelsen) samt de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer i alt 3 år, jf. dog § 5.
 Stk. 2.  Uddannelsen indledes i praktikvirksomhed eller  

 med 2. skoleperiode.
§ 4.  Skoleundervisningen varer 32 uger.  

 Skoleundervisning veksler med praktikuddannelse som vist i figuren og som  

 anført nedenfor: Skoleundervisning: 2 = 2. skoleperiode P Praktikuddannelse Fritagelse for dele af uddannelsen § 5.  Elever, der er fyldt 25 år, kan indgå  

 uddannelsesaftale med forkortet uddannelsestid og med fritagelse for hele  

 eller dele af 2. skoleperiode, jf. bilaget.
 Stk. 2.  Det faglige udvalg kan i særlige tilfælde  

 dispensere fra alderskravet eller beskæftigelseskravet efter samråd med  

 praktikvirksomheden.
 Stk. 3.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf.  

 bilaget.
 § 6.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Målet med tandklinikassistentuddannelsen er at  

 uddanne tandklinikassistenter på en helhedsorienteret og selvstændiggørende  

 måde.
Tandklinikassistenten skal bibringes generelle og specifikke  

 færdigheder, der gør denne i stand til, selvstændigt og efter instruktion fra  

 tandlægen, at honorere de krav, tandklinikassistentarbejdet stiller aktuelt  

 og i fremtiden.
Stk. 2.  Den nyuddannede tandklinikassistent skal  

 selvstændigt kunne forberede og assistere ved enhver form for tandbehandling.  

 Eleven skal, gennem den praktiske og teoretiske undervisning, bibringes  

 sådanne færdigheder, at den færdiguddannede tandklinikassistent bliver i  

 stand til selvstændigt at tilse, at tandklinikkens hygiejneniveau er højt,  

 således at smitterisici minimeres.
Tandklinikassistenten skal kunne optage,  

 fremkalde og montere røntgenbilleder.
 Stk. 3.  Uddannelsen skal kvalificere  

 tandklinikassistenten til at varetage profylaktisk arbejde såsom kontrol af  

 mundhygiejne, instruktion i hjemmetandpleje og elementær kostvejledning.  

 Ligeledes skal tandklinikassistenten være i stand til at tage aftryk til  

 studiemodeller og udstøbe disse samt foretage fissurforsegling og  

 fluorbehandling.
Stk. 4.  De administrative opgaver, der er forbundet med  

 tandklinikkens drift, skal tandklinikassistenten fuldt ud kunne beherske,  

 ligesom vedkommende skal være i stand til at samarbejde med klinikkens øvrige  

 samarbejdspartnere.
Herigennem skal tandklinikassistenten bibringes  

 færdigheder, som sikrer, at denne kan medvirke til, at tandklinikkens  

 serviceniveau er højt over for brugerne.
Uddannelsen skal give eleven en  

 forståelse af samfundet og dets udvikling samt bidrage til elevens personlige  

 udvikling og således give eleven færdigheder til selvstændigt gennem efter-  

 og videreuddannelse, herunder videregående uddannelse, at udbygge sine  

 kvalifikationer.
 Stk. 5.  Uddannelsen tilrettelægges tillige sådan, at  

 der gives indsigt i og forståelse for fagets miljømæssige forhold, herunder  

 håndteringen af miljømæssige problemstillinger i forbindelse med fagets  

 materialeanvendelse.
Skoleundervisningen § 8.  Undervisningen har følgende mål: Eleven skal  

 gennem teoretisk og praktisk undervisning sættes i stand til at anvende de i  

 faget almindeligst forekommende materialer og metoder.
Undervisningen skal  

 give indføring i anvendelse af tilhørende værktøj og udstyr samt danne  

 grundlag for videreuddannelse.
Undervisningen skal opbygge og styrke elevens  

 kundskaber i de arbejdsdiscipliner, eleven skal beskæftiges med i det  

 efterfølgende virksomhedsophold.
 Stk. 2.  Den vejledende uddannelsestid er følgende:
 Områdefag:
 Odontologisk klinik: 6,8 uger.
 Anatomi og fysiologi: 0,7 uge.
 Generel sygdomslære: 0,8 uge.
 Oral sygdomslære: 2,8 uger.
 Specialefag:
 Kliniske discipliner: 1,6 uger.
 Odontologisk patologi og klinik: 2,6 uger.
 Profylakse: 0,5 uge.
 Radiologi: 1,1 uger.
Grundfag § 9.  Undervisningen omfatter følgende grundfag i 2.  

 skoleperiode: Arbejdsmiljø (1,1 uger), førstehjælp og brandbekæmpelse (0,5  

 uge), hygiejne, psykologi (2,2 uger), salg og service (niveau F), samfundsfag  

 (niveau F) og sundhed.
 Stk. 2.  Undervisningen omfatter følgende grundfag i 3.  

 - 4. skoleperiode: Erhvervsøkonomi (niveau F) (1,1 uger).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold:
Odontologisk klinik Mål: At udvikle elevens faglige kunnen inden for udvalgte odontologiske  

 emner, herunder tandmorfologi, odontologisk praktik, anatomi og fysiologi.
 Rammer for undervisningens indhold: Mundhulens og tyggeapparatets  

 opbygning og funktion, tændernes og tandsystemets nomenklatur samt de  

 generelle og specifikke karakteristika, miljø og sikkerhed, almindeligt  

 forekommende administrative opgaver i forbindelse med patientbehandling,  

 behandlingsprincipper, instrumentarium og materialer til simpel caries-,  

 gingivitis- og paradentosebehandling, provisorier samt tandekstraktion og  

 instrumentslibning.
 Stk. 2.  Undervisningen i områdefag i 3. - 4.  

 skoleperiode har følgende mål og rammer for undervisningens indhold:
Anatomi og fysiologi Mål: At eleven får grundlæggende viden om kroppens opbygning og normale  

 funktion som baggrund for forståelse af sygdomsudvikling, forebyggelse og  

 behandling af sygdomme.
 Rammer for undervisningens indhold: Kroppens anatomi og fysiologi,  

 elementær cellelære og tandorganets opbygning og befæstelse i kæben.
Generel sygdomslære Mål: At eleven får kendskab til sygdomme og vævsreaktioner, der er af  

 betydning for forholdsregler og behandlingsprincipper i tandlægepraksis.
 Rammer for undervisningens indhold: Smitsomme sygdomme, generelle  

 medicinske sygdomme, sårinfektioner, infektion og resistens, udryddelse af  

 mikroorganismer, forholdsregler ved tandbehandling af syge og/eller  

 medicinerede personer, lægemidler i odontologisk praksis og  

 kvælstofforilte-analgesi.
Oral sygdomslære Mål: At eleven får kendskab til de faktorer, der påvirker opståen og  

 udbredelse af sygdomme i den enkelte tand, tandsættet og tyggeapparatet.
 Rammer for undervisningens indhold: Den konstante og den  

 inkonstante mundflora, caries og paradontale sygdommes ætiologi, forebyggelse  

 og behandling af sygdomme i den enkelte tand, tandsættet og tyggeapparatet.
Specialefag § 11.  Undervisningen i specialefag i 2. skoleperiode  

 har følgende mål og rammer for undervisningens indhold:
Kliniske discipliner Mål: At opøve elevens færdigheder i den kliniske arbejdssituation,  

 herunder sterilisationsarbejde og klinisk assistance.
Rammer for undervisningens indhold: Firehændig assistance ved  

 simpel caries-, gingivitis- og paradentosebehandling under praksislignende  

 forhold.
Eleven skal kunne fremkalde, montere og journalisere røntgenbilleder  

 og tilrettelægge og gennemføre et optimalt klinikhygiejneprogram.
 Stk. 2.  Undervisningen i specialefag i 3. - 4.  

 skoleperiode har følgende mål og rammer for undervisningens indhold:
Odontologisk patologi og klinik Mål: At eleven opnår kendskab til de forebyggelses- og behandlingstiltag,  

 der forekommer i almindelig tandlægepraksis, og at eleven får kendskab til  

 instrumentarium og materialer og kan assistere ved de almindeligt  

 forekommende behandlinger af sygdomme i den enkelte tand, tandsættet og  

 tyggeapparatet.
 Rammer for undervisningens indhold: Firehændig assistance ved  

 protetisk, endodontisk, kirurgisk og ortodontisk behandling, instrumentarium,  

 materialer og hjælpematerialer og lokalanalgesi.
Profylakse Mål: At eleven kan vejlede patienter om kostens betydning for forebyggelse  

 af tandsygdomme, at eleven kan udføre fluoridbehandling på patienter, at  

 eleven kan instruere patienter i opnåelse af god mundhygiejne, at eleven kan  

 foretage fissurforsegling, og at eleven opnår kendskab til fluorids virkning  

 samt administration af fluoridholdige præparater.
 Rammer for undervisningens indhold: Fluoridholdige præparater,  

 anvendelse og forholdsregler, tandbørstemetoder, hjælpemidler,  

 fissurforsegling, medikamentel cariesbehandling og kosthygiejne.
Radiologi Mål: At eleven kan optage enorale røntgenbilleder på patienter.
 Rammer for undervisningens indhold: Strålebeskyttelse,  

 optagelsesteknik og love og bekendtgørelser vedrørende røntgenoptagelser på  

 tandklinikker.
Valgfag § 12.  Undervisningen i valgfag følger reglerne i  

 hovedbekendtgørelsen.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 15.  Målet med praktikuddannelsen er, at eleven  

 opnår færdighed i almindeligt forekommende klinikassistentopgaver, at eleven  

 bliver i stand til selvstændigt at påtage sig profylaktiske opgaver, at  

 eleven selvstændigt kan holde et højt hygiejneniveau på tandklinikken, og at  

 eleven kan give tandklinikkens brugere et højt serviceniveau.
 Stk. 2.  Praktikuddannelsen i specialet skal indeholde  

 følgende arbejdsområder og funktioner: Sterilisationsopgaver, administration,  

 røntgenoptagelser, mindre laboratorietekniske opgaver, selvstændige  

 profylakseopgaver, assistance ved tandbehandling, fissurforsegling og  

 fluorbehandling.
§ 16.  Praktikuddannelsen tilrettelægges således, at  

 der sikres beskæftigelse med, opnåelse af færdigheder i og videreudbygning af  

 de arbejdsdiscipliner, der indlæres på skole.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad og i takt med skoleuddannelsen, således at slutmålet/niveauet  

 svarer til de krav, der stilles til en tandklinikassistent.
I  

 uddannelsestiden arbejdes der med de for tandklinikassistenter normalt  

 anvendte materialer og metoder.
 § 17.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2, jf. hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne i hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 20.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i det pågældende skoleophold.
For elever, der  

 ikke har opfyldt et eller flere af undervisningsmålene (dvs. har fået  

 karakteren 5 eller derunder), udarbejder skolen en vejledning, der  

 tilkendegiver elevens behov for supplerende oplæring i praktiktiden og  

 eventuel supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 24, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 22.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen giver standpunktskarakterer i  

 grundfagene efter reglerne om grundfag.
 Stk. 3.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10 og  

 11.
 Stk. 4.  Bedømmelsesformer og karaktergivning i valgfag  

 følger reglerne om disse fag.
 Stk. 5.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 2 og 3, hvis karaktererne ikke fremgår af  

 skolebeviset.
Karakterskala § 23.  Ved bedømmelsen anvendes 13-skalaen, jf.  

 bekendtgørelsen om karakterskala og anden bedømmelse.
Skolebevis § 24.  Når samtlige skoleperioder er gennemført,  

 udsteder skolen et skolebevis, hvis eleven har opnået mindst karakteren 6 i  

 gennemsnit af eksamens- og standpunktskaraktererne i 2. skoleperiode og  

 mindst karakteren 6 i eksamens- og standpunktskarakterne i de enkelte fag i  

 3. og 4. skoleperiode.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Uddannelsesbevis § 25.  Uddannelsesbevis udstedes af Det faglige udvalg  

 for erhvervsuddannelsen til tandklinikassistent og affattes i  

 overensstemmelse med hovedbekendtgørelsen, når skolebevis og praktikerklæring  

 er udstedt.
Stk. 2.  I uddannelsesbeviset anføres  

 eksamenskaraktererne.
I fag, hvor der ikke har været afholdt eksamen, anføres  

 standpunktskarakteren.
Ikrafttrædelses- og overgangsbestemmelser § 26.  Bekendtgørelsen træder i kraft den 15. juli  

 1996.
Stk. 2.  Bekendtgørelse af 7. december 1990 om  

 uddannelsen til tandklinikassistent ophæves.(* 1) Stk. 3.  Skolen kan lade de elever, der er optaget på  

 skolen før denne bekendtgørelses ikrafttræden, følge reglerne i  

 bekendtgørelsen, hvis eleverne samtykker heri.
Undervisningsministeriet, den 27. juni  

 1996 P.
M.
V.
Sten Grambye / Sonja Lundqvist Bekendtgørelse om uddannelsen til tandklinikassistent Juni 1996 Bilag Afkortning af uddannelsestid og fritagelse for dele af  

 skoleundervisningen, jf. § 5 (* 1) Bekendtgørelsen er ikke optaget i Lovtidende, jf. anordning nr.
 746 af 8. november 1990, men forefindes i Retsinformation.
