Skriftlig fremsættelse (5. oktober 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om Lønmodtagernes Dyrtidsfond (udbetaling ved livstruende  

 sygdom) (Lovforslag nr.
L 10).
Reglerne for udbetaling af opsparing i Lønmodtagernes  

 Dyrtidsfond er reguleret i lov om Lønmodtagernes Dyrtidsfond.
Som  

 udgangspunkt  

 udbetales indeståendet i Lønmodtagernes Dyrtidsfond ved det fyldte 60. år.  

 Udbetalingen sker i form af et engangsbeløb, og Lønmodtagernes Dyrtidsfond  

 sammenlignes derfor i almindelighed med en kapitalpensionsordning.
 Med en ændring i Pensionsbeskatningsloven i 2000 blev det  

 muligt for pensionsinstitutter at udbetale kapitalpensioner i tilfælde af  

 livstruende sygdom.
 Reglerne for udbetaling af opsparing i Lønmodtagernes  

 Dyrtidsfond giver ikke samme mulighed for at imødekomme anmodninger om  

 udbetaling ved livstruende sygdom.
Det foreslås, at Lønmodtagernes Dyrtidsfond for fremtiden  

 kan udbetale en opsparing, når et medlem anmoder herom, på baggrund af en  

 livstruende sygdom som angivet i Skatteministeriets regler.
Hermed  

 ligestilles  

 engangssummen i Lønmodtagernes Dyrtidsfond med andre kapitalpensioner.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
