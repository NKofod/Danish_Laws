 I medfør af § 13 i lov nr. 70 af 15.marts 1967 som ændret ved lov nr. 339  

 af 26. juni 1975 om søfartsuddannelse fastsættes herved følgende:
 § 1.  Ved hver søfartsskole ansættes en forstander, en  

 inspektør, det fornødne antal lærere samt det for skolens drift i øvrigt  

 fornødne personale.
 Stk. 2.  Forstanderen, inspektøren, de fastansatte  

 lærere samt de til skolen knyttede særlige faglærere og øvrige faste  

 personale ansættes af handelsministeriet.
Stk. 3.  Midlertidige lærere ansættes af direktøren for  

 søfartsuddannelsen (i det følgende kaldet direktøren) efter indstilling af  

 forstanderen.
Andet midlertidigt personale ansættes af forstanderen efter  

 bemyndigelse af direktøren.
 § 2.  Forstanderen er med hensyn til ledelsen af  

 skolen undergivet direktøren.
Stk. 2.  Forstanderen påser, at den fastsatte  

 undervisningsplan og øvrige bestemmelser for skolens virksomhed gennemføres  

 på rette måde.
Han underviser selv i den udstrækning, der er foreneligt med  

 hans øvrige tjenestepligter.
 Stk. 3.  Forstanderen fører skolens regnskab og  

 protokoller i overensstemmelse med de af direktøren givne direktiver.
§ 3.  Inspektøren skal foruden at undervise bistå  

 forstanderen i alle forhold vedrørende skolens ledelse.
Han er forstanderens  

 stedfortræder og handler på dennes vegne, når forstanderen ikke er til stede.
 Stk. 2.  Lærerne står i alt, hvad der angår undervisning  

 og skolernes indre ordning, umiddelbart under forstanderen og er pligtige at  

 lede undervisningen i overensstemmelse med undervisningsplanen og de af  

 forstanderen givne forskrifter.
Stk. 3.  Lærerne fører efter forstanderens nærmere  

 bestemmelse tilsyn med eleverne.
Det påhviler lærerne endvidere at føre  

 tilsyn med skolens inventar og undervisningsmidler m.v.
§ 4.  Ved hver skole skal der være et lærerråd, der  

 består af forstanderen, inspektøren og de lærere på skolen, som er  

 tjenestemænd eller overenskomstansatte.
Andre lærere, som i det pågældende  

 skoleår har en beskæftigelse ved skolen, der svarer mindst til halv stilling,  

 er ligeledes medlemmer af rådet.
 Stk. 2.  Direktøren fastsætter nærmere regler om  

 lærerrådets kompetence og virke.
 § 5.  Eleverne skal ved indtrædelse på skolen  

 undersøges i overensstemmelse med reglerne i handelsministeriets  

 bekendtgørelse om syns- og høreprøve for søfarende.
 Stk. 2.  Har en elev bestået prøven, stemples hans  

 søfartsbog »Skikket til udkig«; har han ikke bestået denne prøve,  

 stemples bogen »Uskikket til udkigstjeneste«.
 § 6.  Eleverne skal overholde skolens ordensregler.
 Stk. 2.  Grove forseelser imod skolens ordensregler  

 indberettes til direktøen, som træffer bestemmelse om, hvorvidt den  

 pågældende elev skal bortvises, og om eleven efter omstændighederne for et  

 vist tidsrum ikke skal have adgang til søfartsskolerne.
 Stk. 3.  Under ganske særlige omstændigheder kan  

 forstanderen efter indstilling fra lærerrådet bortvise en elev med  

 øjeblikkelig virkning, men skal da omgående afgive indberetning til  

 direktøren om bortvisningen.
§ 7.  Ved afslutningen af hvert kursus fremlægges de  

 af eleverne udførte arbejder, ligesom der gives eleverne lejlighed til at  

 vise deres færdigheder og kundskaber.
Desuden udleveres der eleven et af den  

 pågældende skole udfærdiget bevis, hvis form fastsættes af direktøren.
 § 8.  Regulativet træder i kraft den 1. oktober 1975.
 Stk. 2.  Samtidig ophæves bekendtgørelse nr. 23 af 24.  

 januar 1968 af regulativ for statens sømandsskoler.
 Handelsministeriet, den 22. september  

 1975.
 Erling Jensen.
 /Sven Lunddahl.
