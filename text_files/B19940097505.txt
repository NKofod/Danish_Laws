 I henhold til § 22, stk. 3, i lov om lægemidler, jf.
lovbekendtgørelse nr. 452 af 10. juni 1992, som ændret senest ved lov nr. 380 af 18. maj 1994, fastsættes:
 § 1.  Til dækning af Sundhedsstyrelsens omkostninger  

 ved modtagelse af indkøbspriser på apoteksforbeholdte farmaceutiske  

 specialiteter betaler registreringsindehaveren et gebyr på 125 kr. for hver  

 anmeldelse af ny eller ændret pris pr. pakning.
 § 2.  Til dækning af Sundhedsstyrelsens omkostninger  

 ved underretning af apotekerne om forbrugerpriser på apoteksforbeholdte  

 farmaceutiske specialiteter betaler apotekeren et gebyr på 3.500 kr. årligt.
 § 3.  Sundhedsstyrelsen meddeler fremgangsmåden ved  

 indbetaling af gebyr efter § 1 og 2. Gebyret indbetales til Sundhedsstyrelsen  

 senest 1 måned efter påkrav.
 § 4.  Bekendtgørelsen træder i kraft den 1. januar  

 1995.
 Stk. 2.  Bekendtgørelse nr. 928 af 2. december 1993  

 ophæves.
Sundhedsministeren, den 1. december 1994 Yvonne Herløv Andersen / J.
Bartels Petersen Bekendtgørelse om gebyr for anmeldelse af priser og underretning af  

 apotekerne om priser på apoteksforbeholdte farmaceutiske specialiteter.
