Da det maatte være Ministeriet magtpaaliggende at komme til sikker  

 Kundskab om, hvilke Resultater man i det hele i Skolerne var kommen til med  

 Hensyn til Undervisningen efter de ved Ministeriets Bekendtgørelse af 7de  

 Juni 1889 paabudte Regler for Retskrivningen, efter at disse i over et Aar  

 havde været i Kraft i Skolerne, nedsatte Ministeriet den 6te Oktober f.
A. en  

 Kommission af Skolemænd, som Repræsentanter for de forskellige Arter af  

 Skoler, med den Opgave, næst at udtale sig om de i nævnte Henseende vundne  

 Erfaringer, at undersøge, hvorvidt det af pædagogiske Hensyn maatte anses for  

 rigtigst, at de ommeldte Regler for Retskrivningen i deres Helhed bibeholdtes  

 i uforandret Skikkelse, eller om det fra dette Synspunkt maatte være  

 ønskeligt paa noget Punkt at vende tilbage til de tidligere fulgte Regler.  

 Endvidere paalagdes det Kommissionen at udtale sig om, hvorvidt det i  

 Betragtning af Skolens Stilling til Litteraturen og Ønskeligheden af, at der  

 ikke er alt for stor Forskel mellem Skolens Retskrivning og den i  

 Litteraturen sædvanlig brugte, maatte være muligt og tilraadeligt at foretage  

 saadanne Ændringer i Skolernes Retskrivning, at man derefter turde forvente,  

 at vore Hovedforfattere vilde slutte sig til denne.
I den af Kommissionen afgivne Betænkning udtaler Kommissionens Flertal (7  

 af dens 12 Medlemmer), hvad de to første Punkter angaar, at, da de sidst  

 paabudte Retskrivningsregler kun have virket saa kort Tid, at hverken Lærere  

 eller Elever endnu kunne have løsrevet sig tilstrækkeligt fra forstyrrende  

 Erindringer om de tidligere Regler, vil det næppe være muligt allerede nu at  

 give en retfærdig Bedømmelse af de nugældende Reglers Brugbarhed eller  

 Heldighed.
For saa vidt man allerede nu turde dømme, syntes det dog at maatte  

 fastslaas, at medens de nugældende Regler paa adskillige Punkter have hidført  

 Lettelse, have de paa intet væsentligt Punkt skabt forøget Vanskelighed.  

 Flertallet udtaler derhos, at det ved at gennemgaa Ministeriets  

 Bekendtgørelse af 7de Juni 1889 har fundet forskellige Punkter, som man i og  

 for sig, set fra Skolens Standpunkt, kunde have ønsket anderledes affattede,  

 men at det ikke finder disse af en saadan betydning, at det under de givne  

 Forhold kan forsvare at tilraade Ministeriet at foretage Ændringer i de  

 paabudte Retskrivningsregler.
Flertallet indskrænker sig i Henhold hertil til  

 at foreslaa følgende Forandringer, der ikke ramme selve  

 Retskrivningsbestemmelserne og altsaa heller ikke den autoriserede Ordbog:
 Hvad det sidste Punkt angaar, hvorom Kommissionens Betænkning æskedes,  

 indrømme vel alle Flertallets Medlemmer, at det i et Land, hvor der i  

 Litteraturen hersker en fast og ensartet Retskrivning, vil være af den  

 største Betydning, at ogsaa Skolen sluttede sig til denne; men det forekommer  

 Flertallet, at der herhjemme for Tiden ikke er nogen Foranledning for Skolen  

 til af Hensyn til Litteraturen yderligere at ændre de nys paabudte Regler.  

 Tværtimod forekommer det Flertallet, at disse, særlig med de foreslaaede  

 Ændringer, saa vidt man overhovedet her kan danne sig et paalideligt Skøn,  

 indtage en saadan Midterstilling, at ethvert Skridt til den ene eller den  

 anden Side, ikke blot af Hensyn til den for Skolen saa gavnlige og ønskelige  

 Ro, men ogsaa i Betragtning af selve den herskende uensartede Skrivebrug  

 indtrængende bør fraraades.
Ministeriet, der har kunnet slutte sig til de af Kommissionsflertallet  

 foreslaaede, ovenfor angivne Ændringer i de i Bekendtgørelsen af 7de Juni  

 1889 indeholdte Regler, har dog ikke anset det for rigtigt at blive staaende  

 ved disse.
Enkelte Punkter af Bekendtgørelsens Retskrivningsbestemmelser og  

 enkelte Anvendelser af dem i den af Docent Saaby udgivne, af Ministeriet  

 autoriserede Ordbog har man fundet det hensigtsmæssigt og muligt allerede nu  

 at ændre, da den sproglige Konsekvens efter Ministeriets Skøn her enten har  

 tilsidesat praktisk-pædagogiske Hensyn eller ført enkelte Ord for langt bort  

 fra den hidtil sædvanlige Skrivemaade.
Heller ikke vil heri ligge nogen  

 Hindring for Benyttelsen af de Læsebøger, der nu foreligge trykte  

 overensstemmende med Bekendtgørelsen af 1889, idet det vil være muligt ved  

 Undervisningen at indskærpe de fornødne Rettelser.
Efter herom at have  

 forhandlet med Docent Saaby har Ministeriet derfor yderligere, foruden de af  

 Kommissionen foreslaaede Ændringer, sanktioneret følgende Ændringer og  

 nærmere Bestemmelser, dels i Bekendtgørelsen, dels til Rettesnor for nye  

 Udgaver af Retskrivningsordbogen:
At det ved disse Ændringer og Lempelser i Bekendtgørelsen af 7de Juni 1889  

 skulde kunne naas at skaffe dennes Regler den almindelige Tilslutning fra  

 Litteraturens Side, der hidtil har været savnet, er imidlertid en  

 Forventning, som Ministeriet efter de nu foreliggende Erfaringer ikke tør  

 nære.
Det maa tværtimod forudses, hvis Sagen overensstemmende med  

 Kommissionsflertallets Raad lades urørt, at den for Tiden forhaandenværende  

 Forskel mellem den Skolen paabudte Retskrivning og den, der i Løbet af dette  

 Aarhundrede har udviklet sig i vor Litteratur og trods Uensartethed i visse  

 Retninger endnu er almindelig i denne, fremdeles vil vedblive, indtil mulig  

 engang en Fremtidsslægt af Forfattere, der ere oplærte i Skolens Skrivemaade,  

 indfører denne i Litteraturen.
Lige over for denne Udsigt maa Ministeriet have Betænkelighed ved at følge  

 Kommissionsflertallets Raad.
Skolen har intet naturligt Kald til at være  

 Banebryder for Ændringer i Retskrivningen, som ikke i det mindste have Udsigt  

 til i en nær Fremtid at vinde almindelig Jndgang i Litteraturen.
Er det  

 nødvendigt for at tilvejebringe Samstemning mellem Litteraturen og Skolen om  

 Retskrivningen, bør derfor selv mere indgribende Ændringer i den ved  

 Bekendtgørelsen af 7de Juni 1889 Skolerne paabudte Retskrivning ikke skys,  

 hvad der ikke udelukker, at der ved Jndførelsen af dem kan tages tilbørligt  

 Hensyn til en Overgangstids Vanskeligheder.
Ministeriet betragter derfor ikke den Skolerne nu paabudte Retskrivning  

 som endelig, men vil fremdeles anse det for sin Opgave at arbejde hen til, at  

 der kan paabydes Skolen en Retskrivning, som er anerkendt i Litteraturen.  

 Dette Maal kan imidlertid ikke ventes naaet i den nærmeste Fremtid, og  

 Bekendtgørelsen af 1889 maa da i den lempede Skikkelse, den efter det  

 ovenanførte vil faa, indtil videre opretholdes, selvfølgelig kun for det  

 Omraade, den angaar, nemlig de under Ministeriet for Kirke- og  

 Undervisningsvæsenet hørende Skoler og Seminarier.
Den midlertidige Karakter,  

 Bekendtgørelsen efter det bemærkede vil have, tillader dog nogle Lempelser  

 med Hensyn til de i den indeholdte Paabuds Rækkevidde.
 Ministeriet anser det saaledes indtil videre for unødvendigt at fastholde  

 Fordringen om, at alle Skolebøger - altsaa ikke blot danske Læsebøger og  

 Grammatikker - skulle trykkes med den i Bekendtgørelsen befalede, nu noget  

 ændrede Retskrivning.
 Ministeriet vil fremdeles forbeholde sig, ligesom det alt i nogle Tilfælde  

 er sket, at bevilge Andragender, der maatte fremkomme, om Udsættelse indtil  

 videre med at følge Bekendtgørelsens Regler ved Undervisning og Eksaminer, og  

 i Forbindelse dermed at give Tilladelse til at benytte ud over den tidligere  

 fastsatte yderste Frist danske Læsebøger og Grammatikker, der ere trykte med  

 en anden Retskrivning end den i Bekendtgørelserne af 1889 og af Dags Dato  

 indeholdte.
 I Henhold til ovenstaaende bestemmes det herved:
 1. De i Ministeriets Bekendtgørelse af 7de Juni 1889  

 indeholdte Retskrivningsregler ændres saaledes, som det fremgaar af en under  

 Dags Dato herfra udfærdiget Bekendtgørelse, der træder i Stedet for  

 Bekendtgørelsen af 7de Juni 1889, samt af nye Udgaver af Saabys  

 Retskrivningsordbog.
2. Indtil videre vil det ikke blive fordret, at andre  

 Skolebøger end danske Læsebøger og Grammatikker skulle trykkes med den i  

 Bekendtgørelsen af Dags Dato paabudte Retskrivning.
De Læsebøger og  

 Grammatikker, der nu foreligge trykte i Overensstemmelse med de i  

 Bekendtgørelsen af 1889 indeholdte Retskrivningsregler, kunne fremdeles  

 benyttes.
3. Ministeriet forbeholder sig at bevilge Andragender,  

 som maatte fremkomme, om Udsættelse med at følge Retskrivningen i  

 Bekendtgørelsen af Dags Dato, (jfr.
Bekendtgørelsen af 7de Juni 1889) ved  

 Undervisning og Eksaminer samt i Forbindelse dermed at meddele Tilladelse til  

 at benytte danske Læsebøger og Grammatikker, der ere trykte med en anden  

 Retskrivning end den i de ommeldte Bekendtgørelser indeholdte.
Ministeriet for Kirke- og  

 Undervisningsvæsenet, den 27de Februar 1892.
 Goos.
/C.
Holm.
