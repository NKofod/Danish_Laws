(Ophævelse af beløbsgrænsen for  

 afskrivninger på personbiler og blandede driftsmidler m.v. samt  

 forhøjelse af beløbsgrænsen for småaktiver m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og vi ved Vort samtykke stadfæstet  

 følgende lov:
§ 1 I lov om skattemæssige afskrivninger m. v., jfr. lovbekendtgørelse nr. 487 af 1. september 1982, foretages følgende ændringer:
 1. I § 2, stk. 1, 1. pkt., udgår "§ 6 A og".
 2. I § 2, stk. 5, udgår ", jfr. dog § 6 A".
 3. I § 2, stk. 5, indsættes som nyt 2. og 3. pkt.:
"Er den afskrivningsberettigede saldoværdi efter stk. 4 med tillæg af en sjettedel af anskaffelsessummen for driftsmidler, der er anskaffet i indkomståret, 3.500 kr. eller derunder, kan beløbet fradrages fuldt ud i den skattepligtige indkomst.
Der pristalsreguleres ikke i det år, hvori saldoen fradrages fuldt ud." 4. § 3, stk. 2, affattes således:
"Stk. 2. Reglen i stk. 1 finder tillige anvendelse på driftsmidler med en anskaffelsespris på 3.500 kr. eller derunder, selv om levetiden er 3 år eller derover.
Fra og med indkomståret 1984 reguleres de 3.500 kr. efter reguleringspristallet, der har januar 1980 = 100. Reguleringen foretages på grundlag af pristallet for oktober måned i året forud for indkomståret.
Beløbet forhøjes eller nedsættes med samme procent som den, hvormed reguleringspristallet er ændret i forhold til et pristal på 127,5. Den nævnte procentvise ændring beregnes med een decimal.
De efter procentreguleringen fremkomne beløb afrundes opad til nærmeste kronebeløb, der kan deles med 100." 5. I § 3, stk. 6, ændres "50.000 kr." til:  

 "200.000 kr.".
 6. § 6 A ophæves.
7. I § 8, stk. 2, ophæves 2. og 5. pkt., og i 4. pkt.  

 udgår "afskrivningsberettigede".
 8. I § 8, stk. 2, indsættes efter sidste pkt.:
"Er anskaffelsessummen inden afskrivning nedbragt til 3.500 kr. eller derunder, kan det beløb, der svarer til den erhvervsmæssige benyttelse, fradrages fuldt ud i den skattepligtige indkomst.
Afskrivningsgrundlaget pristalsreguleres ikke i det år, hvori beløbet fradrages fuldt ud.
Herefter kan der ikke beregnes yderligere afskrivninger." 9. I § 8, stk. 3, ophæves 3. og 4. pkt.
 10. § 8, stk. 4, ophæves.
 11. I § 9, stk. 1, 3. og 4, pkt., udgår "summen  

 af".
 12. § 9, stk. 2, affattes således:
"Stk. 2. Hvis afståelsessummen er mindre end det uafskrevne pristalsregulerede beløb ved afståelsesårets begyndelse forhøjet med eventuelle forbedringsudgifter afholdt i afståelsesåret, kan den del af forskelsbeløbet, som svarer til forholdet mellem de skattemæssige afskrivninger og de samlede beregnede afskrivninger, fradrages i den skattepligtige indkomst for afståelsesåret.
Ved beregningen af det uafskrevne pristalsregulerede beløb ved afståelsesårets begyndelse finder stk. 1, 4. pkt., tilsvarende anvendelse." 13. § 10, stk. 1, affattes således:
"Udgår et af reglerne i dette afsnit omfattet driftsmiddel af driften i anledning af en skade, der er overgået det, kan der ikke afskrives på driftsmidlet i det indkomstår, hvori skaden er indtruffet.
Afskrivningsgrundlaget kan heller ikke pristalsreguleres i dette år.
Såfremt den i anledning af skaden eventuelt udbetalte forsikrings- eller erstatningssum med tillæg af beløb, der måtte blive indvundet ved afståelse af det skadelidte driftsmiddel, er mindre end det uafskrevne pristalsregulerede beløb ved afståelsesårets begyndelse forhøjet med eventuelle forbedringsudgifter afholdt i afståelsesåret, kan der ske fradrag i det indkomstår, hvori skaden er indtruffet, af en del af forskelsbeløbet opgjort efter bestemmelsen i § 9, stk. 2.
Overstiger den eventuelle forsikrings- eller erstatningssum med tillæg af beløb, der måtte blive indvundet ved afståelse af det skadelidte driftsmiddel, det uafskrevne pristalsregulerede beløb ved afståelsesårets begyndelse forhøjet med eventuelle forbedringsudgifter afholdt i afståelsesåret, medregnes en efter reglerne i § 9, stk. 1, beregnet del af forskelsbeløbet i den skattepligtige indkomst.
Ved beregningen af det uafskrevne pristalsregulerede beløb ved afståelsesårets begyndelse finder § 9, stk. 1,  4. pkt., tilsvarende anvendelse." § 2 I lov om investeringsfonds, jfr. lovbekendtgørelse nr. 462 af 3.
 august 1982, affattes § 3, stk. 2, således:
"Stk. 2. Henlæggelser til investeringsfonds kan ikke benyttes til forlods afskrivning på maskiner, inventar og andre driftsmidler, hvis levealder ikke overstiger 3 år, eller hvis anskaffelsespris er 3.500 kr. eller derunder, såfremt den skattepligtige i henhold til afskrivningslovens § 3, stk. 1 eller 2, vælger fuldt ud at fradrage anskaffelsessummen i den skattepligtige indkomst for det indkomstår, hvori anskaffelsen finder sted.
De 3.500 kr.
pristalsreguleres efter afskrivningslovens § 3, stk. 2." § 3 I lov om indskud på etableringskonto, jfr. lovbekendtgørelse nr. 466 af 13. august 1982, affattes § 7, stk. 2, således:
"Stk. 2. Anskaffelse af maskiner, inventar og lignende driftsmidler, hvis levealder ikke overstiger 3 år, eller hvis anskaffelsespris er 3.500 kr. eller derunder, berettiger ikke til frigivelse efter stk.
1, såfremt den skattepligtige i henhold til afskrivningslovens § 3, stk. 1  eller 2, vælger fuldt ud at fradrage  

 anskaffelsessummen i den skattepligtige indkomst for det indkomstår, hvori anskaffelsen finder sted.
De 3.500 kr. pristalsreguleres efter afskrivningslovens § 3, stk. 2. Kontrahering om bygning af et skib berettiger ikke til frigivelse efter stk. 1." § 4 I lov om påligningen af indkomst- og formueskat til staten 1982, som ændret ved lov nr. 145 af 13. april 1983, foretages følgende ændring:
 § 18  A, stk. 1, 3. pkt., affattes således:
"Maskiner, inventar og lignende driftsmidler, der omfattes af bestemmelserne i nævnte lovs afsnit II, skal ved formueopgørelsen ansættes til den pristalsregulerede uafskrevne del af det i lovens § 8  nævnte afskrivningsberettigede beløb." § 5 I lov om midlertidigt fradrag for visse erhvervsmæssige investeringer, jfr. lovbekendtgørelse nr. 445 af 2. august 1982, foretages følgende ændring:
 § 1,  stk. 2, 1. pkt., affattes således:
"Anskaffelse af automobiler, som er indregistreret til privat personbefordring, til udlejning uden fører, som skolevogne eller som last- eller varevogne, der er berigtiget med halv omsætningsafgift, berettiger ikke til investeringsfradrag." § 6 I lov nr. 197 af 18. maj 1982 om ændring af afskrivningsloven og forskellige andre skattelove. (Pristalsregulering af afskrivningsgrundlaget m.v.) foretages følgende ændringer:
 1. I § 8, stk. 1, 1. pkt., udgår "og  

 forbedringsudgifter".
2. I § 8, stk. 1, 2. pkt., indsættes efter  

 "driftsmidler m.v. og skibe": "samt forbedringsudgifter vedrørende de før den 1.  

 januar 1982 anskaffede driftsmidler m.v. og skibe".
 3. § 8, stk. 1, 3. pkt., ophæves.
§ 7 Stk. 1.  § 1, nr. 4 og 5, og §§ 2 og 3 har virkning for  

 anskaffelser, der foretages i indkomståret 1983 og senere. § 1, nr. 1, 2, 6, 7, 9, 10, 11, 12 og 13, og §§ 4 og 5 har virkning for anskaffelser, der foretages den 17. maj 1983 eller senere, samt for forbedringsudgifter vedrørende disse anskaffelser.
Bestemmelserne i § 1,  nr. 3 og 8, har virkning fra og med indkomståret  

 1983.
Stk. 2.  § 6 har virkning for forbedringsudgifter, der  

 afholdes i indkomståret 1983 og senere.
§ 8 Stk. 1.  Anskaffelsessummer og forbedringsudgifter  

 vedrørende de før den 17. maj 1983 anskaffede automobiler og driftsmidler m.v.
afskrives efter de hidtil gældende regler.
Afstås et sådant automobil eller driftsmiddel m.v., behandles afståelsen skattemæssigt efter de hidtil gældende regler.
Stk. 2.  På de før den 17. maj 1983 anskaffede  

 automobiler og driftsmidler m.v., jfr. stk. 1, finder de hidtil gældende regler om opgørelse af den skattepligtige formue anvendelse.
Givet på Christiansborg slot, den 25.  

 maj 1983 Under Vor Kongelige Hånd og Segl Margrethe R.
