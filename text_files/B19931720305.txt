 I medfør af § 82 i lov om luftfart, jf. lovbekendtgørelse nr. 118 af 12.  

 marts 1993, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 93 af 8. marts 1982 om  

 flyvesikringstjeneste, luftrumsorganisation, lufttrafikregler og  

 luftfartsinformationstjeneste, § 13, og bekendtgørelse nr. 171 af 28. april  

 1985 om driftsforskrifter for luftfart med danske luftfartøjer, § 1,  

 følgende:
1. Referencedokumenter 1.1 BL 1-12, Bestemmelser om luftdygtighedsbevis og flyvetilladelse samt  

 luftdygtighedskrav, generelt, seneste udgave.
 1.2 Aeronautical Information Publication (AIP) Danmark.
 1.3 Aeronautical Information Publication (AIP) Grønland og Færøerne.
2. Generelt 2.1 Denne BL fastsætter bestemmelser for VFR-flyvning uden jordens eller  

 havets overflade i syne, i det følgende kaldet jordsigt, med flyvemaskiner  

 inden for dansk område samt for VFR-flyvning uden jordsigt med danske  

 flyvemaskiner uden for dansk område.
 2.1.1 En flyvemaskine betragtes som dansk, når den er dansk registreret  

 eller opereres i henhold til en dansk driftstilladelse, jf. luftfartslovens §  

 4, stk. 2.
2.1.2 For flyvning inden for dansk område skal bestemmelserne i denne BL  

 følges.
For flyvemaskiner, der ikke er omfattet af pkt. 2.1.1, skal kun  

 bestemmelserne i afsnit 3, pkt. 5.1, pkt. 5.1.1, pkt. 5.1.2 og pkt. 5.1.3  

 samt afsnit 6 følges.
 2.1.3 Ved flyvning med danske flyvemaskiner over en fremmed stats  

 territorium skal bestemmelserne i denne BL følges med de afvigelser, som er  

 fastsat af den pågældende stat.
 2.1.4 Ved flyvning med danske flyvemaskiner over åbent hav og områder,  

 hvor ingen stat hævder suverænitet, skal bestemmelserne i denne BL følges med  

 de afvigelser, som inden for hver flyveinformationsregion er fastsat af  

 vedkommende ATS-myndighed.
 2.2 Erhvervsmæssig lufttransport af passagerer, post og/eller fragt med  

 danske flyvemaskiner må kun udføres som VFR-flyvning uden jordsigt af  

 luftfartsforetagender, der har tilladelse til IFR-flyvning, og kun med  

 flyvemaskiner, der i henhold til luftfartsforetagendets Air Operators  

 Certificate (AOC) er godkendt til IFR-flyvning.
3. Ansvar Luftfartøjschefen er ansvarlig for, at bestemmelserne i denne BL  

 overholdes.
4. Instrumentering og udstyr 4.1 Danske flyvemaskiner, jf. pkt. 2.1.1, skal i henhold til  

 flyvehåndbogen være godkendt og udstyret til IFR-flyvning samt opfylde de  

 luftdygtighedskrav, der er indeholdt i BL 1-12, afsnit 7.
 4.2 Ved VFR-flyvning uden jordsigt over Grønland skal flyvemaskiner  

 desuden være udstyret med mindst et navigationshjælpemiddel, beregnet til  

 langdistanceflyvninger.
 4.3 Ved VFR-flyvning uden jordsigt over Grønland skal flyvemaskiner uden  

 for områder med fuld VHF-dækning ud over det, der er nævnt i pkt. 4.2, være  

 udstyret med mindst en HF-radio.
5. Planlægning af flyvningen 5.1 Medmindre flyvningen til enhver tid vil kunne overgå til og afsluttes  

 som en flyvning efter instrumentflyvereglerne, skal de vilkår for  

 påbegyndelse af flyvningen, der er nævnt i pkt. 5.1.1, pkt. 5.1.2 og pkt.  

 5.1.3, være opfyldt.
 5.1.1 Flyvningen må kun påbegyndes, når de tilgængelige meteorologiske  

 oplysninger angiver, at det er muligt at gennemføre hele flyvningen under  

 visuelle vejrforhold (VMC).
 5.1.2 I flyvepladsudsigten (TAF) for bestemmelsesstedet eller i udsigten  

 for et påtænkt landingsområde eller i udsigten for det sted på ruten, hvorfra  

 fortsat flyvning vil foregå med jordsigt, må mængden af de skyer, der  

 overflyves, højst udgøre 4/8 for hvert enkelt skylag, og sigtbarheden ved  

 jorden skal være angivet til mindst 5 km.
 5.1.3 Ved en flyvnings påbegyndelse skal der under hensyntagen til den  

 vind og de øvrige meteorologiske forhold, som kan forventes at forekomme  

 under flyvning i de højder, i hvilke flyvningen agtes udført, ud over  

 brændstof til flyvning til bestemmelsesstedet medføres brændstof til flyvning  

 i mindst 45 minutter ved normal marchfart.
 5.2 Erhvervsmæssig lufttransport af passagerer, post og/eller fragt skal  

 planlægges således, at flyvningen til enhver tid vil kunne overgå til  

 flyvning efter instrumentflyvereglerne og gennemføres under overholdelse af  

 de bestemmelser for IFR-flyvning, der er indeholdt i luftfartsforetagendets  

 driftshåndbog.
6. Udførelse af flyvningen 6.1 Der skal afgives flyveplan for den pågældende flyvning.
 6.2 VFR-flyvning uden jordsigt må kun udføres inden for den daglige  

 periode for VFR-flyvning, som er publiceret i AIP Danmark, henholdsvis AIP  

 Grønland og Færøerne.
7. Personel VFR-flyvning uden jordsigt må kun udføres af luftfartøjschefer, som har  

 mindst 150 timers flyvetid som pilot.
Heraf skal mindst 75 timer være udført  

 på flyvemaskine.
8. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf Med bøde, hæfte eller fængsel i indtil 2 år straffes i medfør af  

 luftfartsloven, § 149, stk. 8, den luftfartøjschef, der planlægger eller  

 udfører en flyvning i strid med bestemmelserne i denne BL.
11. Ikrafttræden 11.1 Denne BL træder i kraft den 1. juli 1993.
 11.2 Samtidig ophæves BL 5-43, 1. udgave af 31. januar 1992.
