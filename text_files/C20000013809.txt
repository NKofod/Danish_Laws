Cirkulære om ændring  

 af straffeloven - momssvig af særlig grov karakter1) Folketinget har den 30. marts 2000 vedtaget L 15, forslag til lov om  

 ændring af straffeloven (grov momssvig, EU-svig og bestikkelse af  

 udenlandske tjenestemænd m.v.) Loven er offentliggjort som lov nr. 228 af 4. april  

 2000.
 Loven er trådt i kraft den 1.  

 maj 2000.
 Loven berører Told Skat for så vidt  

 angår § 1, nr. 1, 2 og 7.
 Efter drøftelse med Rigsadvokaten skal Told- og  

 Skattestyrelsen herved meddele følgende:
 1. I straffelovens § 289 er 1. punktum nu affattet  

 således:
»Med fængsel indtil 4 år straffes den, der  

 gør sig skyldig i skattesvig af særlig grov karakter, jf.  

 skattekontrollovens § 13, stk. 1, eller i momssvig af særlig  

 grov karakter, jf. momslovens § 81, stk. 3.« (ændringslovens  

 § 1, nr. 7) Sager vedrørende momssvig af særlig grov  

 karakter begået efter den 1. maj 2000 henføres til straffelovens  

 § 289.
Momssvig af særlig grov karakter er forhold, hvor  

 der med forsæt til afgiftsunddragelse eller uberettiget udbetaling er  

 sket overtrædelse af momslovens § 81, stk. 3, for så  

 vidt angår et beløb, der overstiger 500.000 kr.
På samme  

 måde som i sager om skattesvig er denne beløbsgrænse et  

 udgangspunkt, der kan fraviges i opadgående eller nedadgående  

 retning, hvis sagens konkrete omstændigheder giver grundlag herfor.
I  

 denne vurdering kan f.eks. indgå, om momssvigen er gennemført  

 systematisk eller på en måde, der gør opdagelsen  

 særlig vanskelig.
 Ved afgørelsen af, om en samtidig  

 overtrædelse af skattekontrolloven og momsloven skal henføres  

 til straffelovens § 289, skal foretages en isoleret  

 beløbsopgørelse og ikke en sammenlægning.
I tiltalebegæringer anvendes citeringen »momssvig af  

 særlig grov karakter, jf. straffelovens § 289, jf. momslovens  

 § 81, stk. 3, jf. stk. 1, nr. .« Også forhold, der hidtil i et vist omfang har  

 været henført under straffelovens § 279, bedrageri - typisk  

 (forsøg på) udbetaling af negativ moms - skal for forhold  

 begået efter den 1. maj 2000 henføres til straffelovens  

 § 289. I særlig grove tilfælde kan en anvendelse af  

 strafforhøjelsesreglen i straffelovens § 88, stk. 1, 2.  

 punktum, komme på tale.
 For så vidt angår verserende forhold  

 begået før den 1. maj 2000 gælder straffelovens  

 § 3.
 2. I straffelovens § 93, stk. 3, er indsat som 2.  

 punktum:
»Det samme gælder strafansvar for overtrædelse  

 af momsloven, hvorved nogen unddrager sig betaling af afgift, eller som  

 medfører, at nogen uberettiget opnår udbetaling af afgift.«  

 (ændringslovens § 1, nr. 2) I konsekvens heraf er overtrædelse af momsloven  

 udgået i § 93, stk. 2, 2. punktum (ændringslovens  

 § 1, nr. 1) Der gælder herefter, som det er tilfældet med  

 overtrædelse af skattekontrollovens §§ 13, 15 eller 16, en 10  

 års forældelsesfrist for så vidt angår  

 overtrædelser af momsloven, der vedrører unddragelser.
 Ændringen har virkning for så vidt angår  

 overtrædelser, der begås den 1. maj 2000 eller senere.
 Dette cirkulære er sendt til statsadvokaterne,  

 Politidirektøren i København og politimestrene.
