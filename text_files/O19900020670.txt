Resumé  


  

 En kommune (K) standsede udbetalingen af arbejdsgiverrefusion til A's  

 arbejdsgiver på grund af en oplysning om A's indstilling til revalidering.
A  

 modtog ikke meddelelse om afgørelsen eller om grundlaget for denne.
A  

 anmodede  

 senere om udbetaling af sygedagpenge; men K afslog anmodningen med  

 henvisning til dagpengelovens § 48 og begrundelsen for refusionsstandsningen.  

 K havde inden afgørelsen indhentet supplerende oplysninger om A's  

 revalideringsbestræbelser  

 fra hendes læge.
Disse oplysninger blev A ikke gjort bekendt med, hverken af  

 K  

 eller af amtsankenævnet (N), som tiltrådte afslaget på udbetaling af dagpenge  

 med henvisning til den oprindelige oplysning om A's indstilling til  

 revalidering.
Ombudsmanden fandt, at A burde have haft lejlighed til at udtale  

 sig om grundlaget for K's afgørelse - dels den oplysning, der førte til  

 standsning af refusion, dels de supplerende oplysninger fra hendes læge.
Den  

 partshøring, som var blevet forsømt af K, burde N have gennemført.
Ombudsmanden henstillede til N at genoptage sagen, idet han fandt  

 det tvivlsomt, om N's begrundelse kunne bære afgørelsen.
Han henviste dels  

 til  

 den manglende partshøring, dels til, at afgørelsen om udbetaling af dagpenge  

 til A måtte indebære en (i forhold til situationen i forbindelse med  

 refusionsophøret) ny stillingtagen med en vurdering af A's aktuelle  

 indstilling  

 til revalidering. (J. nr. 1990-247-042).
 Partshøring undladt inden afslag på sygedagpenge.  

 Oplysningsgrundlaget for afgørelsen utilstrækkeligt.
Et fagforbund  

 klagede over en afgørelse fra et amtsankenævn.
Amtsankenævnet tiltrådte, at  

 en kommune havde afslået at udbetale sygedagpenge til A med henvisning til  

 den da gældende sygedagpengelovs § 48 og til, at hun tidligere havde afvist  

 at medvirke til revalideringsforanstaltninger i samarbejde med  

 socialforvaltningen.
 Forbundet og A havde i klagen  

 til mig benægtet, at A skulle have afvist at medvirke til  

 revalideringsforanstaltninger,  

 og anført, at der aldrig havde været talt om en egentlig revalideringsplan.
Det fremgik af sagen, at A,  

 som var sygehjælper, efter fødslen af hendes 2. barn i maj 1988 og  

 barselsorlov var sygemeldt på grund af bækkenbundsløsning.
Hun modtog løn  

 indtil udgangen af september 1989.
 I august 1989 henvendte hun  

 sig til kommunens dagpengekontor for at anmode om udbetaling af sygedagpenge  

 fra 1. oktober 1989. Hun havde siden november 1988 været i kontakt med  

 dagpengeafdelingen og en socialrådgiver med henblik på afklaring af  

 mulighederne  

 for arbejdsprøvning og revalidering til mindre rygbelastende arbejde,  

 eventuelt  

 en uddannelse som lægesekretær med hjælp efter bistandslovens § 42. Ifølge et  

 journalnotat af 25. april 1989 fra dagpengeafdelingen havde socialrådgiveren  

 til dagpengeafdelingen oplyst, at A "selv vil klare  

 revalidering/uddannelse  

 - uden socialforvaltningens indblanding". Dagpengeafdelingen standsede  

 på grund af denne oplysning udbetaling af arbejdsgiverrefusion pr. 30. april  

 1989.
I forbindelse med A's  

 henvendelse i august 1989 fik dagpengeafdelingen den 13. september 1989 fra  

 hendes egen læge oplyst, at hendes helbredstilstand ikke var forværret i  

 forhold til hans statusbedømmelse fra marts 1989, og at han talrige gange  

 havde  

 opfordret hende til at prøve at komme i gang.
Afdelingen var endvidere i  

 kontakt  

 med Sikringsstyrelsen.
 Kommunen afslog herefter den  

 18. september 1989 at udbetale sygedagpenge fra 1. oktober 1989, idet  

 kommunen ikke fandt grundlag for at ændre afgørelsen om at standse  

 dagpengesagen pr. 30. april 1989 i henhold til dagpengelovens § 48.
I klageskrivelsen til  

 amtsankenævnet bestred forbundet og A kommunens opfattelse og fremstilling af  

 forløbet i forbindelse med standsningen af refusionsudbetalingen, som hun  

 aldrig var blevet informeret om.
Forbundet redegjorde for, hvilke  

 bestræbelser  

 A havde gjort og ville gøre med henblik på at undersøge mulighederne for at  

 gennemføre en lægesekretæruddannelse.
 Amtsankenævnet tiltrådte ved  

 sin afgørelse kommunens afslag, "idet det fandtes godtgjort, at (A) i  

 april 1989 overfor socialforvaltningen tilkendegav, at (A) ikke ønskede  

 socialforvaltningens indblanding i en eventuel uddannelse jfr. herved  

 bistandslovens § 42".
 Kommunen og amtsankenævnet  

 havde ikke yderligere bemærkninger til sagen i anledning af forbundets klage  

 til mig.
 Efter min gennemgang af sagen  

 udtalte jeg følgende i en skrivelse til forbundet:
 "Amtsankenævnet og  

 kommunen har ved afgørelsen om ikke at udbetale sygedagpenge til (A)  

 fastholdt  

 den standsning af sygedagpengesagen, som med henvisning til den dagældende  

 § 48 i dagpengeloven skete ved ophøret pr. 30. april 1989 af at udbetale  

 arbejdsgiverrefusion.
 Dagpengelovens § 48 havde  

 følgende indhold:
"Forpligtelsen til at  

 yde dagpenge bortfalder, såfremt den sikrede mod det sociale udvalgs og  

 lægens  

 opfordring hertil nægter at lade sig indlægge på sygehus eller at modtage  

 nødvendig lægebehandling eller at deltage i hensigtsmæssig optræning for at  

 generhverve arbejdsevnen." En tilsvarende bestemmelse  

 findes nu i lovens § 8, stk. 1, 1).
 Arbejdsgiverrefusion er  

 betinget af, at den ansatte opfylder betingelserne for at få dagpenge fra  

 kommunen.
 Kommunen indhentede i  

 forbindelse med sin afgørelse af 18. september 1989 en telefonisk udtalelse  

 fra  

 Sikringsstyrelsen, som ifølge kommunens journalkort af 12. september 1989  

 anførte, at en genoptagelse af dagpengesagen med udbetaling af dagpenge til  

 (A)  

 måtte bero på en vurdering af, om der var sket en forværring af hendes  

 helbred,  

 og en vurdering af, hvor meget hun selv havde gjort for at komme i gang.  

 Kommunens efterfølgende kontakt med (A's) egen læge indicerede, at der ikke i  

 nogen af disse henseender var sket en udvikling.
Kommunens afgørelse om at  

 stoppe udbetaling af arbejdsgiverrefusion pr. 30. april 1989 og baggrunden  

 herfor blev ikke meddelt (A), hvilket efter min opfattelse burde være sket.  

 Når meddelelse om afgørelsen faktisk ikke var givet, forelå ved (A's)  

 anmodning om udbetaling af dagpenge i august 1989 i realiteten en situation,  

 som forudsatte en ny stillingtagen til dagpengeberettigelsen, hvor også (A's)  

 aktuelle forhold måtte inddrages i vurderingen.
Jeg henviser i den  

 forbindelse  

 også til formuleringen af dagpengelovens § 48 (nu § 8) "mod det sociale  

 udvalgs og lægens opfordring hertil nægter ...".
 Som sagen ligger oplyst for  

 mig, kontaktede kommunen ikke (A) før afslaget af 18. september 1989 om  

 udbetaling af sygedagpenge.
Efter min opfattelse burde  

 (A) have haft lejlighed til at udtale sig om grundlaget for kommunens afslag  

 på  

 at udbetale dagpenge - dels den oplysning, som havde medført standsning af  

 dagpengesagen i april 1989, dels hendes egen læges telefoniske oplysninger af  

 13. september 1989 om hendes bestræbelser på "at komme i gang" -  

 inden kommunen traf afgørelse i sagen.
Jeg henviser i den forbindelse til  

 bestemmelsen i forvaltningslovens § 19, stk. 1.
 Jeg har gjort (X) Kommune  

 bekendt med min opfattelse.
 I forbindelse med klagen til  

 amtsankenævnet fremkom (A's) indsigelser mod en del af beslutningsgrundlaget,  

 nemlig oplysningen fra den 25. april 1989, som fremgik af kommunens  

 afgørelsesskrivelse af 18. september 1989.
 Heller ikke amtsankenævnet  

 sørgede for at give (A) lejlighed til at udtale sig om de fra hendes egen  

 læge  

 indhentede oplysninger fra den 13. september 1989. Når denne partshøring var  

 forsømt af kommunen, burde amtsankenævnet have gennemført den.
 Jeg har gjort amtsankenævnet  

 bekendt med min opfattelse herom.
På det for amtsankenævnet  

 foreliggende oplysningsgrundlag, herunder indsigelserne og oplysningerne fra  

 (A), fandt amtsankenævnet det "godtgjort", at hun i foråret 1989  

 havde givet udtryk for, at hun ikke ønskede socialforvaltningens  

 "indblanding" i en eventuel uddannelse.
Amtsankenævnet stadfæstede  

 med denne begrundelse kommunens afslag på at genoptage dagpengesagen.
Dette bevismæssige spørgsmål  

 synes således at have været afgørende for amtsankenævnets afgørelse.
Ud over  

 at  

 bemærke, at denne bevismæssige vurdering efter min opfattelse kan påvirkes  

 af, at (A) ikke inden afgørelsen og heller ikke i direkte tilknytning til  

 forløbet  

 i foråret 1989 havde haft lejlighed til at udtale sig, må jeg stille mig  

 tvivlende overfor, om amtsankenævnets begrundelse kan bære afgørelsen.
Som  

 anført af Sikringsstyrelsen, måtte der i forbindelse med afgørelsen tages  

 stilling  

 til omfanget af (A's) bestræbelser.
Hertil kommer, at der efter min  

 opfattelse måtte foretages en vurdering af (A's) aktuelle indstilling til  

 revalidering  

 og dennes betydning for hendes dagpengeberettigelse.
Jeg henviser herved til  

 det ovenfor anførte om en ny stillingtagen i sagen vedrørende (A's)  

 anmodning om dag- pengeudbetaling i august 1989.
