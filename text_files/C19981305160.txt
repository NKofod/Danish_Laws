INDHOLDSFORTEGNELSE 1. Indledning 2. Sammendrag 3. Hvad er aerobt kimtal 4. Lavt aerobt kimtal som følge af god hygiejnisk  

 praksis 5. Højt aerobt kimtal som følge af dårlig hygiejnisk  

 praksis 6. Højt aerobt kimtal på trods af god hygiejnisk  

 praksis 7. Aerobt kimtal og fødevarers holdbarhed 8. aerobt kimtal og fødevarers sikkerhed 9. Vejledende vurdering af det aerobe kimtal 1. Indledning Det fremgår af Veterinær- og Fødevaredirektoratets cirkulære om  

 mikrobiologiske undersøgelser af levnedsmidler (* 1), at analysen for det  

 aerobe kimtal skal medtages som en obligatorisk parameter ved den  

 mikrobiologiske undersøgelse af flere kategorier af fødevarer.
 Kimtalsresultaterne indgår sammen med resultaterne af undersøgelsen for  

 sygdomsfremkaldende bakterier, den sensoriske undersøgelse og øvrige  

 obligatoriske og indikationsbaserede undersøgelser i den samlede vurdering af  

 fødevaren, og de hygiejniske omstændigheder, hvorunder den er produceret.
Denne vejledning er udarbejdet til brug for de lokale tilsynsmyndigheders  

 vurdering af det aerobe kimtal i visse fødevarer, som er fremstillet eller  

 håndteret i detailleddet, med det formål at skabe et grundlag for en mere  

 ensartet vurdering af resultaterne af kimtalsanalyserne.
Vejledningen vil  

 endvidere, i det omfang der ikke er særlige regler, finde anvendelse ved  

 Veterinær- og Fødevaredirektoratets kontrolaktivitet.
 Vejledningen henvender sig endvidere til en bred kreds af brugere, som  

 gennem de seneste år har vist særlig interesse for bakterier i fødevarer.
Vejledningen omfatter de fødevarekategorier, som oftest underkastes en  

 undersøgelse for aerobt kimtal.
Vurderingen af det aerobe kimtal for  

 produkter i andre kategorier, eller i fødevarer, som ikke naturligt passer  

 ind i de nævnte kategorier, skal fortsat foretages på basis af en konkret  

 vurdering sammenholdt med bestemmelserne i hygiejnebekendtgørelsen (* 2).
2. Sammendrag Behandling og salg af fødevarer skal foregå under hygiejniske forhold.
Det  

 vil sige, at den totale forurening af en fødevare med mikroorganismer skal  

 holdes på så lavt et niveau som muligt, idet der tages hensyn til fødevarens  

 karakter.
Der kan i denne forbindelse også stilles krav til visse råvarer,  

 særligt sådanne der ikke som udgangspunkt er forurenede med mikroorganismer,  

 og hvor forekomsten afspejler en forurening eller en forkert behandling,  

 herunder utilstrækkelig køling.
Varmebehandlede varer bør have et lavt kimtal, da tilstedeværende  

 bakterier her er et udtryk for mangelfuld varmebehandling, efterkontamination  

 eller gunstige vækstbetingelser.
På grund af bortfald af konkurrenceflora vil  

 floraen i varmebehandlede varer desuden ofte være af en farligere karakter.  

 Foretages der derimod en vakuumpakning, bliver forholdet helt anderledes.
Så  

 må der accepteres et højere kimtal.
Et højt kimtal kan være et tegn på fejl i virksomhedens hygiejniske  

 praksis som f.eks. krydskontamination, mangelfuld rengøring, for langsom  

 nedkøling eller for høje opbevaringstemperaturer.
Ved opfølgning af det høje  

 kimtal kan en sådan risikoadfærd ved de kritiske punkter i virksomheden  

 afsløres, ligesom evt. utilfredsstillende resultater må vurderes i forhold  

 til virksomhedens egenkontrol.
Da kimtallet ikke indeholder information om bakterietypernes evne til at  

 fremkalde fordærv, er det svært at påvise en sammenhæng mellem kimtallets  

 størrelse og produktets holdbarhed.
For at forudsige holdbarheden af en given  

 fødevare er det nødvendigt at kende floraens sammensætning og sammenholde  

 denne med en viden om fødevarens alder og fremstillingsforhold.
Bedst er det  

 at være i stand til at tælle antallet af specifikke fordærvelsesbakterier i  

 en given fødevare.
Specifikke fordærvelsesbakterier er imidlertid kun erkendt  

 for få varekategorier, f.eks. visse fiskevarer.
For en del produkter vil der  

 derfor ikke være nogen sammenhæng mellem det aerobe kimtal og fødevarens  

 holdbarhed.
Kimtallet giver ingen information om eventuel forekomst af  

 sygdomsfremkaldende mikroorganismer i en given fødevare.
Der er derfor ikke  

 nogen direkte sammenhæng mellem kimtallet og en fødevares mulige risiko for  

 at fremkalde sygdom hos konsumenten.
3. Hvad er aerobt kimtal Det aerobe kimtal er det antal bakterier, der har kunnet vokse frem til  

 synlige kolonier ved en given temperatur (oftest 25 grader C) i løbet af  

 inkubationstiden (oftest 3 døgn) under tilstedeværelse af ilt på et  

 non-selektivt dyrkningssubstrat.
Kimtallet vil til stadighed ændre sig under lagring af en fødevare.
Efter  

 en initial nølefase indtræder en vækstfase, som er eksponentiel, indtil den  

 maksimale bakteriekoncentration er nået.
Efter en stationær fase indtræder  

 dødsfasen, hvorunder kimtallet falder.
På dette tidspunkt vil der oftest være  

 sensoriske forandringer, som dog også kan optræde tidligere.
I praksis vil vurderingen af et aerobt kimtal møde den meget væsentlige  

 begrænsning, at det sjældent er muligt at sammenholde kimtallet med  

 mikrofloraens lokalisation i vækstfasen på analysetidspunktet.
Det er derfor  

 vigtigt, at man undlader at foretage tælling af kimtallet i en vare, der  

 sensorisk viser tegn på fordærv, fordi man i en sådan vare må regne med, at  

 mikrofloraen befinder sig i dødsfasen, hvorfor kimtallet meget vel kan være  

 lavt.
Et lavt kimtal kan således give et forkert billede af fødevarens  

 egnethed til fortæring, hvis dyrkningen er sket i bakteriepopulationens  

 dødsfase.
I sådanne tilfælde kan der f.eks. laves direkte mikroskopi af selve  

 prøven eller 10-foldsfortyndingen.
 Mikrofloraens sammensætning og størrelse i en fødevare vil være en følge  

 af råvarens oprindelse, oplagring, forarbejdning, forurening fra  

 omgivelserne, emballering og af den efterfølgende opbevaring m.v. eksempelvis  

 vil der ved saltning ske en udvælgelse af salttolerante bakterier, ved køling  

 af kuldetolerante bakterier og ved vakuumpakning af mikroaerofile bakterier.
4. Lavt aerobt kimtal som følge af god hygiejnisk  

 praksis Følges en god hygiejnisk praksis vil man for en række varer kunne forvente  

 - og forlange - lave kimtal.
Fersk kød er som udgangspunkt meget lavkimholdigt.
Såfremt der opretholdes  

 en god slagtehygiejne, en ubrudt kølekæde og en god hygiejne i detailleddet,  

 er det muligt at fremstille ferske kødprodukter, der ved salget til  

 forbrugeren fortsat indeholder et forholdsvist lavt antal bakterier.
Det har  

 f.eks. vist sig muligt ved fremstilling af langtidsholdbart fersk kød,  

 herunder hakket kød.
Når der i fremstillingsprocessen er involveret en varmebehandling, vil der  

 så at sige være mulighed for at »nulstille« mikrofloraen.
Hvis  

 varmebehandlingen er effektiv, og der efterfølgende holdes en god hygiejne,  

 således at varen ikke forurenes, vil sådanne varer have meget lave kimtal.  

 Det er afgørende, at sådanne fødevarer ikke forurenes fra rå varer, enten  

 direkte, eller via redskaber og hænder, der har været i kontakt med rå varer.  

 En vis forurening er ikke altid til at undgå, og dette forhold må inddrages i  

 vurderingen af kimtallet for et givent produkt.
Håndteringens betydning er tydelig, når man sammenligner kimtallet på  

 produkter som sylte og leverpostej.
Begge er varmebehandlede, begge er i  

 form, men mens leverpostejen generelt har et meget lavt kimtal, har sylten af  

 og til et meget højt kimtal. Årsagen hertil er normalt, at sylten håndteres  

 efter varmebehandlingen, idet kødet portioneres i forme og overhældes med  

 suppe, mens kødet endnu er varmt.
Forureningsfloraen får derfor gode  

 muligheder for vækst i det varme produkt.
Muligheden for vækst mindskes  

 imidlertid, hvis portioneringen af kødet sker under iagttagelse af god  

 hygiejne, hvis suppen, man hælder på, er tilstrækkelig varm, og hvis  

 nedkølingen går hurtigt.
Da varmebehandlede varer er »nulstillede« mikrobiologisk, er de  

 meget udsatte for kontamination med uønskede mikroorganismer.
En eventuel  

 mikrobiel forurening bliver ikke mødt af en naturlig flora, som den skal  

 konkurrere imod, men har gode betingelser for at udvikle sig.
Dette gælder  

 ikke mindst for sundhedsskadelige bakterier.
5. Højt aerobt kimtal som følge af dårlig hygiejnisk  

 praksis Forskellig dårlig hygiejnisk praksis kan give anledning til høje kimtal i  

 det færdige produkt, f.eks. brug af hygiejnisk belastede råvarer, for langsom  

 nedkøling, for høje opbevaringstemperaturer, mangelfuld hygiejne ved  

 produktionen, krydskontamination eller en ukritisk fastsættelse af  

 holdbarheden.
Lang tids opbevaring eller opbevaring ved for høj temperatur vil kunne  

 resultere i et højt bakterietal i en råvare.
Mikrofloraen i en sådan vare vil  

 være i en aktiv vækstfase, hvorfor kimtallet hurtigt vil stige, også selvom  

 varen efterfølgende opbevares korrekt.
Sådanne fødevarer vil derfor kunne  

 have en meget kort holdbarhed, før forbrugeren vil opleve, at kvaliteten er  

 forringet.
Forurening fra omgivelserne er en anden oplagt kilde til højt bakterietal  

 i fødevarer.
Urene borde, redskaber og beholdere kan nævnes som eksempler  

 blandt utallige.
Krydskontamination fra andre fødevarer er også en kilde.  

 Eksempelvis vil en slicemaskine, der er blevet anvendt til udskivning af  

 højkimholdige produkter, f.eks. spegepølse eller rå grøntsager, kunne give en  

 kraftig forurening af lavkimholdige produkter, f.eks. varmebehandlede  

 kødprodukter som flæskesteg eller roastbeef, der udskives senere.
Ligeledes  

 vil en kødhakker, der i løbet af dagen anvendes til hakning af råvarer af  

 forskellig mikrobiologisk status kunne forringe den mikrobiologiske status af  

 de hakkede produkter.
Et højt kimtal kan således være et fingerpeg om en mulig brist i  

 virksomhedens hygiejniske praksis.
En grundig opfølgning af forholdet vil  

 kunne afsløre risikoadfærd ved steder og processer i virksomheden, som er  

 kritiske for fødevaresikkerheden.
6. Højt aerobt kimtal på tros af god hygiejnisk  

 praksis Kimtallet i en fødevare kan imidlertid være højt, på trods af en  

 tilfredsstillende fremstillingsprocedure.
Dette kan f.eks. være tilfældet ved  

 naturlig fermentering af fødevarer og ved anvendelse af syrningskulturer til  

 fremstilling af fermenterede produkter som spegepølser og surmælksprodukter  

 eller ved pakning af fødevarer i vakuum og modificeret atmosfære.
I salater, dressinger og lignende vil man ofte benytte surmælksprodukter  

 som kvark eller youghurt i stedet for mayonnaise.
Det vil medføre, at den  

 færdige salat vil få et meget højt kimtal, uden at der kan rejses tvivl om  

 det hensigtsmæssige ved en sådan praksis.
Ved pakning i modificeret atmosfære, eller under vakuum, hæmmes de  

 ilt-elskende bakterier.
Disse bakterier besidder udprægede evner til at  

 nedbryde proteiner, hvorfor de hurtigt vil give anledning til, at produktet  

 erkendes som fordærvet, hvis de ikke hæmmes.
Derimod fremmer vakuumpakning en mikroaerofil flora, domineret af  

 mælkesyrebakterier, der sædvanligvis vil give mere beskedne ændringer af  

 fødevaren.
Disse bakterier danner hovedsageligt mælkesyre, der virker  

 konserverende, samtidig med at mælkesyrebakterierne vil styrkes i  

 konkurrencen med andre mere uønskede bakterier.
Ved vakuumpakningen er  

 resultatet derfor, at man opnår en styring af bakteriefloraen fra en uønsket  

 skadelig flora til en mikroaerofil flora.
En mikroaerofil flora kan være  

 acceptabel og må vurderes med overbærenhed i visse produkter f.eks.  

 vakuumpakket pålæg, men mindre acceptabel i andre produkter f.eks. øl og  

 saft.
Grøntsager vil naturligt indeholde et højt antal mikroorganismer.
Det  

 gælder ikke mindst rå grøntsager med højt vandindhold som f.eks. spirer og  

 salat, men også tørrede grøntsager som krydderier indeholder meget store  

 mængder af mikroorganismer.
Det aerobe kimtal er derfor ikke en egnet  

 parameter ved vurdering af kvalitet og holdbarhed af sådanne produkter.
Det er derfor klart, at det ikke er muligt alene ud fra kimtallet at  

 udtale sig om en fødevares mikrobiologiske kvalitet.
Det er nødvendigt at  

 afdække, hvordan kimtallet er sammensat, og hvordan fødevaren er fremstillet.
7. Aetrobt kimtal og fødevarers holdbarhed Fødevarers holdbarhed ophører, når der ved syn, lugt eller smag kan  

 erkendes tegn på, at fødevaren ikke længere er af frisk beskaffenhed.  

 Fordærvelse skyldes især aktivitet af bakterier, der ved deres omsætning af  

 næringsstoffer danner nedbrydningsprodukter med en ubehagelig lugt og smag.  

 Vækst af uspecifikke mikroorganismer til meget høje tal (10exp8-10exp9/g) vil  

 også kunne fordærve en fødevare ved at danne et slimet lag på overfladen, der  

 gør fødevaren uacceptabelt.
Blandt fordærvelsesbakterierne findes de såkaldt  

 specifikke fordærvelsesbakterier, der er specialiserede i at fordærve en  

 bestemt type fødevarer.
Specifikke fordærvelsesbakterier er kun erkendt for  

 få produkttyper, f.eks. visse fiskevarer.
 Fersk fisk vil oftest blive fordærvet af den specifikke  

 fordærvelsesbakterie Shewanella putrefaciens.
I saltvandsfisk pakket i modificeret atmosfære ændres floraen således, at  

 fordærvet nu vil være forårsaget af Photobacterium phosphoreum.
Denne  

 bakterie er en betydeligt mere aktiv fordærver end Shewanella, hvorfor et  

 lavere antal af Photobacterium end af Shewanella vil kunne fremkalde fordærv.
Letkonserverede. vakuumpakkede fiskeprodukter, f.eks. røget laks, er  

 holdbare i adskillige uger på trods af, at de hurtigt vil få et højt aerobt  

 kimtal.
I løbet af de første 1 - 2 uger når kimtallet op på 10exp7-10exp8 pr.  

 g.
Dette kimtal vil holde sig konstant i de næste par uger, indtil fødevaren  

 endeligt efter 3-4 ugers forløb vil fremtræde fordærvet.
Kimtallet alene vil  

 derfor ikke give nogen information om disse produkters holdbarhed.
 For ferske kødvarer gælder, at gramnegative kuldetolerante bakterier er  

 meget aktive nedbrydere af især protein med ufrisk lugt til følge, hvorfor  

 disse skal vurderes med større alvor end mælkesyrebakterier.  

 Mælkesyrebakterier kan nok i sidste ende fremkalde fordærv, men kræver  

 normalt betydelig længere tid og større bakteriekoncentration for at gøre  

 det.
Fordærvelsesbakterier, herunder de specifikke fordærvelsesbakterier, vil  

 være en del af den aerobe flora.
For at kunne forudsige hvor længe en  

 fødevare kan holde sig endnu, vil det være afgørende, at man er i stand til  

 at differentiere floraens sammensætning og sammenholde denne med en viden om  

 fødevarens alder og fremstillingsforhold.
Det er imidlertid ikke muligt at  

 differentiere den fordærvede flora fra det aerobe kimtal, hvorfor det aerobe  

 kimtal i sig selv er en dårlig parameter ved vurdering af fødevarers  

 holdbarhed.
For mange produkter vil der ikke være nogen sammenhæng mellem det  

 aerobe kimtal og fødevarens holdbarhed.
8. Aerobt kimtal og fødevarers sikkerhed Det er ikke muligt ud fra kimtallets størrelse at vurdere risikoen for, at  

 en fødevare kan forårsage sygdom.
Der er ikke nogen sammenhæng mellem kimtallet i en given fødevare og  

 risikoen for, at den pågældende fødevare er forurenet med sygdomsfremkaldende  

 mikroorganismer.
Tværtimod tyder en række observationer på, at forekomsten af  

 en uspecifik konkurrenceflora i mange fødevarer er i stand til i betydelig  

 grad at hæmme væksten af uønskede sundhedsskadelige mikroorganismer.
For kuldetolerante sygdomsfremkaldende bakterier som Yersinia  

 enterocolitica og Listeria monocytogenes gælder, at deres værkstmuligheder  

 hæmmes af en konkurrerende flora.
Disse bakterier vil derfor have de bedste  

 muligheder i produkter, der har en lav forekomst af konkurrenceflora.
Det er  

 således typisk, at det er i varmebehandlede varer, der hyppigst findes de  

 højeste indhold af Listeria monocytogenes.
Sygdomsfremkaldende bakterier kan være problematiske, blot de er til stede  

 i lavt antal eller ved betydelig lavere antal end de kimtal, der giver  

 anledning til påtale over forringet hygiejnisk kvalitet.
Dette gælder f.eks.  

 Campylobacter, visse Salmonella og E. coli O157. Disse bakterier vil ikke  

 give noget erkendeligt bidrag til kimtallet, da de sjældent vil være i stand  

 til at vokse i fødevarer, idet de ikke vokser ved køletemperatur.
9. Vejledende vurdering af det aerobe kimtal Lovgrundlag Det retslige grundlag for vurdering af det aerobe kimtal i en fødevare og  

 for levnedsmiddelkontrolenhedernes opfølgning af laboratorieresultaterne  

 findes i hygiejnebekendtgørelsens § 43 og § 27. § 43 fastsætter, at fødevarer  

 både ved modtagelse, behandling og salg skal være friske og af sund  

 beskaffenhed, jf. levnedsmiddellovens (* 3) § 12, og have en rimelig  

 holdbarhed i salgsøjeblikket.
Af § 27 fremgår det, at behandling og salg skal  

 udføres under hygiejniske forhold.
Samlet vurdering af det aerobe kimtal Ved vurderingen tages som udgangspunkt hensyn til floraens sammensætning,  

 herunder især, at en mikroaerofil flora generelt er mindre betydningsfuld end  

 en gramnegativ.
I vurderingen af vakuumpakkede fødevarer, fødevarer der  

 selekterer for en mikroaerofil flora i øvrigt, syrnede fødevarer som visse  

 pølser (f.eks. salami), salater og dressinger skal den mikroaerofile flora  

 derfor vurderes med overbærenhed, hvis sensorikken i øvrigt er i orden.  

 Overskridelser af de nedenfor angivne vejledende værdier vil derfor kunne  

 accepteres i et rimeligt omfang, når der er tale om en mikroaerofil flora.
 I vurderingen inddrages i øvrigt alle relevante aspekter, eksempelvis  

 kendskabet til virksomhedens fremstilling af den pågældende fødevare, hvor i  

 holdbarhedsperioden det pågældende produkt er, forarbejdningsgraden og  

 hvilken del af fødevaren, prøven er udtaget fra.
 Da de vejledende værdier også er gældende ved holdbarhedsperiodens udløb,  

 må det aerobe kimtal være væsentligt lavere på produktionstidspunktet,  

 normalt mindst en logaritmisk enhed.
 Den kontrolmæssige vurdering af et kimtal foretages på baggrund af en  

 3-klasses vurderingsplan, der bruges på følgende måde:
Kimtallet mindre end m Hvis resultatet er mindre end m , er kimtallet tilfredsstillende.
Kimtallet mellem m og M Hvis resultatet er større end m og mindre end  M , er  

 kimtallet som udgangspunkt ikke tilfredsstillende.
Tilsynsmyndigheden skal  

 dog i overensstemmelse med ovenstående retningslinier foretage en nærmere  

 vurdering af kimtallets størrelse og sammensætning forud for opfølgning  

 overfor virksomheden, der retter sig mod en reduktion af kimtallet.
 Den kontrolmæssige opfølgning vil typisk tage sigte på, at virksomheden  

 korrigerer sin hygiejniske praksis.
Kimtallet større end M Hvis resultatet er større end M , er kimtallet ikke acceptabelt og  

 kræver en aktion overfor virksomheden.
Tilsynsmyndigheden skal dog også her  

 foretage en vurdering af kimtallets størrelse og sammensætning og lægge denne  

 vurdering til grund for sin aktion.
Tilsynsmyndigheden giver de fornødne  

 påbud f.eks. om forbedring af råvarekavlitet, opbevaringstemperatur eller  

 fremstillingshygiejne normalt med en kort frist for efterkommelse, og der kan  

 typisk pålægges virksomheden en relevant egenkontrol.
Såfremt de givne påbud  

 ikke hurtigt medfører en forbedring af kimtallet, kan det blive aktuelt at  

 nedlægge forbud mod salg af det pågældende produkt, indtil virksomheden kan  

 fremstille varen med et tilfredsstillende kimtal.
Produkteksempler: skiveskårede pålægsvarer, sylte Bemærkninger: Mikroaerofil flora i vakumpakkeede og modificeret atmosfære  

 pakkede produkter er af mindre betydning.
I rå, røget filet og roastbeef må  

 forventes et højere kimtal både i håndterede og i ikke håndterede produkter.
Fisk og fiskevarer Bløddyr, levende og ferske Produkteksempler: levende muslinger og østers, ferske muslinger og østers  

 udtaget af skallen Vejledende retningslinier for aerobt kimtal kan ikke angives.
Fersk og frosset fisk Uemballeret fersk fisk Produkteksempler: fersk fisk, fiskefilet, udskæringer, fiskefars Bemærkninger: De vejledende retningslinjer gælder for forekomsten af  

 specifikke fordærvelsesbakterier.
For saltvandsfisk bestemmes Shewanella  

 putrefaciens som H2S-producerende kim på jernagar.
Ferskvandsfisk og  

 varmtvandsfisk fordærves af Pseudomonas sp.
Der foreligger i øjeblikket ingen  

 specifik metode til påvisning af disse.
Modificeret atmosfære pakket eller vakuumpakket fersk  

 saltvandsfisk Produkteksempler: modificeret atmosfære pakkede fiskefileter Bemærkninger: Disse produkter fordærves af den specifikke  

 fordærvelsesbakterie Photobacterium phosphoreum.
P. phosphoreum kan dyrkes på  

 Long og Hammer medium.
P. phosphoreum bør ikke være tilstede i niveauer over  

 1 mill. pr. g. (m), og produkterne bør kasseres ved antal over 10 mill. pr. g  

 (M). Long og Hammers medium er imidlertid ikke selektivt, hvorfor også andre,  

 ikke fordærvende, bakterier vil kunne vokse på dette.
Modificeret atmosfære pakket eller vakuumpakket ferskvandsfisk De vejledende retningslinier gælder det aerobe kimtal.
Letkonserverede fiskevarer Produkteksempler: koldrøget laks, gravad laks (ofte vakuumpakket) Bemærkninger: Kimtallet når i løbet af 1-2 uger op på 10exp7-10exp8. Først  

 efter flere uger ved dette niveau vil produktet få karakter af fordærv.
 Vejledende retningslinjer for aerobt kimtal kan ikke angives.
Varmebehandlede fiskevarer Produkteksempler: varmrøget fisk, fiskepate, kogte rejer og muslinger,  

 herunder drænede lageprodukter, samt håndteret fiskehalvkonserves Ikke håndterede produkter Håndterede produkter Fiskehalvkonserves Produkteksempler: marineret sild, kaviar, kogte rejer i lage Bemærkninger: Bakterietallet i sådanne produkter vil være meget svingende  

 og vil ikke have systematisk sammenhæng med produkternes hygiejniske  

 kvalitet.
 Vejledende retningslinier for aerobt kimtal kan ikke angives.
Tørret, saltet, røgtørret fisk Produkteksempler: klipfisk, tørfisk Bemærkninger: Fordærvet af disse produkter skyldes oftest halofile  

 bakterier og skimmelsvampe.
Det aerobe kimtal er derfor ikke en anvendelig  

 parameter ved vurdering af hygiejnisk kvalitet.
 Vejledende retningslinjer for aerobt kimtal kan ikke angives.
Frugt, grøntsager og produkter heraf Varmebehandlede grøntsagsprodukter Produktsekempler: vegetabilske færdigretter, grøntsagspate Kager, desserter og konsumisprodukter Cremer, fromager og lignende Produkteksempler: kagecreme, flødeskum, fromage, buddinger, soft-ice Mayonnaisesalater og lignende Produkteksempler: mayonnaise, hønsesalat, skinkesalat, pastasalat Bemærkninger: Der tages ved vurderingen hensyn til eventuelt indhold af  

 surmælksprodukter eller rå grøntsager.
 (* 1) Veterinær- og Fødevaredirektoratets cirkulære af 3. december 1997 om  

 mikrobiologiske undersøgelser af levnedsmidler.
 (* 2) Hygiejnebekendtgørelsen - Sundhedsministeriets bekendtgørelse nr.  

 1000 af 27. november 1996 om levnedsmiddelhygiejne og egenkontrol m.v.
 (* 3) Levnedsmiddelloven - lov nr. 310 af 6. juni 1973 om levnedsmidler  

 m.m. med senere ændringer.
