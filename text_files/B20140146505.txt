Bekendtgørelse om ændring af SU-bekendtgørelsen § 1 I SU-bekendtgørelsen, bekendtgørelse nr. 792 af 25. juni 2014, foretages følgende ændringer:
 1. Indledningen affattes således:
»I medfør af § 2, stk. 2, § 2 b, stk. 2, § 2 c, stk. 2, § 3, stk. 7, § 4, § 5, stk. 2, § 8, stk. 5, § 10 a, stk. 3, § 10 b, stk. 6, § 13, stk. 2 og 4, § 14, stk. 3, § 15, § 16, stk. 3, 4 og 6, § 17, stk. 3 og 4, § 18, stk. 3, § 19, stk. 1, 2 og 6, § 20, § 20 a, § 21, stk. 3 og 4, § 22, stk. 2, § 22 a, stk. 3, § 24, stk. 11, § 25, stk. 12, § 27, stk. 2, § 29, stk. 4, § 30, stk. 7, § 31, stk. 1, § 35, stk. 1 og 3, § 38 a, stk. 2 og 3, § 38 b, stk. 3, § 38 c, stk. 5, § 38 d, stk. 4, § 39, stk. 10, § 41, § 42, stk. 2 og 4, § 43, stk. 1 og 2, § 43 a, § 45, § 46 a, stk. 3, § 46 b, stk. 3 og 4, § 46 c, stk. 3, § 46 d, stk. 4, § 46 e, stk. 6, § 46 f, stk. 5, § 46 g, stk. 2, § 46 h, stk. 4, og § 62, stk. 5, i lov om statens uddannelsesstøtte (SU-loven), jf. lovbekendtgørelse nr. 39 af 15. januar 2014, som ændret ved lov nr. 521 af 26. maj 2014, fastsættes efter forhandling med finansministeren, skatteministeren og kulturministeren:« 2. I § 5, stk. 1, 2. pkt., udgår: »dog kun«.
 3. § 19, stk. 1, 2. pkt., ophæves.
 4. § 19, stk. 2, ophæves, og i stedet indsættes:
»Stk. 2. En uddannelsessøgende betragtes som hjemmeboende, hvis 1) den uddannelsessøgende i folkeregisteret står tilmeldt samme adresse som den ene eller begge forældrene, eller 2) den uddannelsessøgende, uanset hvilken adresse den uddannelsessøgende står tilmeldt i folkeregisteret, ud over ferier, søn- og helligdage jævnligt bor hos den ene eller begge forældrene.
Stk. 3. En uddannelsessøgende kan, uanset hvilken adresse den uddannelsessøgende er tilmeldt i folkeregisteret, efter ansøgning betragtes som udeboende, hvis 1) den uddannelsessøgende bor på kostskole, skolehjem eller lignende, 2) den uddannelsessøgende under studieophold i udlandet, jf. § 65, ikke bor hos den ene eller begge forældre i udlandet, 3) den uddannelsessøgende er bosat i udlandet, og ikke bor hos den ene eller begge forældre i udlandet, eller 4) den uddannelsessøgendes forældre står tilmeldt den uddannelsessøgendes folkeregisteradresse.« Stk. 3 og 4 bliver herefter stk. 4 og 5.
 5. I § 20 indsættes før stk. 1 som nyt stykke:
»Udeboende uddannelsessøgende på 18 og 19 år, der får støtte uden for klippekortet, gives grundstipendium og eventuelt tillæg til grundstipendiet med hjemmeboendesats.« Stk. 1-6 bliver herefter stk. 2-7.
 6. I § 20, stk. 1, nr. 3, der bliver stk. 2, nr. 3, ændres »stk. 3« til: »stk. 4«.
 7. I § 20, stk. 2, der bliver stk. 3, ændres »stk. 1, nr. 1, 2 og 4« til: »stk. 2, nr. 1, 2 og 4«.
 8. I § 20, stk. 3, der bliver stk. 4, ændres »stk. 1, nr. 1, 2 og 4« til: »stk. 2, nr. 1, 2 og 4«.
 9. I § 20, stk. 4, nr. 2, der bliver stk. 5, nr. 2, ændres »stk. 1, nr. 1 og 2« til: »stk. 2, nr. 1 og 2«.
 10. I § 20, stk. 5, der bliver stk. 6, ændres »stk. 1« til: »stk. 2«.
 11. I § 20, stk. 6, der bliver stk. 7, ændres »stk. 1« til: »stk. 2«, og »stk. 1, nr. 4« ændres til: »stk. 2, nr. 4«.
 12. I § 21 indsættes som stk. 3 og 4:
 »Stk. 3. Uddannelsessøgende, der har påbegyndt fem ungdomsuddannelser med uddannelsesstøtte, kan ikke få uddannelsesstøtte til flere ungdomsuddannelser, med mindre den uddannelsessøgende påbegynder en ungdomsuddannelse med uddannelsespålæg efter lov om en aktiv beskæftigelsesindsats.
Stk. 4. Styrelsen bestemmer 1) hvilke ungdomsuddannelser, der medregnes efter stk. 3, 2) hvornår kombinerede enkeltfagsforløb med både almen voksenuddannelse (avu) m.fl. og enkeltfagsundervisning på hf- og studentereksamensniveau, som nævnt i § 22, stk. 3, medregnes efter stk. 3, og 3) i hvilke tilfælde skift mellem uddannelser, uddannelsesforløb eller uddannelsesinstitutioner betragtes som en ny påbegyndt ungdomsuddannelse efter stk. 3.« 13. § 34, stk. 1, nr. 1  og 2, ophæves, og i stedet indsættes:
»1) sammen med barnet bor i udlandet, 2) ikke er danske statsborgere, eller 3) ikke har erhvervet ret til ekstra børnetilskud som følge af, at barnet er anbragt uden for hjemmet efter lov om social service, jf. § 5, stk. 1, nr. 4, i lov om børnetilskud og forskudsvis udbetaling af børnebidrag.« 14. § 38 ophæves.
 15. § 39, stk. 1-3, ophæves, og i stedet indsættes:
 »Hvis den uddannelsessøgendes forældre ikke har samme folkeregisteradresse den 1. i den måned, som tillægget tildeles for, bruges indkomstgrundlaget for den af forældrene, som den uddannelsessøgende har folkeregisteradresse hos på dette tidspunkt ved beregningen af tillægget.
 Stk. 2. Har den 18- eller 19-årige uddannelsessøgende, der får uddannelsesstøtte uden for klippekortet, ikke folkeregisteradresse hos en af forældrene den 1. i den måned, som tillægget tildeles for, bruges indkomstgrundlaget for den af forældrene, som den uddannelsessøgende før dette tidspunkt senest har haft folkeregisteradresse hos.
Stk. 3. Gør ingen af forholdene i stk. 1 og 2 sig gældende for den 18- eller 19-årige uddannelsessøgende, der får uddannelsesstøtte uden for klippekortet, bruges indkomstgrundlaget for den af forældrene, som har det laveste indkomstgrundlag på det tidspunkt, hvor der træffes afgørelse om tillægget.« 16. I § 41, stk. 1, ændres »ved støtteårets begyndelse« til: »den 1. i den måned, som tillægget tildeles for«.
 17. § 41, stk. 2, ophæves, og i stedet indsættes:
 »Stk. 2. Hvor kun den ene af forældrenes indkomstgrundlag lægges til grund, nedsættes indkomstgrundlaget kun for dennes børn, der er under 18 år den 1. i den måned, som tillægget tildeles for.
Stk. 3. Hvis indkomstgrundlaget er beregnet på baggrund af den ene forælder og dennes ægtefælle eller registrerede partner, nedsættes indkomstgrundlaget for hvert af disses børn, der er under 18 år den 1. i den måned, som tillægget tildeles for.« 18. § 46, stk. 1, nr. 1-4, ophæves og i stedet indsættes:
 »1) skattemyndighederne ændrer den indkomst, der er lagt til grund for opgørelsen af indkomstgrundlaget, jf. lovens § 25, stk. 5 og 6,«.
 Nr. 5-9 bliver herefter nr. 2-6.
 19. I § 46, stk. 1, nr. 8, der bliver nr. 5, ændres »slutlån, eller« til: »slutlån,«.
 20. I § 46, stk. 1, nr. 9, der bliver nr. 6, ændres »§ 30.« til: »§ 30,«.
 21. I § 46, stk. 1, indsættes som nr. 7 og 8:
»7) den uddannelsessøgende ønsker at få uddannelsesstøtte med udeboendesats efter § 20, stk. 2, eller 8) den uddannelsessøgende opfylder betingelserne for at få stipendium efter udeboendesats, jf. § 19 stk. 3.« 22. § 46, stk. 2 og 3, ophæves.
 Stk. 4 og 5 bliver herefter stk. 2 og 3.
 23. I § 46, stk. 4, der bliver stk. 2, ændres »nr. 3 og 4« til: »nr. 1«.
 24. I § 46, stk. 5, der bliver stk. 3, ændres »nr. 5-9« til: »nr. 2-8«.
 25. § 52 affattes således:
»§ 52. Styrelsen ændrer de foreløbige beløb, der er tildelt i uddannelsesstøtte, når styrelsen modtager oplysninger om, at 1) den uddannelsessøgende flytter fra den ene forælder til den anden forælder, jf. § 39, stk. 1, 2) den uddannelsessøgende bliver udeboende i stedet for hjemmeboende, 3) den uddannelsessøgende bliver hjemmeboende i stedet for udeboende, jf. § 19, stk. 2, 4) der sker ændringer i de forældreforhold, der er lagt til grund ved beregningen af indkomstgrundlaget efter § 39, 5) der sker ændringer i antallet af den uddannelsessøgendes søskende, der er lagt til grund ved beregningen af indkomstgrundlaget efter § 25, stk. 7, 6) den uddannelsessøgende, der har fået SU uden for klippekortet, fylder 20 år, 7) den uddannelsessøgende får barn og får ret til det fulde tillæg til grundstipendiet, jf. lovens § 25, stk. 8, 8) den uddannelsessøgende kun har ret til et mindre supplerende stipendium efter lovens § 7, stk. 6, eller ikke længere har ret til supplerende stipendium, fordi betalingen af uddannelsen er nedsat eller ophørt, 9) den uddannelsessøgende ikke længere har ret til tillægsstipendium efter lovens § 7, stk. 3, 10) den uddannelsessøgende ikke længere har ret til tillægsstipendium efter lovens § 7, stk. 4, eller 11) den uddannelsessøgende ikke længere har ret til supplerende studielån efter lovens § 7, stk. 5.
 Stk. 2. I de tilfælde, der er nævnt i stk. 1, nr. 1-6 og 9, sker ændringen af beløbene fra begyndelsen af den måned, der følger efter den måned, hvor ændringen er sket, jf. dog stk. 3.
 Stk. 3. I de tilfælde, der er nævnt i stk. 1, nr. 1-5, sker ændringen fra og med den måned, hvor ændringen sker, hvis ændringen er dateret den 1. i månenden.
 Stk. 4. I de tilfælde, der er nævnt i stk. 1, nr. 7 og 8, sker ændringen af beløbene fra begyndelsen af den måned, hvor ændringen er sket.
Stk. 5. I de tilfælde, der er nævnt i stk. 1, nr. 10 og 11, sker ændringen af beløbene fra begyndelsen af det kvartal, der følger efter det kvartal, hvor ændringen i den uddannelsessøgende forhold er sket.« 26. I § 53 indsættes efter stk. 2 som nyt stykke:
»Stk. 3. Styrelsen standser udbetalingen af de foreløbige beløb, der udbetales i uddannelsesstøtte til uddannelsessøgende, der modtager uddannelsesstøtte efter reglerne i § 4, stk. 4, § 5, stk. 4, § 6, stk. 1, eller § 6, stk. 4, hvis den EU- eller EØS-statsborger, som den uddannelsessøgende forsørges af, ikke længere er arbejdstager eller selvstændig erhvervsdrivende eller ikke længere forsørger den uddannelsessøgende, og den uddannelsessøgende ikke opfylder en af de øvrige betingelser i kapitel 1.« Stk. 3 bliver herefter stk. 4.
 27. I § 64, stk. 1, nr. 8, ændres »stk. 4, eller« til: »stk. 4,«.
 28. I § 64, stk. 1, nr. 9, ændres »stk. 5.« til: »stk. 5, eller«.
 29. I § 64, stk. 1,  indsættes som nr. 10:
»10) får uddannelsesstøtte efter § 39 og forældreforholdene ændres, herunder at forældrene får samme folkeregisteradresse eller får nye ægtefæller eller registrerede partnere.« 30. § 64, stk. 3, ophæves.
 Stk. 4 bliver herefter stk. 3.
31. I § 68, stk. 1, udgår », og har en sammenhængende varighed, der svarer til et undervisningsår« 32. § 76, stk. 1, 1. pkt., affattes således:
»Styrelsen kan bestemme, at ansøgning om godkendelse af uddannelser i udlandet skal sendes til styrelsen i papirform.« 33. Overskriften til § 77 ophæves.
 34. § 77 ophæves.
 35. I bilag 1, litra B, ændres »§ 62« til: »§ 74«.
§ 2 Stk. 1. Bekendtgørelsen træder i kraft den 1. januar 2015, jf. dog stk. 2.
 Stk. 2. § 1, nr. 1, 3-11, 14-25 og 27-30, træder i kraft den 1. juli 2015.
