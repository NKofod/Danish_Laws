I overensstemmelse med § 14 i bekendtgørelse 308/1991 meddeler  

 Jordbrugsdirektoratet, at procentsatserne for tilsagn om tilskud til  

 skovforbedrende foranstaltninger, der meddeles i henhold til ansøgninger  

 modtaget inden 1. juli 1992, er som følger: Foranstaltningerne 1-4, 6-8 samt  

 10 og 11: 50 pct.
Foranstaltningerne 5 og 9: 60 pct.
 I tilslutning til Jordbrugsdirektoratets meddelelse af 20. december 1991  

 pkt. 1 meddeles, at ansøgninger, der modtages inden 1. juli 1992 vil blive  

 behandlet med henblik på tilsagnsgivning i den rækkefølge, de modtages i  

 direktoratet.
 Foranstaltning 11, hvor der kan ydes tilskud til »Andre  

 skovforbedrende foranstaltninger til fremme af god og flersidig skovdrift  

 efter Jordbrugsdirektoratets nærmere bestemmelser« har med henblik på  

 fastsættelse af sådanne bestemmelser været drøftet med det rådgivende udvalg  

 vedr. skovforbedrende foranstaltninger.
I flersidig skovdrift skal der tages hensyn til skovens produktion,  

 naturværdier, kulturhistoriske værdier, landskabsæstetiske virkning,  

 miljøbeskyttelse og friluftsliv.
Skovforbedrende foranstaltninger, der  

 fremmer god og flersidigt skovdrift, må således være projekter, der foruden  

 produktion også (direkte) tilgodeser et eller flere af de øvrige hensyn.  

 Projektet skal i sit formål have en vis helhed.
 Ansøgninger om tilskud til en skovforbedrende foranstaltning, der fremmer  

 god og flersidig skovdrift, skal således vedlægges en beskrivelse af  

 projektet med angivelse af, hvilke hensyn der søges tilgodeset samt et  

 delbudget med beskrivelse af de enkelte elementer.
 Flersidigt skovbrug er nærmere behandlet i SKOV-info publikationen.  

 FLERSIDIGT SKOVBRUG - et idekatalog, udgivet som særnummer af SKOVEN,  

 september 1991.
P.D.V.
E.B.
