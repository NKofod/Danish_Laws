Indledning Byggestyrelsen udsendte den 26. oktober 1987 vejledning om  

 kommunalbestyrelsens lovgennemgang i byggesager.
Vejledningen gennemgik de  

 love og lovbestemmelser, som kommunalbestyrelsen efter bestemmelserne i  

 bygningsreglement 1982 og bygningsreglement for småhuse 1985 skal være  

 opmærksom på i forbindelse med byggetilladelse eller anmeldelse.
 Siden udsendelsen af vejledningen er der sket ændringer i en række af de  

 love, som omfattes af kommunalbestyrelsens lovgennemgang, og Bygge- og  

 Boligstyrelsen har derfor fundet tiden inde til at udsende en ajourført  

 udgave af vejledningen.
Ajourføringen er sket på den måde, at Planstyrelsen, Skov- og  

 Naturstyrelsen, Miljøstyrelsen, Direktoratet for Arbejdstilsynet,  

 Trafikministeriet, Bygge- og Boligstyrelsen, Civilforsvarsstyrelsen,  

 Energiministeriet og Justitsministeriet er blevet bedt om at revidere de  

 enkelte lovbidrag, således at de pr. 1.januar 1992 er i  

 overensstemmelse med gældende lovgivning på området.
Det skal bemærkes, at  

 naturfredningsloven og sandflugtsloven ophæves pr. 1.7.1992 og erstattes af  

 lov. nr. 9 af 3.januar 1992 om naturbeskyttelse.
Skov- og Naturstyrelsen vil  

 i forbindelse med det udfyldende lovarbejde udarbejde nyt tillæg til denne  

 vejledning, som vil blive udsendt ved lovens ikrafttræden.
Ansvaret for  

 beskrivelserne af de enkelte lovbestemmelser i Kapitel I-V har således den  

 pågældende ressortmyndighed.
 Ved udsendelsen af denne vejledning er den tidligere vejledning af 26.  

 oktober 1987 ophævet.
Lovgrundlaget Byggelovens § 16, stk.3 siger: »I bygningsreglementet kan der  

 fastsættes bestemmelser om, at kommunalbestyrelsen ikke må meddele tilladelse  

 efter stk. 1, før der er meddelt nødvendig tilladelse efter anden lovgivning  

 til det ansøgte.« I medfør af denne bestemmelse er der i bygningsreglement 1982 kapitel  

 1.3. og kapitel 13.9.5, stk. 6 samt i bygningsreglement for småhuse  

afsnit 1.5.1 og 1.10.1 anført den anden lovgivning, der skal  

 iagttages.
Bestemmelserne vedrører både byggearbejder, der kræver  

 byggetilladelse, og byggearbejder som skal anmeldes til kommunalbestyrelsen.
 De nævnte bestemmelser opregner de love, der skal påses overholdt, mens  

 denne vejledning redegør nærmere for de enkelte bestemmelser i de pågældende  

 love, som det er relevant at kigge på ved ansøgning om byggetilladelse og ved  

 anmeldelse.
Byggelovens § 16, stk. 3 er udformet på baggrund af forslag i  

 betænkning nr. 981 om håndhævelse af bygge- og miljølovgivningen.
Der blev i  

 betænkningen og i forarbejderne til bestemmelsen lagt vægt på, at  

 kommunalbestyrelsens pligt til at påse overholdelse af anden lovgivning af  

 retshåndhævelsesgrunde kom til at gælde, uanset om lovene administreres af  

 kommunalbestyrelsen eller andre myndigheder.
Det fremgår videre af betænkningen og af forarbejderne, at kommunens pligt  

 til at forhindre byggeriets start, kun bør gælde, når en afgørelse efter  

 anden lovgivning kan føre til, at byggeriet slet ikke kan opføres det ansøgte  

 sted eller til betydelige ændringer i projektet.
I disse tilfælde vil det  

 også være i bygherrens interesse, at byggeriet ikke bliver indledt, før de  

 placeringsmæssige forhold er afklaret.
 Pligten til at påse anden lovgivning overholdt skal efter byggelovens §  

 16, stk. 3 ske, før der gives byggetilladelse eller inden udløbet  

 af 2-ugers fristen ved anmeldelse af byggearbejder jf. bygningsreglement  

 1982 kapitel 1.3 og kapitel 1.9.5 samt bygningsreglement for småhuse afsnit  

 1.5.1 og 1.10.1.
Om delbyggetilladelser Byggelovens § 16, stk. 1, 3. pkt. giver hjemmel for  

 kommunalbestyrelsen til at opdele en byggetilladelse i deltilladelser.
Dette  

 gør det muligt at begrænse en byggetilladelse, så den ikke omfatter det  

 ansøgte byggeri i sin helhed.
Bestemmelsens hensigt er at give mulighed for  

 en smidig byggesagsbehandling til gavn for borgerne.
Efter bestemmelsen kan kommunalbestyrelsen, selv om ikke alle enkeltheder  

 i et byggeprojekt er afklaret, udstede en deltilladelse f.eks. til at udføre  

 støbearbejde ved nybyggeri.
Meddelelse af deltilladelse er betinget af, at  

 der efter lovgivningen intet er til hinder for, at byggeriet kan placeres det  

 ansøgte sted og med det ansøgte fundament.
Deltilladelse må altså kun omfatte  

 den del af projektet, som vil kunne udføres uden at være i strid med  

 byggelovgivningen eller anden lovgivning.
Efterhånden som enkelthederne i  

 byggeprojektet afklares i forhold til lovgivningen, kan der udstedes de  

 øvrige fornødne deltilladelser.
 Forud for at den enkelte deltilladelse kan meddeles, skal anden lovgivning  

 således være påset overholdt.
Love om fysisk planlægning og fredning 1. Lov om planlægning (lov nr. 388 af 6.juni 1991) Kommunalbestyrelsen har pligt til at virke for kommuneplanens  

 gennemførelse, jf. § 12 i lov om planlægning.
 Bestemmelsen i § 13, stk. 2 om lokalplanpligt ved større  

 bygge- og anlægsarbejder, skal påses overholdt, således at byggetilladelse  

 ikke kan meddeles, før lokalplanen er endeligt vedtaget eller godkendt, jf.  

 dog § 17, stk. 2.
 Kommunalbestyrelsen vil kunne nedlægge et midlertidigt forbud mod  

 dispositioner, der vil kunne hindres ved en lokalplan, jf. § 14. Det  

 fremgår af emnekataloget i § 15 , om den pågældende disposition kan behandles  

 i en lokalplan. § 14-forbudets gyldighedsperiode er begrænset til 1 år.
 Ejendomme, der er omfattet af et offentligt forslag til lokalplan, må ikke  

 bebygges eller iøvrigt udnyttes på en måde, der skaber risiko for en  

 foregribelse af den endelige plans indhold. jf. § 17.
 Efter bestemmelsen i § 18 må der - når der er foretaget  

offentlig bekendtgørelse af en endeligt vedtaget eller godkendt  

 lokalplan - ikke retligt eller faktisk etableres forhold i strid med  

 lokalplanens bestemmelser, medmindre en dispensation meddeles efter  

 reglerne i §§ 19 eller 40.
 Kommunalbestyrelsen har efter § 43 beføjelse til - ved påbud  

 eller forbud - at forlange en privat servitut overholdt, såfremt  

 servitutten omhandler forhold, hvorom der kan optages bestemmelser i en  

 lokalplan, jf. § 15.
 I § 68 er angivet, i hvilken udstrækning byplanvedtægter,  

 byggeområdebestemmelser m.v. efter den hidtidige bygge- og planlovgivning  

 fortsat er gældende og således har betydning for sagsbehandlingen.
Zoneinddelingen og landzoneadministrationen Bestemmelserne i §§ 35 og 36 om opførelse af anden bebyggelse end  

 den, der er erhvervsmæssig nødvendig for landbrug m.v., skal påses overholdt,  

 således at byggetilladelse ikke kan meddeles, før en tilladelse efter  

 planloven kan udnyttes, jf.§ 60, stk. 4. Heraf fremgår tillige, at rettidig  

 klage har opsættende virkning for den påklagede afgørelse, medmindre  

 klagemyndigheden bestemmer andet.
 Opmærksomheden henledes endvidere på planlovens §§ 37 og 38 om  

 anvendelsen af nedlagte landbrugsbygninger til anden form for erhverv.
Sommerhusområder Bestemmelserne i planlovens §§ 39 og 40 om opførelse af mere end  

 een beboelsesbygning på en ejendom i sommerhusområder og om  

helårsbeboelse i sommerhusområder skal påses overholdt, således at  

 byggetilladelse ikke kan meddeles, før en tilladelse efter planloven er  

 meddelt.
 2. Lov om bygningsfredning (lovbekendtgørelse nr. 81 af  

 10.februar 1986 samt Miljøministeriets bekendtgørelse nr. 35 af 23. januar  

 1990 om henlæggelse af opgaver og beføjelser til Planstyrelsen).
 Der henvises til Planstyrelsens cirkulæreskrivelse af ll. december 1979 om  

 bygningsfredningslovens bestemmelser om tilladelse til bygningsarbejder på og  

 nedrivning af fredede bygninger.
 Loven om bygningsfredning har til formål at værne om landets ældre  

 bygninger af arkitektonisk, kulturhistorisk eller miljømæssig værdi, jf. §  

 1.
 Efter § 2 gælder lovens bestemmelser for bygningsværker,  

 bygningsdele, skulpturer, mindesmærker, springvand og lignende, og en  

 bygnings umiddelbare omgivelser i form af gårdrum, pladser, brolægning,  

 fortove, haver og parkanlæg, når de udgør en del af den samlede  

 beskyttelsesværdige helhed.
For de bevaringsværdige huse er »værne«-bestræbelserne  

 indpasset i den fysiske planlægning, først og fremmest gennem  

 planlægningsloven, men også som led i de generelle foranstaltninger med  

 henblik på by- og boligforbedringer.
Bevaring af den ældre bebyggelse og de  

 kultur- og miljøværdier, der knytter sig hertil, er bl.a. en af de  

 interesser, der skal afvejes som led i kommuneplanlægningen.
 Statens Bygningsfredningsfonds virksomhed efter § 17, jf.  

 nedenfor, kan også omfatte bevaringsværdige bygninger.
Efter bestemmelserne i bygningsfredningslovens § 25 yder  

 Miljøministeriet, Planstyrelsen faglig rådgivning og anden bistand til bl.a.  

 kommunalbestyrelsen i spørgsmål vedrørende bygningsbevaring.
Planstyrelsen  

 bistår ligeledes med vejledning og informationsvirksomhed overfor ejere og  

 brugere af bevaringsværdige bygninger.
 For de fredede bygninger er »værne«-bestemmelserne  

 direkte fastlagt i bygningsfredningsloven.
 Bygninger, der er af væsentlig arkitektonisk eller kulturhistorisk  

 værdi og over 100 år gamle, kan fredes, jf. § 3. Endvidere kan  

 bygninger, uanset alder, fredes, når de er af særlig fremragende  

 værdi, eller der er andre særlige grunde til at ønske dem sikrede for  

 eftertiden.
Bygningsfredningen gennemføres af Miljøministeriet, Planstyrelsen.
Alle -  

 herunder kommunalbestyrelsen - kan foreslå en bygning fredet.
 Bygninger eller bygningsdele, der er opført før år 1536 - altså den  

 middelalderlige arkitektur - har en særlig status, idet de som landets  

 ældste bygninger automatisk er fredede.
 Når Planstyrelsen har underrettet om en påtænkt fredning, må der ikke  

 foretages noget, der strider imod denne, jf. § 6, stk. 3.
 Efter § 9 har ejeren eller brugeren af en fredet bygning pligt til  

 at holde bygningen i forsvarlig stand, herunder tæt på tag og fag.
 Bestemmelsen i § 10 om tilladelse til ud- og indvendige  

 istandsættelses- og bygningsarbejder, der går ud over almindelig  

 vedligeholdelse, skal påses overholdt, således at byggetilladelse - såfremt  

 en sådan kræves efter byggeloven - ikke kan meddeles, før Planstyrelsens  

 tilladelse foreligger.
 Såfremt der ikke inden 3 måneder af Miljøministeriet, Planstyrelsen  

 er taget stilling til en ansøgning om tilladelse efter § 10, stk. 1,  

 kan de arbejder, der er omfattet af ansøgningen, iværksættes.
 Til almindelig vedligeholdelse af en fredet bygning regnes f.eks.  

 udskiftning af enkelte tagsten og understrygning af taget, kalkning og  

 maling, både udvendig og indvendig, såfremt der anvendes samme materialer og  

 samme farver, som bygningen har i forvejen.
 Til bygningsarbejder, der går ud over denne almindelige vedligeholdelse,  

 og som derfor altid vil kræve Planstyrelsens tilladelse, hører f.eks.  

 arbejder, som ændrer en bygnings karakter, eksempelvis omlægning af  

 tag eller pudsning af en facade, der har stået i blank mur.
 Som bygningsarbejder, der kræver tilladelse fra Planstyrelsen betragtes  

 også arbejder i forbindelse med brandsikring, isolering og andre  

 energibesparende foranstaltninger samt istandsættelse og genopbygning af en  

 fredet bygning, der er blevet storm- eller brandskadet.
 Efter § 11 skal der indhentes tilladelse fra Miljøministeriet,  

 Planstyrelsen til nedrivning af en fredet bygning.
 Tilladelse kan først gives, efter at Det særlige Bygningssyn, der  

 er et sagkyndigt, rådgivende organ for Planstyrelsen, har fået forelagt  

 ansøgningen herom og herefter ikke har udtalt sig imod nedrivningen, jf. §  

 23, stk. 2.
Til vurdering af ansøgningen kan kræves oplysninger om formålet med  

 nedrivningen, og om den fremtidige anvendelse af ejendommen.
Behandlingen af  

 en ansøgning kan afslås, hvis de tilladelser, der er nødvendige i henhold til  

 anden lovgivning, ikke foreligger, jf. § 11, stk. 2.
 Tilladelser efter § 11 (totalnedrivning) og § 10 (delvis  

 nedrivning) skal indhentes også i sager, som alene kræver anmeldelse til  

 kommunalbestyrelsen.
 I lighed med planlægningslovens bestemmelser er der under visse  

 forudsætninger en overtagelsespligt for det offentlige, såfremt  

 nedrivningsansøgning afslås.
 For at lette de forpligtelser, der påhviler en ejer til at opretholde en  

 fredet bygning, yder Planstyrelsen rådgivning og vejledning (generelt og  

 konkret) i forbindelse med løsning af de istandsættelsesopgaver, der vedrører  

 den fredede bygning.
 Efter § 14 skal ejeren ved brandskade eller anden væsentlig skade på en  

 fredet ejendom søge om tilladelse til istandsættelse af bygningen, jf. § 10.
 § 16  giver mulighed for at opnå tilskud fra  

 Planstyrelsen og § 17 lån fra Statens Bygningsfredningsfond til  

 gennemførelse af istandsættelsesarbejder på de fredede bygninger.
 Efter § 27 kræver opdeling af en fredet bygning i ejerlejligheder  

 Planstyrelsens samtykke.
 Såfremt ovennævnte tilladelser ikke er udnyttet inden 5 år,  

 bortfalder de, jf. § 29 .
3. Lov om naturfredning (lovbekendtgørelse nr. 530 af 10.  

 oktober 1984). (Den 1.7.1992 træder en ny naturbeskyttelseslov i kraft.
I  

 tilknytning hertil udarbejdes et tillæg til denne vejledning om  

 lovgennemgangen vedrørende naturbeskyttelsesloven).
 Kommunalbestyrelsen har pligt til at virke for en fredningsplans  

 gennemførelse ved udøvelse af sine beføjelser efter naturfredningsloven, jf.  

§ 38. Endvidere angiver en fredningsplan retningslinier for  

 kommunalbestyrelsens varetagelse af fredningshensyn ved udøvelse af  

 beføjelser efter anden lovgivning.
Skov- og Naturstyrelsen eller amtsrådet/Københavns eller Frederiksberg  

 Kommuner kan nedlægge forbud mod, at der retligt eller faktisk  

 etableres forhold, som strider mod en påtænkt fredning.
Et sådant forbud  

 efter § 11 har en gyldighedsperiode på højst 1 år.
Efter bestemmelsen i § 16 må der - når fredningsnævnet har  

 bekendtgjort, at en fredningssag er rejst - ikke foretages noget, som  

 strider imod de foreslåede fredningsbestemmelser.
Når der er sket  

 bekendtgørelse af fredningsnævnets afgørelser, skal disse overholdes af alle  

 og enhver, jf. §§ 18 og 22 .
 Dispensation kan meddeles efter § 16, stk. 2 og i henhold til  

 reglerne i § 34.
Offentlige anlæg uden for byer og bymæssige bebyggelser skal placeres og  

 udformes således, at der i videst muligt omfang tages hensyn til  

 landskabsbilledet og de øvrige naturfredningsmæssige værdier, jf. §  

 42. I medfør heraf er det bl.a. bestemt, at primære højspændingsanlæg  

 (ca. 50 kv og derover) skal godkendes af Skov- og Naturstyrelsen, og at  

 lavspændingsanlæg og sekundære højspændingsanlæg (ca. 6-20 kv) skal godkendes  

 af amtsrådet/Københavns eller Frederiksberg Kommuner.
Se nærmere herom i  

 Miljøministeriets bekendtgørelse nr. 613 af 1. december 1978 om godkendelse  

 af elanlæg.
 Tilsvarende gælder for anlæg af offentligeveje, jf.  

 Miljøministeriets bekendtgørelse nr. 612 af 1. december 1978.
Bestemmelserne i §§ 43-43b foreskriver en generel beskyttelse af de  

 fleste vandløb, søer, moser, heder, strandenge og strandsumpe.
Som hovedregel  

 gælder, at ændringer i disse naturtyper, herunder bebyggelse, kræver  

 tilladelse fra amtsrådet/Københavns eller Frederiksberg Kommuner.
Der  

 henvises til Miljøministeriets bekendtgørelser nr. 521 af 2. november 1983 om  

 godkendelse m.v. efter naturfredningslovens §§ 43 og 45 af anlæg i  

 forbindelse med visse vådområder og nr. 222 af 1. december 1978 om anlæg m.v.  

 i forbindelse med visse vådområder.
De senere ikrafttrådte bestemmelser om visse mindre søer i § 43 samt  

 bestemmelserne om heder, strandenge og strandsumpe i § 43a og § 43b er  

 nærmere behandlet i ministeriets bekendtgørelse nr. 40 af 9. februar 1984 om  

 tilladelse m.v. efter naturfredningslovens kapitel VI til ændring af heder,  

 strandenge og strandsumpe og cirkulære af 27. marts 1984 om  

 naturfredningslovens § 43, stk. 4 (visse søer), § 43a (heder), og § 43b  

 (strandenge og -sumpe). Af bekendtgørelsens § 2 fremgår, at heder, strandenge  

 og strandsumpe, der den 1. januar 1984 er beliggende i byzone eller  

 sommerhusområde, i et nærmere angivet omfang er undtaget fra  

 tilladelsesordningen.
Endvidere er i cirkulærets pkt. 7.3 anført, at  

 opførelse af bebyggelse på heder, strandenge og strandsumpe i tilknytning til  

 eller i nærheden af eksisterende bygninger, normalt kan ske uden tilladelse.
 Naturfredningslovens §§ 46-47b omhandler de afstandskrav,  

 der ikke uden Fredningsnævnets tilladelse må fraviges ved placering af  

 bygninger eller campingvogne, gennemførelse af terrænændringer eller  

 beplantninger i forhold til strandbredder, skove, søer, vandløb og de i det  

 åbne land beliggende kirker.
Kommunalbestyrelsen kan ansøge Skov- og Naturstyrelsen om hel eller delvis  

 ophævelse af bygge- og beskyttelseslinierne i § 46, § 47 og § 47a, når dette  

 sker på grundlag af en detailplanlægning.
Efter hidtidig praksis vil en sådan  

 planlægning normalt være en lokalplan.
Der henvises til ministeriets  

 cirkulære af 9. november 1979.
§ 48  indeholder et forbud mod beskadigelse af  

 jordfaste fortidsminder, der enten er synlige i terrænet, eller hvorom der er  

 foretaget tinglysning.
Arealer, hvor sådanne fortidsminder ligger må ikke  

 udstykkes, ligesom der ikke må ske opdeling eller skelforandring, jf. §  

 48. Dispensation fra disse bestemmelser kan kun opnås, hvis både Skov- og  

 Naturstyrelsen og fredningsnævnet bevilger den.
§ 53  fastlægger en beskyttelseszone på 100  

 meter omkring de jordfaste fortidsminder, som er omfattet af  

 naturfredningslovens § 48, bortset fra kors, milepæle og lignende.
Inden for  

 100 meter zonen kræver alle ændringer, som kan virke skæmmende på  

 fortidsmindet, dispensation hos Fredningsnævnet.
Efter bestemmelserne i § 57 må reklamer og propagandaskilte  

 ikke anbringes i fri luft uden for byer og bymæssige bebyggelser.
Der er tale  

 om en forbudsbestemmelse, hvorfra der kun gælder de direkte i § 57 nævnte  

 undtagelser, ligesom Fredningsnævnet kun kan meddele tilladelse i de i § 57,  

 stk. 3 og 6 beskrevne tilfælde.
 4. Lov om skove (lov nr. 383 af 7. juni 1989).
 Skovlovens § 11 indeholder en bestemmelse om, at der på  

 fredskovpligtigt areal ikke må opføres bygninger, etableres anlæg eller  

 gennemføres terrænændringer, medmindre det er nødvendigt for skovdriften.
 Byggetilladelse kan således ikke meddeles, medmindre skovlovsmyndighederne  

 har givet tilladelse til byggeriet.
 5. Lov om sandflugtens bekæmpelse ( lovbekendtgørelse nr. 168  

 af 28. april 1982, som ændret ved lov nr. 250 af 23. maj 1984). (Loven  

 ophæves pr. 1.7.1992 og vil fremover være indarbejdet i den nye  

 naturbeskyttelseslov).
 Bestemmelsen i § 5 om, at der på sandflugtsfredede arealer ikke må  

 opføres bygninger eller andre indretninger, der er bestemt til beboelse,  

 udsalgssted eller lignende, skal påses overholdt, således at byggetilladelse  

 ikke kan meddeles, med mindre der af klitmyndighederne er givet tilladelse.  

 Bestemmelsen omfatter både nybyggeri og om- og tilbygning.
Miljølove 6. Lov om miljøbeskyttelse (lov nr. 358 af 6. juni 1991).
 Miljøbeskyttelsesloven og de regler, der er fastsat i medfør af denne,  

 bestemmer i en række tilfælde (f.eks. miljøbeskyttelseslovens §§ 19 og  

 33 ), at en forurenende virksomhed eller aktivitet ikke må anlægges eller  

 påbegyndes, før godkendelse hertil er meddelt.Godkendelse meddeles i  

 almindelighed af kommunalbestyrelsen og amtsrådet.
Spørgsmålet om, hvornår bygge- og anlægsarbejder i forbindelse med en  

 tilladelse eller godkendelse må påbegyndes, reguleres i  

 miljøbeskyttelseslovens § 33, stk. 2. § 33, stk. 2 indebærer en lempelse i  

 forhold til den tidligere miljøbeskyttelseslov, idet godkendelsesmyndigheden  

 nu kan give tilladelse til at påbegynde bygge- og anlægsarbejder mens den  

 behandler godkendelsesansøgningen, men før godkendelse til etablering og  

 drift meddeles.
Denne adgang til tidlig påbegyndelse af bygge- og  

 anlægsarbejder gælder imidlertid ikke for anlæg til deponering af affald.
Her  

 kan kommunalbestyrelsen tidligst give tilladelse til påbegyndelse af  

 anlægsarbejdet fra tidspunktet, hvor miljøgodkendelse efter § 33, stk. 1 er  

 meddelt.
 I praksis medfører § 33, stk. 2, at byggetilladelse ikke må gives af  

 kommunalbestyrelsen, før betingelserne for påbegyndelse af bygge- og  

 anlægsarbejder i bestemmelsen er opfyldt.
Herefter kan byggetilladelse meddeles før godkendelse er givet under  

 forudsætning af, at virksomheden anlægges i overensstemmelse med en godkendt  

 lokalplan eller byplanvedtægt.
Hvis et byggeprojekt er omfattet af reglerne  

 om vurdering af visse større projekters virkning på miljøet (VVM-proceduren),  

 må tilladelse ikke gives, før amtsrådets vedtagelse af regionplantillæg  

 foreligger.
 Det må ligeledes forudsættes, at en byggetilladelse kun må gives på  

 grundlag af en vurdering af virksomhedens lokaliseringsforhold sammenholdt  

 med en forhåndsvurdering af, hvorvidt virksomheden skønnes at kunne drives på  

 stedet uden væsentlige gener for omgivelserne i henhold til de vilkår for  

 virksomhedens etablering og drift, som senere vil blive fastsat i  

 godkendelsen, jf. bekendtgørelse om godkendelse af listevirksomhed.
 I disse tilfælde kan byggetilladelsen meddeles og udnyttes straks fra  

 byggetilladelsens modtagelse, også uanset om klage herover sker inden for  

 klagefristen.
 Under en klagesag kan Miljøstyrelsen bestemme, at 1.instansmyndighedens  

 byggetilladelse ikke må udnyttes, eller at allerede påbegyndte arbejder skal  

 standses.
I sager, hvor kommunalbestyrelsen eller amtsrådet i byggetilladelsen har  

 bestemt, at bygge- og anlægsarbejder kan påbegyndes straks, skal adressaten  

 straks underrettes, hvis miljøafgørelsen til påbegyndelse af bygge- og  

 anlægsarbejder påklages til Miljøstyrelsen.
Miljøstyrelsen træffer hurtigst  

 muligt selvstændig delafgørelse om, hvorvidt bygge- og anlægsarbejder kan  

 påbegyndes eller skal standses under klagesagens behandling i styrelsen.
 Miljøstyrelsens afgørelse vedrørende tilladelse til påbegyndelse af bygge-  

 og anlægsarbejder kan påklages til Miljøklagenævnet, hvis klagenævnet  

 vurderer, at der er tale om en større eller principiel afgørelse.
 Afslag på ansøgning om godkendelse med den begrundelse, at placeringen af  

 virksomheden det pågældende sted vil være i strid med bestemmelser i lokal-,  

 kommune- eller regionplan, kan ikke påklages til anden administrativ  

 myndighed, jf. § 34 stk.3.
 Bygge- og anlægsarbejder, som følger af påbud i medfør af  

 miljøbeskyttelsesloven eller regler udstedt i medfør af denne, kan påbegyndes  

 straks, men ansøgeren vil ikke være retligt forpligtet hertil i de  

 situationer, hvor hovedreglen om opsættende virkning på klager over påbud og  

 forbud i miljøbeskyttelsesloven § 95 findes anvendelig.
 Endelig henvises til følgende bekendtgørelser, hvorefter der er  

 særlige regler om bygge- og anlægsarbejder:
 Tilladelse til etablering af jordvarmeanlæg , jf. § 21, stk. 1 i  

 bekendtgørelse nr. 522 af 2. december 1980 om etablering af jordvarmeanlæg  

 (varmeslanger i jord).
 Dispensation, tilladelse eller godkendelse efter bekendtgørelse nr. 568 af  

 22. september 1988 om husdyrgødning og ensilage m.v.
 7. Lov om arbejdsmiljø (lov nr. 681 af 23. december 1975).
 Arbejdsmiljølovens hovedkrav er, at arbejdsstedet skal indrettes således,  

 at arbejdet i alle led kan foregå sikkerheds- og sundhedsmæssigt forsvarligt.  

 Ved nyopførelse eller ændringer af bestående byggeri skal der ved såvel  

 opførelse som indretning tages højde for det arbejde, der skal foregå.
Der henvises til § 42 om arbejdsstedets indretning sammenholdt med  

 Arbejdsministeriets bekendtgørelse nr. 611 af 18. december 1985 om regler  

 efter den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden.
Arbejdsministeriets  

 bekendtgørelse nr. 323 af 7. juli 1983 om arbejdets udførelse og nr. 452 af  

 27. august 1984 om støjgrænser på arbejdspladsen.
 Der henvises desuden til Arbejdsministeriets bekendtgørelse nr. 49 af 6.  

 februar 1986 om forenkling af byggesagsbehandlingen for visse  

 erhvervskategorier.
 Efter denne bekendtgørelses § 1 udøves tilsynet med overholdelse af de  

 bygningsmæssige bestemmelser, der hidtil har været administreret af  

 Arbejdstilsynet i henhold til arbejdsmiljølovgivningen, nu alene af  

 kommunalbestyrelsen for så vidt angår de erhvervskategorier, hvor  

 arbejdsprocessen ikke har en afgørende betydning for bygningsudformning eller  

 dens indretning.
 Der henvises i den forbindelse yderligere til Arbejdsministeriets  

 bekendtgørelse nr. 501 af 5. oktober 1978 om projekterende og rådgiveres  

 pligter efter lov om arbejdsmiljø. Bekendtgørelsen definerer nærmere de  

 forpligtelser, der påhviler rådgivere m.m. med henblik på, at sikre et godt  

 arbejdsmiljø.
I henhold til Arbejdsministeriets bekendtgørelse nr. 392 af 10. august  

 1978, § 21 skal sikkerhedsorganisationen inddrages i virksomhedens  

 planlægning, herunder i planlægningen af projekter o.l. til udvidelse eller  

 ombygning af virksomheden eller en del deraf.
Dette er en pligt, der påhviler  

 den enkelte arbejdsgiver, og det er fortsat Arbejdstilsynet, der fører tilsyn  

 med, at ovennævnte bekendtgørelse overholdes.
I forbindelse med ombygning,  

 tilbygning og nybygning sker dette i praksis hovedsageligt ved, at  

 Arbejdstilsynet anmoder om, at sikkerhedsorganisationen udtaler sig i den  

 konkrete byggesag.
Hvad angår erhvervsbyggerier, som i henhold til bekendtgørelse nr. 49  

 alene behandles af kommunalbestyrelsen, skal det sikres, at virksomhedens  

 sikkerhedsorganisation, såfremt der findes en sådan, er inddraget i  

 planlægningen.
I praksis kan dette ske ved, at kommunalbestyrelsen gennem  

 arbejdsgiveren fremsender kopi af byggetilladelsen til  

 sikkerhedsorganisationen.
I de tilfælde, hvor det er kommunen, der er bygherre/arbejdsgiver, må det  

 ligeledes sikres, at sikkerhedsorganisationen er inddraget.
Der påhviler  

 kommunalbestyrelsen som arbejdsgiver en forpligtelse til, at dette finder  

 sted samt iagttagelse af arbejdsmiljølovgivningens krav i øvrigt.
 Opmærksomheden henledes på, at bofællesskaber opført i henhold til  

 bistandslovens § 68 og som byggesagsbehandles efter småhusreglementet i  

 henhold til arbejdsmiljøloven betragtes som arbejdspladser.
 For nærmere beskrivelse af Arbejdstilsynets praksis henvises til  

 AT-meddelelser nr. 1.01.1 til 1.01.9 der vedrører indretning af faste  

 arbejdssteder samt AT-meddelelse nr. 1.02.1-3 om rum for varmekedler m.m.,  

 2.05.2 om sikkerhedsforanstaltninger ved køle- og fryserum og 4.04.2 om  

 skorstensfejerarbejde, nr. 4.06.1 om bekæmpelse af støj på arbejdspladsen  

 samt AT-anvisningerne nr. 6.1.0.1 - 6.1.0.3 om virksomhedernes sikkerheds- og  

 sundhedsarbejde.
 Arbejdstilsynets regler for udførelse af elevatorer og rum i forbindelse  

 hermed er beskrevet i Arbejdsministeriets bekendtgørelse nr. 626 om  

 elevatorer, hejseværker, rulletrapper, rullefortove o.l. og nr. 627 om  

 supplerende regler om indretning af elevatorer m.v. af 18. december 1980.
Vejlove 8. Lov om offentlige veje (lovbekendtgørelse nr. 430 af 31.  

 maj 1991).
 Kommunalbestyrelsen påser, at bebyggelse ikke anbringes i strid med  

byggelinier med højdetillæg pålagt i medfør af §§ 34 og 35.
 Såfremt bebyggelsen må antages at komme i strid med en vejlinie,  

 der er optaget på vejplan, men ikke sikret ved byggelinier, skal der efter §  

 36 ske indberetning til vejbestyrelsen for den planlagte vej.
 Er der tale om ny bebyggelse af en ejendom beliggende på hjørnet mellem to  

 veje (offentlige veje, private fællesveje), og der ikke allerede er etableret  

 hjørneafskæring, skal det påses, at hjørneafskæring er i  

 overensstemmelse med § 39 , eller at der er meddelt dispensation fra  

 bestemmelsen i henhold til § 42, stk.2.
 Reglerne i kapitel 6 om adgang til offentlig vej skal påses  

 overholdt, før der kan meddeles byggetilladelse.
 Hvis byggeriet medfører opgravning på eller nær ved arealer med  

 offentlig vej, udgravning eller opfyldning nærmere end 3 meter plus  

 højdetillæg for sådan vej, eller i øvrigt forudsætter råden over vejareal,  

 kræves vejbestyrelsens og politiets samtykke efter §§ 101 og  

 102. Det samme gælder anbringelse af faste genstande, skilte eller  

 lignende over vejareal efter § 103. Dog kan visse bygningsdele, der er hævet  

 mere end 2,8 meter over fortov, indtil 1 meter fra kørebanekant eller  

 cykelsti, etableres.
Nybygning eller ændring af tankanlæg kræver vejbestyrelsens og  

 politiets godkendelse, jf. § 104. Tilladelsen skal indhentes hos  

 vejbestyrelsen for den vej, ejendommen grænser til.
Såfremt anlægget er  

 placeret i en aftand af 100 meter (i byområder dog kun 50 meter) fra  

 hovedlandevej eller landevej, skal tilladelse tillige indhentes hos  

 vejbestyrelsen for disse veje.
 9. Lov om private fællesveje (lovbekendtgørelse nr. 431 af 31.  

 april 1991).
A.
Områder omfattet af lovens afsnit I, II og IV (dvs. områder, der ikke  

 er byzone og ikke omfattet af beslutning efter § 13, stk. 2).
 Skal byggeriet betjenes af en ny privat fællesvej eller vej, der (uden  

 godkendelse) er udlagt til brug for landbrug, skovbrug eller fiskeri, skal  

 vejudlæg inden byggetilladelse være godkendt af vejmyndigheden efter §  

 14.
B.
Områder omfattet af lovens afsnit I, III og IV (dvs. byzone samt  

 områder omfattet af beslutning efter § 13, stk. 2).
 Byggemyndigheden skal påse, at byggeriet ikke opføres på areal, der er  

 udlagt som privat fællesvej eller omfattet af højdetillæg for sådan, jf. §  

 35, stk. 1 og 2.
 Når byggeriet skal betjenes af en ny privat fællesvej, må byggetilladelse  

 ikke udstedes, før vejudlæg og anlæg er godkendt af vejmyndigheden, jf. §  

 41. De foran omtalte bestemmelser i kapitel 6 og §§ 101, 103 og 104 i  

 lov om offentlige veje finder også anvendelse på private fællesveje i  

 byområder, jf. §§ 46, 48 og 49, stk. 3.
Boliglove 10. Lov om sanering (lovbekendtgørelse nr. 385 af 4. august  

 1983).
 Saneringsloven er ophævet med virkning fra 31. december 1984,  

men gælder fortsat for saneringsplaner, som er vedtaget af et  

 byfornyelsesselskab eller en kommune inden denne dato.
 En saneringsplan er bindende for ejere og indehavere af andre rettigheder  

 over ejendommen uden hensyn til, hvornår retten er stiftet, jf.§ 13, stk.2.
 Efter § 16, stk. 4, må arealer, som inden en saneringsplans  

 godkendelse er overtaget af kommunalbestyrelsen i medfør af § 16 med henblik  

 på nedrivning af bebyggelse, ikke bebygges , før der er godkendt en  

 saneringsplan, som omfatter ejendommen.
 Kommunalbestyrelsen kan nedlægge midlertidigt forbud mod, at en  

 ejendom, som er omfattet af en saneringsplan, bebygges eller i øvrigt  

 udnyttes på en måde, som vil være i strid med planen eller vanskeliggøre dens  

 gennemførelse, jf. § 17. Forbudet kan nedlægges i indtil 2 år,  

 og boligministeren kan i særlige tilfælde tillade forlængelse af forbudet med  

yderligere 1 år.
 11. Lov om byfornyelse (lovbekendtgørelse nr. 498 af 28.juni  

 1990).
 Efter § 12, stk. 1, må der ikke retligt eller faktisk etableres  

 forhold, som er i strid med en offentlig bekendtgjort byfornyelsesbeslutning,  

 medmindre kommunalbestyrelsen meddeler tilladelse hertil.
Inden byfornyelsesbeslutningen bliver bekendtgjort, kan  

 kommunalbestyrelsen efter § 12, stk. 3, nedlægge forbud mod, at der  

 retligt eller faktisk etableres forhold, som kan hindres ved en  

 byfornyelsesbeslutning.
Forbudet kan nedlægges i indtil 2 år og kan i særlige  

 tilfælde forlænges i yderligere 1 år med byfornyelsesnævnets tilladelse.
 Efter § 23 a, stk. 1, kan der, hvis en ejer af udlejede  

 beboelseslejligheder har gennemført et projekt efter §§ 19-23, ud over  

 foranstaltninger efter § 19, stk. 5, nr. 1-4, først gennemføres forbedringer  

 efter lov om leje eller lov om midlertidig regulering af boligforholdene 5 år  

 efter projektets færdiggørelse.
 Ifølge § 33, stk. 5, finder § 12 tilsvarende anvendelse for  

 boligforbedringsbeslutninger.
Efter §§ 19, stk. 5 og 20, stk. 1, kan kommunalbestyrelsens påbud  

 til ejeren om at gennemføre forbedringsarbejder kun omfatte nærmere opregnede  

 foranstaltninger, såfremt 1. et flertal af lejerne har gjort indsigelse imod  

 ejerens projekt eller dele heraf eller 2. ejeren ikke efterkommer kommunalbestyrelsens  

 opfordring til at fremkomme med et projekt.
 Efter § 28 er et vedtaget gennemførelsesprojekt bindende for ejere  

 og indehavere af andre rettigheder over ejendommen fra det tidspunkt, de  

 pågældende har fået meddelelse om vedtagelsen, uden hensyn til hvornår retten  

 er stiftet.
Efter § 75 a, stk. 1, kan kommunalbestyrelsen nedlægge et  

 midlertidigt forbud for et tidsrum af indtil 2 år mod, at der retligt eller  

 faktisk foretages ændringer på en ejendom, hvis benyttelse skønnes forbundet  

 med sundheds- eller brandfare.
Forbudet bortfalder, når kommunalbestyrelsen  

 meddeler påbud efter § 72 eller forbud efter § 73 eller underretter ejeren  

 om, at der ikke er fundet anledning til at træffe beslutning efter kapitel  

 VIII.
 Efter § 75 a, stk. 2, må der ikke retligt eller faktisk foretages  

 ændringer på en ejendom, hvor der er meddelt nedrivningspåbud efter § 74,  

 stk. 2, eller boligtilsynsloven, medmindre kommunalbestyrelsen meddeler  

 tilladelse hertil, eller der foreligger et godkendt forbedringsforslag efter  

 § 75.
 12. Lov om midlertidig regulering af boligforholdene  

 (lovbekendtgørelse nr. 525 af 11 juli 1986, som ændret ved § 3 i lov nr. 831  

 af 21. december 1988).
 Byggetilladelse til et forbedringsarbejde, som huslejenævnet har  

 udsat i henhold til § 25, stk. 3 må ikke meddeles, så længe  

 udsættelsen er gældende.
 Inden byggetilladelse meddeles, skal det påses, at reglerne i §§ 46 og  

 52 om samtykke til nedlæggelse af en bolig er overholdt, herunder  

 enkeltværelser, der ikke er en del af udlejerens beboelseslejlighed eller er  

 del af et een- eller tofamilieshus, som udlejer bebor.
Andre love 13. Lov om bygningsmæssige civilforsvarsforanstaltninger  

 (Indenrigsministeriets lovbekendtgørelse nr. 536 af 3. november 1981, som  

 ændret ved lov nr. 649 af 19. december 1984).
 Bestemmelsen i ændringslovens § 1.1 om sikringsrumspligt ved  

 nybyggeri skal påses overholdt, således at byggetilladelse ikke kan meddeles,  

 før spørgsmålet om indretning af sikringsrum er blevet afklaret.
Ifølge bestemmelsen i § 9, stk. 1 i loven, skal et sikringsrum  

 kunne optage det normalt største antal personer i nybygningen.
Nærmere regler  

 for sikringsrummets størrelse er angivet i § 2 i Indenrigsministeriets  

 bekendtgørelse nr. 650 af 19. december 1984 om sikringsrum.
 Orientering om sikringsrumspligt for boligbyggeri og idrætshaller er givet  

 i DF-meddelelse nr. 91/10 af 20. juni 1991.
 Ifølge § 9, stk. 3, i loven kan Indenrigsministeren helt eller  

 delvis fritage nybygninger til teatre, restauranter, mødelokaler o.lign. for  

 sikringsrumspligten, mod at der træffes andre egnede  

 beskyttelsesforanstaltninger.
 Bestemmelsen i § 17 i loven om pligt til ved nybyggeri med  

 sikringsrum at etablere murgennembrydning ind til nabobygningens kælder skal  

 påses overholdt, således at byggetilladelse ikke kan meddeles, før dette  

 spørgsmål er blevet afklaret.
 Efter bestemmelsen i § 23 i loven kan Indenrigsministeriet i  

 særlige tilfælde dispensere fra lovens bestemmelser.
 Alle dispensationsbeføjelser er ifølge Indenrigsministeriets  

 bekendtgørelse nr. 39 af 19. januar 1987 tillagt Civilforsvarsstyrelsen med  

 Indenrigsministeriet som ankeinstans.
 Bekendtgørelse nr. 650 af 19. december 1984 om sikringsrum indeholder de  

 tekniske bestemmelser for sikringsrum og murgennembrydninger.
 Bestemmelsen i § 2 i bekendtgørelsen angiver detaljerede bestemmelser for  

 antallet af pladser i sikringsrum for forskellige anvendelser af bygninger.
 Bestemmelsen i § 2, stk. 6, tillader, at antallet af pladser i sikringsrum  

 til erhvervsbygninger og etablissementer kan reduceres med 13 pct. af hensyn  

 til personfravær under beredskab.
 Bestemmelsen i § 7, stk. 5, fastlægger særlige regler for etableringen af  

 ekstra åbninger i et sikringsrums omgivende vægge udover åbninger til  

 adgangsdør og nødudgange.
 Bestemmelserne om murgennembrydningernes udførelse er indeholdt i §§ 15,  

 16, 17 og 18. § 18 fastsætter, at ejeren af en bestående bygning kan få sin  

 del af udgifterne til murgennembrydningen refunderet af  

 Civilforsvarsstyrelsen.
 14. Lov om varmeforsyning (Energiministeriets  

 lovbekendtgørelse nr. 382 af 13. juli 1990).
Generelt bemærkes, at kommunalbestyrelsen i henhold til  

 varmeforsyningslovens § 3 har pligt til at udføre en planlægning for  

 varmeforsyningen i kommunen.
Denne planlægning forudsættes inddraget i  

 forbindelse med den fysiske planlægning, kommune- og lokalplanlægningen,  

 bl.a. ved revisioner eller ændringer af kommuneplaner eller vedtagelse af  

 lokalplaner, især byggelovgivningen og miljøbeskyttelsesloven.
For så vidt angår ny bebyggelse kan kommunalbestyrelsen i henhold til  

 varmeforsyningslovens § 11 - såfremt det er forudsat i et godkendt projekt  

 for et kollektivt varmeforsyningsanlæg - pålægge tilslutningspligt til det  

 kollektive anlæg.
Pålægget sker senest ved udstedelse af byggetilladelsen.  

 Tilslutningen skal ske ved ibrugtagningen.
Ifølge § 14 kan kommunalbestyrelsen, hvis det skønnes nødvendigt til  

 gennemførelse af varmeforsyningsplanlægningen, bestemme, at nærmere angivne  

 opvarmningssystemer ikke må etableres i ny bebyggelse inden for et geografisk  

 afgrænset område.
En sådan beslutning skal meddeles ejendommens ejer snarest  

 muligt og senest ved udstedelsen af byggetilladelse.
 Med energiministerens skrivelse af 30. november 1988 er  

 kommunalbestyrelsen pålagt pligt til at nedlægge forbud mod etablering af  

 elopvarmning i ny bebyggelse i områder, der er eller bliver udlagt til  

 kollektiv varmeforsyning.
 Udover opførelsen af nye bygninger omfatter udtrykket »ny  

 bebyggelse« også moderniseringer af særligt omfattende karakter eller  

 ombygning, som medfører etablering af et nyt opvarmningssystem.
 15. Brandloven (Justitsministeriets lovbekendtgørelse nr. 365  

 af 28. juli 1983). (Pr. 1.1.1992 hører brandloven under  

 Indenrigsministeriet).
§ 27  fastsætter bl.a., at oprettelse af  

 virksomheder, der anvender brandbare luftarter, kræver tilladelse fra  

 brandmyndigheden, d.v.s. brand- eller beredskabskommissionen og i kommuner  

 uden disse fra politimesteren.
Der kan stilles krav vedrørende virksomhedens  

 beliggenhed, indretning og benyttelse.
I medfør af § 40 er der udsendt bekendtgørelser og tekniske  

 forskrifter om - oplagring og anvendelse af brandfarlige væsker, oplagring og anvendelse  

 af sprøjtemaling og lakering med brandfarlige væsker, - F-gas, - træbearbejdning og træoplag, - plastforarbejdning og plastoplag, - korn- og foderstofvirksomheder, - fremstilling og oplagring af mel og - visse brandfarlige virksomheder og oplag.
 Brandmyndigheden kan stille krav vedrørende beliggenhed, indretning og  

 benyttelse af sådanne virksomheder og oplag, idet dog Statens  

 Brandinspektion fastsætter vilkår for store oplag af brandfarlige væsker  

 (over 10.000 oplagsenheder) og F-gas (over 25.000 kg) samt alle højlagre.
I medfør af tidligere brandlov er der udsendt bekendtgørelse om  

opbevaring af transportable beholdere med sammentrykkede, fordråbede  

 eller under tryk opløste luftarter.
Brandmyndigheden (subsidiært Statens  

 Brandinspektion) fastsætter vilkår for oprettelse af sådanne oplag.
