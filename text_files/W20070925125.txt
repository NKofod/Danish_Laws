Landsskatteretskendelse vedr.
Anmodning om ekstraordinær  

 genoptagelse Klagen vedrører  

 anmodning om ekstraordinær genoptagelse.
Landsskatterettens  

 afgørelse Skattemyndigheden har ikke imødekommet anmodning om  

 ekstraordinær genoptagelse af skatteansættelserne for indkomstårene 1998-2001.
 Landsskatteretten pålægger skattemyndigheden at genoptage  

 klagerens skatteansættelse for indkomstårene 1998-2001.
Sagens oplysninger Indkomståret 1998 Klageren har ved selvangivelsen for indkomståret 1998  

 selvangivet betalte studielånsrenter med 5.835 kr.
Skattemyndigheden har i agterskrivelse af 5. april 2000  

 anført, at studielånsrenter ikke kan godkendes fratrukket på grund af  

 manglende  

 dokumentation.
Skatteansættelsen er ændret i overensstemmelse hermed ved  

 årsopgørelse af 8. maj 2000.
Indkomståret 1999 Klageren har betalt studielånsrenter med 11.670 kr., hvilket  

 ikke er medregnet på den fortrykte selvangivelse for indkomståret 2000.
 Skattemyndigheden har ved brev af 29. august 2000 samt 4.  

 oktober 2000 anmodet om dokumentation for betalte studielån samt  

 specifikation  

 af aktiesalg/køb.
 Ved afgørelse af 19. december 2000 har skattemyndigheden  

 forhøjet klagerens skattepligtige indkomst skønsmæssigt med 50.000 kr.  

 vedrørende fortjeneste ved aktiesalg.
Indkomståret 2000 Klageren har ved selvangivelsen for indkomståret 2000  

 selvangivet betalte studielånsrenter med 6.545 kr.
Skattemyndigheden har i agterskrivelse af 6. december 2001  

 anført, at studielånsrenter ikke kan godkendes fratrukket på grund af  

 manglende  

 dokumentation.
Skatteansættelsen er ændret i overensstemmelse hermed ved  

 årsopgørelse af 14. januar 2002.
Indkomståret 2001 Klageren har betalt studielånsrenter med 3.040 kr., hvilket  

 ikke er medregnet på den fortrykte selvangivelse for indkomståret 2001.
 Advokaten har oplyst, at klageren ikke har været i stand til  

 at varetage sine egne interesser overfor skattemyndighederne i den ovennævnte  

 periode på grund af hans psykiske tilstand.
 Til dokumentation af klagerens psykiske tilstand har  

 advokaten fremsendt følgende erklæringer:
 Erklæring af 14. oktober 2005 fra B, centerchef og  

 speciallæge i psykiatri ved Psykoterapeutisk Center X, hvoraf bl.a. fremgår:
 ovennævnte [klageren] har været i behandling ved  

 Psykoterapeutisk Center X i perioden 02.02.96 til 31.05.99, herunder fra  

 11.03.96 til 11.11.96 i dagbehandling med gruppeterapi, den øvrige del af  

 perioden i ambulant individuel behandling hos speciallæge i psykiatri.
 A blev oprindelig henvist hertil fra Hospital Y, psykiatrisk  

 afdeling, hvor han i perioden forinden havde været indlagt i en psykisk  

 medtaget tilstand.
Den tilstand han har været behandlet for ved  

 Psykoterapeutisk Center X har været bedømt som en alvorlig  

 personlighedsforstyrrelse  

 præget af identitetsusikkerhed, manglende stabilitet i især nære  

 følelsesmæssige relationer og øget sårbarhed i forhold til psykisk  

 belastning.  

 Han har frembudt letvakt angst, ensomhedsfølelse, ambivalens,  

 spekulationstendens  

 og tilbøjelighed til isolation og omvending af døgnrytmen med langvarig  

 unddragelse fra social kontakt.
Han har imidlertid kunnet passe den ambulante  

 behandling her, og har efter eget udsagn også haft udbytte af den.
Han har i  

 forbindelse med behandlingen arbejdet aktivt med at forsøge at ændre sin  

 døgnrytme og at øge sit aktivitetsniveau, sin evne til at handle og udvikle  

 mere  

 stabile sociale kontakter.
Der har øjensynlig været perioder med bedring af  

 disse funktioner, men problemerne er oftest vendt tilbage.
Han har været i stand til at klare sig selv i egen bolig, og  

 har i en vis udstrækning kunnet følge studier som led i revalideringsforsøg,  

 ligesom han har kunnet gennemføre højskoleophold.
Han har også i perioder  

 haft  

 et noget længere varende forhold til en kæreste og har sammen med andre  

 kunnet  

 deltage i sports- og skakaktiviteter. han har imidlertid sammenlagt haft et  

 yderst  

 begrænset overskud til social kontakt og engagement og hans livsførelse synes  

 i  

 vid udstrækning at have været præget af ritualer, omstændelighed og  

 langsomhed m.h.t. at få ting gjort, hvilket indebærer, at han, på  

 baggrund af  

 behandlingsforløbet her, har været bedømt som været fuldt uarbejdsdygtig.
Han har i lange perioder vægret sig ved direkte kontakt med  

 forældrene, og selv om han måske ind imellem har været i stand til at tage  

 imod  

 tilbudt hjælp fra dem, har kontakten, vurderet på baggrund af journalens  

 oplysninger ikke været af en sådan stabilitet, at de har kunnet have nærmere  

 indsigt i hans forhold.
Der har ikke været etableret samtale med  

 socialrådgiver  

 i forbindelse med behandlingen her, men han har under behandlingsforløbet  

 haft  

 kontakt til socialforvaltningen i Zs Kommune, og man har her fra centret et  

 par  

 gange afgivet statusbedømmelse til støtte for hans revalideringsansøgning.
Journalen indeholder ikke beskrivelser, der direkte  

 omhandler de problemer, A måtte have haft m.h.t. at handle i varetagelse af  

 egne interesser i forhold til bl.a. myndighederne eller m.h.t. at være i  

 stand  

 til at bede andre om hjælp hertil, men beskrivelsen af hans tilstand i øvrigt  

 taler for, at han med stor sandsynlighed kan have haft sådanne problemer i  

 den  

 periode, han har været i behandling her. Erklæring af 26. oktober 2005 fra speciallæge i psykiatri C  

 hvoraf bl.a. fremgår:
 Ovennævnte i det efterfølgende benævnt A, har været i  

 behandling hos mig på gr. af psykisk sygdom  

 i perioden maj 2000 til sept. 2003.
Jeg fik gennem udskrivningsbreve dokumenteret, at As sygdom  

 strakte sig tilbage til 1995 med indlæggelse på psykiatrisk afd.
Hvidovre  

 Hospital efterfulgt af et langvarigt terapiforløb på Xs  

 Neurosehospital.
I behandlingsperioden hos mig var det åbenbart, at A var  

 præget af en psykisk skrøbelighed, som især gav sig udslag i let vakt angst  

 og  

 udtalte tvangssymptomer.
Dette medførte en vis tilbagetrækning og isolation.  

 A  

 led af daglige invaliderende tvangshandlinger, så at han gik i stå på det  

 nødvendige handlingsplan.
Der var svære følelsesmæssige konflikter og  

 kontaktvanskeligheder.
Tankerne låste sig fast.
Han formåede ikke at gennemgå  

 sin post regelmæssigt, og bunkerne hobede sig op.
Han fik aldrig bedt sine  

 nærmeste om hjælp til at få ryddet op.
Jeg kan således ud fra mit kendskab til A bekræfte, at han i  

 lange perioder har haft meget svært ved at udføre funktioner og handlinger  

 til  

 varetagelse af egne interesser, som eksempelvis i tide at fremsende  

 nødvendige  

 dokumenter til brug for myndighederne.
Jeg har også kunnet konstatere, at A  

 på  

 gr. af følelsesmæssige konflikter i forhold til omgivelserne ikke har formået  

 at bede om den fornødne hjælp. Endvidere har klagerens moder indsendt følgende beskrivelse:
Min søn A viste i begyndelsen af 1990erne tegn på en  

 skrøbelighed, som tog til i 1994, hvor han så sig nødsaget til at tage orlov  

 fra sine universitetsstudier og springe fra lige før sin eksamen, trods  

 behørig  

 forberedelse.
I løbet af 1995 tog det psykiske pres og stress til.
A var i  

 lang  

 tid boligløs og boligsøgende i Z. sidst i november blev han indlagt på  

 psykiatrisk  

 afdeling på Hospital Y.
I den periode blev vores kontakt til hinanden dårlig, og det  

 blev derfor svært at holde kontakten ved lige og yde den hjælp, der så  

 tydeligt  

 var brug for.
Når jeg forsøgte at få kontakt til ham, fik han det endnu  

 dårligere, og jeg måtte trække mig af frygt for, at hans tilstand ville  

 forværres ved min kontakt til ham.
A fik naturligvis tilbud om at bo hos mig,  

 da han var boligløs end ikke dette var han psykisk i stand til at tage imod.
 As kontaktforstyrrelser viste sig ved, at han, for at  

 skærme sig psykisk fra omgivelsernes indtrængning, undgik og afbrød kontakt  

 til  

 andre i halve til hele år.
I de følgende år isolerede A sig fra familie og venner og  

 har kun haft begrænset kontakt, der udelukkende har været på hans  

 betingelser.  

 Det var, og er fortsat hans eneste måde at holde fast på sig selv, dvs. ikke  

 at  

 lade angsten få overtaget.
Den meget specifikke, snævre kontakt og  

 udelukkende  

 på As betingelser, gav derfor ikke adgang til at blande sig i hans sociale  

 forpligtelser eller sikre sig, at han var i stand til at tage hånd på dem.
As far, der bor i Æ, har telefonisk forsøgt at ved lige  

 holde forbindelsen med sin søn, men der kunne gå uger eller måneder imellem  

 det  

 lykkedes  A trak sit telefonstik ud og kunne desuden kun nås om natten.  

 As  

 far forsøgte også at mødes med ham, når han selv var i Z; men ofte var hans  

 besøg forgæves, da A ikke var i stand til at udholde besøg af sin far (eller  

 andre) i sin egen lejlighed.
Til trods for at han havde udtrykt ønske om at  

 de  

 mødtes, var han ikke i stand til at møde op på aftalt tid og sted i byen.
Hvad angår min egen kontakt til A kan jeg oplyse, at jeg  

 f.eks. aldrig har fået hans telefonnummer.
Derfor var/er min mulighed for at  

 vise A, at jeg var/er der, hvis han ønskede og psykisk var parat til det,  

 begrænset til at foregå ved, at jeg regelmæssigt skrev breve, velvidende at  

 de  

 muligvis ikke blev læst og slet ikke svaret på.
Jule- og fødselsdagsgaver  

 måtte  

 jeg stille i hans pulterrum i kælderen, hvor han bor, med håb om at han tog  

 dem  

 til sig.
For at sikre mig livstegn kørte jeg ofte forbi hans bolig for at se,  

 om der var tændt lys eller slukket.
I de forløbne 12 år har jeg således haft meget lidt kontakt  

 til A.
Der har kunnet gå år uden at jeg så eller talte med ham.
Jeg måtte  

 holde  

 mig tilbage fra almindelig kontakt, da jeg ikke ønskede at forværre hans  

 tilstand, og i stedet afvente et eventuelt udspil fra ham selv.
I forsommeren 2005 begyndte A at kontakte mig og bede om  

 hjælp til praktiske ting, som han i årevis ikke selv havde været i stand til  

 at  

 varetage, lige så lidt som han havde kunnet bede andre om hjælp.
Det drejede  

 sig bl.a. om defekter i lejligheden, sociale forpligtelser samt herværende  

 skattesag. Klageren har ved anmodning af 27. juli 2005 anmodet  

 skattemyndighederne om genoptagelse af skatteansættelserne for indkomstårene  

 1998  2001. Skattemyndigheden afslog at imødekomme anmodningen ved  

 afgørelse  

 af 2. august 2005. Denne afgørelse blev påklaget til Told- og Skattestyrelsen  

 den 2. november 2005.
 Sagen er oversendt til Landsskatteretten i medfør af  

 skatteforvaltningslovens § 62, stk. 5.
Skattemyndighedens  

 afgørelse Skattemyndigheden har ikke imødekommet anmodning om  

 genoptagelse af indkomstårene 1998  2001.
Anmodning om genoptagelse skal ifølge skattestyrelseslovens  

 § 34, stk. 2, være indsendt senest 1. maj i det 4. år efter indkomstårets  

 udløb.
I særlige tilfælde kan der ifølge skattestyrelseslovens § 35 ske  

 genoptagelse af skatteansættelsen efter udløbet af fristen i  

 skattestyrelseslovens § 34, stk. 2.
Klagerens genoptagelsesanmodning er alene begrundet i, at  

 han for indkomstårene 1998  2001 har glemt at fratrække renteudgifter  

 af  

 studielån.
Betingelserne for genoptagelse efter skattestyrelseslovens § 35 er  

 ikke opfyldte.
Det er en betingelse for genoptagelse efter  

 skattestyrelseslovens § 35, stk. 1, nr. 1, at der efter indkomstårets udløb  

 er  

 indtrådt en ændring i det privatretlige eller offentligretlige grundlag for  

 ansættelsen.
Glemte fradrag og lignende medfører derfor ikke, at genoptagelse  

 kan ske efter denne bestemmelse.
 Bestemmelserne om genoptagelse efter skattestyrelseslovens §  

 35, stk. 1, nr. 2-4 og 7, er ikke relevante i denne sag.
 Der foreligger endvidere ikke særlige omstændigheder, som  

 nævnt i skattestyrelseslovens § 35, stk. 1, nr. 8, som kan begrunde en  

 ændring.  

 Det er i den forbindelse anført, at klageren selv er forpligtet til at  

 kontrollere de oplysninger, som fremgår af selvangivelsen på baggrund af  

 indberetninger fra arbejdsgivere, banker m.v., og de oplysninger, der ikke er  

 fortrykt på selvangivelsen.
 Det er desuden en betingelse, at anmodningen om genoptagelse  

 er fremsat inden 6 måneder efter at de omstændigheder, der gør det muligt at  

 fravige fristen i skattestyrelseslovens § 34, stk. 2, er indtruffet, jf.  

 skattestyrelseslovens § 35, stk. 2. Klageren antages at have været bekendt  

 med  

 de oplysninger, der har ligget til grund for anmodningen om genoptagelse på  

 et  

 tidspunkt, der ligger mere end 6 måneder før indsendelsen af anmodningen.
Klagerens påstand og  

 argumenter Klagerens advokat har nedlagt principal påstand om, at  

 Landsskatteretten pålægger skattemyndigheden at genoptage klagerens  

 skatteansættelse for indkomstårene 1998  2001.
 Subsidiært er der nedlagt påstand om, at skattemyndighedens  

 afgørelse er ugyldig på grundlag af mangelfuld sagsbehandling, hvorfor sagen  

 påstås hjemvist til skattemyndigheden med henblik på realitetsbehandling af  

 skatteansættelserne for indkomstårene 1998-2001.
Det er ikke korrekt, som anført af skattemyndigheden i  

 afslaget, at genoptagelsesanmodningen alene er begrundet i, at klageren  

 skulle  

 have glemt at fratrække renteudgifter af studielån.
Der har netop ikke været  

 tale om glemsomhed eller lignende.
Derimod skyldes det, at klageren grundet  

 psykisk skrøbelighed igennem en årrække ikke har været i stand til på  

 betryggende vis at varetage sine interesser overfor skattevæsenet.
Dette  

 forhold har resulteret i fejlagtige skatteansættelser i de påklagede  

 indkomstår.
Til dokumentation af klagerens psykiske sygdom har repræsentanten  

 indsendt udtalelse af 14. oktober 2005 fra speciallæge i Psykiatri og  

 centerchef ved Psykoterapeutisk Center X, B, samt udtalelse af 26. oktober  

 2005  

 fra speciallæge i psykiatri C.
På trods af klagerens situation rettede han allerede primo  

 januar 2003 henvendelse til Zs Skatteforvaltning.
Han blev imidlertid  

 afvist  

 af medarbejderen D.
Endvidere rettede klageren henvendelse til Told- og  

 Skattestyrelsen, proceskontoret ultimo 2003, hvor han talte med medarbejderen  

 E.
Endelig rettede han ligeledes ultimo 2003 henvendelse til Told- og  

 Skattestyrelsen, hvor han fik en procesvejledning af medarbejderen F.
På  

 grund  

 af klagerens psykiske skrøbelighed på daværende tidspunkt var han ikke i  

 stand  

 til at følge op på sagen.
 Klagerens situation kan betragtes som sådanne særlige  

 omstændigheder, som er omfattet af dagældende skattestyrelseslovens § 35,  

 stk.  

 1, nr. 8.
 Advokaten har endvidere anført, at årsagen til anmodningen  

 om genoptagelse er:
 Dels at klageren igennem hele den omhandlede periode har  

 tilbagebetalt på sine studielån inkl. renter, men ikke desto mindre grundet  

 sin  

 psykiske tilstand ikke har været i stand til rettidigt at indsende  

 dokumentation for betalingen af renter, således som skattemyndigheden har  

 anmodet  

 ham om.
Dels at værdien af klagerens aktiebeholdning er faldet i den  

 omhandlede periode på grund af kurstab på aktierne, og uden at klageren har  

 foretaget aktiesalg.
Grundet hans psykiske tilstand var klageren ikke i stand  

 til rettidigt at indsende dokumentation for, at aktiebeholdningen var intakt,  

 hvorfor han blev beskattet af en skønsmæssig ansat fortjeneste ved aktiesalg.
 Repræsentanten har til støtte fremlagt dokumentation for, at  

 renteudgifter er betalt med henholdsvis 5.835 kr. i 1998, 11.670 kr. i 1999,  

 6.545 kr. i 2000 samt 3.040 kr. i 2001 i form af bl.a. årsopgørelser fra  

 Finansstyrelsen for årene 1998-2001. Endvidere har han fremlagt dokumentation  

 for, at klagerens aktiebeholdning er uændret i form af årsoversigter for  

 1998-2001 over klagerens aktiedepot hos G.
 Vedrørende den subsidiære påstand har advokaten har anført,  

 at han ved en efterfølgende telefonisk henvendelse til den sagsbehandler hos  

 skatteforvaltningen, som har underskrevet afslaget, har fået bekræftet, at  

 der  

 var tale om et standardafslag, og at anmodningen ikke havde været underkastet  

 en nærmere prøvelse.
Repræsentanten har endvidere i et supplerende indlæg til  

 Landsskatteretten bemærket, at skattemyndigheden afgørelse af 2. august 2005  

 endvidere har været særdeles mangelfuld, da den reel er uden begrundelse,  

 ligesom skattemyndigheden har givet advokatens genoptagelsesanmodning af 27.  

 juli 2005 et urigtigt indhold, idet der er henvist til, at anmodningen  

 alene  

 er begrundet i, at De (klageren) for indkomstårene 1998  2001 har glemt  

 at  

 fratrække renteudgifter  Til støtte for den principale påstand har repræsentanten  

 supplerende anført, at den almindelige pligt til at kontrollere og evt.  

 korrigere oplysningerne i selvangivelsen og årsopgørelsen bygger på en  

 forudsætning om, at der er tale om en normalt fungerende borger, som fysisk,  

 psykisk og intellektuelt er i stand til at reagere adækvat overfor  

 skattemyndighedens henvendelser.
De tilvejebragte lægelige udtalelser  

 dokumenterer imidlertid, at dette netop ikke har været tilfældet.
På den anden side har klageren ikke været i en sådan  

 forfatning, at beskikkelse af en ad hoc-værge forekom umiddelbart relevant.
I  

 bagklogskabens lys burde beskikkelse naturligvis være sket.
Potentielle  

 initiativtagere til beskikkelse af en ad hoc-værge var imidlertid ude af  

 stand  

 til at erkende det, idet klageren afskar al kontakt.
Det er formentlig ikke en situation som den foreliggende,  

 lovgiver har haft i tankerne i forbindelse med tilblivelsen af lovens  

 forarbejder, hvorefter personlige forhold er undtaget fra de  

 særlige  

 omstændigheder, som kan begrunde ekstraordinær genoptagelse.
Lovgiver  

 må  

 formodes at have tænkt på den situation, hvor borgeren simpelthen har glemt  

 at  

 foretage sig noget i forhold til skattemyndigheden, som borgeren burde have  

 foretaget sig.
Skattesystemet bygger desuden på en grundtese om, at  

 borgernes indkomstskatteansættelse skel ske korrekt ud fra alle relevante  

 faktiske oplysninger og gældende retsregler.
Opretholdes nægtelse af  

 genoptagelse har det den konsekvens, at klagerens skatteansættelser sker på  

 et  

 fejlagtigt faktuelt grundlag  vel at mærke et grundlag som stiller  

 klageren  

 dårligere.
Nægtelse af genoptagelse vil i øvrigt have betydelige  

 økonomiske konsekvenser for klageren, og det må betragtes som et  

 velfærdsanliggende  

 for denne, at skatteansættelserne sker korrekt.
Det er svært at se hvilket  

 tungtvejende hensyn hos skattemyndigheden, der taler imod genoptagelse.  

 Endelig  

 forekommer det meget desto mere uheldigt at nægte genoptagelse, når henses  

 til,  

 at skattemyndigheden ville kunne have tilvejebragt de rette og relevante  

 oplysninger, hvis blot der var foretaget en mere omhyggelig og tilbundsgående  

 sagsbehandling i forbindelse med skatteansættelserne.
Det strider mod  

 grundlæggende forvaltningsretlige regler at lade borgeren bære risikoen for  

 en  

 mangelfuld sagsbehandling hos skatteforvaltningen.
 Til underbygning af de fremlagte lægeerklæringer har  

 repræsentanten endvidere henvist til følgende lægevidenskabelig litteratur,  

 som  

 beskriver klagerens psykiske problemer: WHO ICD-10 Psykiske lidelser og  

 adfærdsmæssige forstyrrelser, Munksgaard Danmark, p. 104  105 samt p.  

 140,  

 Mellemværende  en diskussion om begrebet borderline, Judy Gammelgaard,  

 2006,  

 p. 104-107, Angst, Jes Gerlach og Esben Hougaard, p. 14-15 og 22-23 samt  

 Personlighed og personlighedsforstyrrelser, Erik Simonsen, p. 54-55 og 82-85.
 Endvidere har klagerens moder i et skriftligt indlæg til  

 Landsskatteretten bl.a. bemærket, at klageren ikke kan bebrejdes, at han  

 psykisk ikke har været i stand til at rette den nødvendige henvendelse til  

 skattemyndighederne.
Dokumentation og oplysninger om betalte renter og uberørt  

 aktiedepot kunne endvidere have været indhentet af myndighederne, da det  

 drejer  

 sig konkrete og faktiske tal og poster.
Danmarks Finansstyrelse  

 (Hypotekbanken)  

 har siden 2003 overført disse oplysninger automatisk til skattemyndighederne,  

 ligesom banken formentlig ligeledes automatisk indberetter oplysningerne om  

 depotet.
Såfremt de nuværende automatiske overføringer allerede fandt sted i  

 1998,  

 ville klageren ikke være blevet beskattet.
Endelig har klagerens moder bemærket, at det af sagens  

 oplysninger tydeligt må fremgå, at hendes søn ikke har haft til hensigt ikke  

 at  

 opfylde sine forpligtelser.
Derimod har han forsøgt og kun delvis været i  

 stand  

 til at opfylde sine forpligtelser.
F.eks. har han betalt sine studielån,  

 trods  

 en meget lille indtægt, og han har indsendt selvangivelsen for nogle af  

 årene.  

 Andre forpligtelser lykkedes det ham ikke at opfylde.
Det medførte  

 uberettiget  

 forhøjelse af hans skat og dermed forringelse af hans i forvejen lave  

 indtægt,  

 sygedagpenge og levegrundlag.
Landsskatterettens  

 bemærkninger og begrundelse Efter dagældende skattestyrelseslovs § 34, stk. 2 (nu  

 skatteforvaltningslovens § 26, stk. 2), skal en skattepligtig, der ønsker at  

 få  

 ændret sin ansættelse, senest den 1. maj i det 4. år efter indkomstårets  

 udløb  

 fremlægge oplysninger af faktisk eller retlig karakter, der kan begrunde  

 ændringen.
 Klageren har anmodet om genoptagelse af skatteansættelserne  

 for indkomstårene 1998-2001 den 27. juli 2005. Anmodningen er således ikke  

 fremsendt indenfor den ordinære frist, jf. dagældende skattestyrelseslovens §  

 34, stk. 2. Det bemærkes herved, at det ikke i tilstrækkelig grad er  

 sandsynliggjort, at klageren har afgivet en egentlig anmodning om  

 genoptagelse  

 forud for den 27. juli 2005.
 Ifølge den dagældende skattestyrelseslovs § 35, stk. 1, nr.  

 8 (nu skatteforvaltningslovens § 27, stk. 1, nr. 8), kan ansættelser  

 genoptages  

 ekstraordinært, når der foreligger særlige omstændigheder.
 Ifølge bemærkningerne til loven er bestemmelsens  

 anvendelsesområde tilfælde, hvor der foreligger særlige omstændigheder, der  

 fører til, at det må anses for urimeligt at opretholde ansættelsen uden for  

 de  

 tilfælde, hvor genoptagelse kan ske efter de objektive grunde i bestemmelsen.  

 Af bemærkningerne fremgår, at bestemmelsen bl.a. kan finde anvendelse i  

 tilfælde, hvor en urigtig ansættelse skyldes svig fra tredjemand eller andre  

 særlige omstændigheder, der ikke kan bebrejdes den skattepligtige.
 Efter en konkret vurdering af klagerens psykiske lidelse  

 samt sygdomsforløb må det anses for tilstrækkeligt dokumenteret, at der  

 foreligger sådanne særlige omstændigheder, som kan begrunde suspension af  

 genoptagelsesfristen efter dagældende skattestyrelseslovs § 35, stk. 1, nr.  

 8.
 Der er herved lagt vægt på, at det henset til klagerens  

 alvorlige psykiske tilstand i den ophandlede periode ikke kan bebrejdes  

 klageren, at han ikke har selvangivet og reageret overfor skattemyndighedens  

 henvendelser rettidigt og inden udløbet af de ordinære genoptagelsesfrister.
Der er endvidere henset til, at der er tale om for klageren  

 ikke ubetydelige beløb, og at renteudgifter samt aktiebeholdning er fuldt  

 dokumenteret.
For så vidt angår den skønsmæssige forhøjelse på 50.000 kr. for  

 indkomståret 1999 er der endvidere tale om et urimeligt skøn, som medfører en  

 urimelig skatteansættelse, idet den skønsmæssige forhøjelse end ikke  

 beløbsmæssigt kan indeholdes i den indberettede kursændring på klagerens  

 aktiebeholdning i det pågældende indkomstår.
 Landsskatteretten pålægger på denne baggrund  

 skattemyndigheden at genoptage klagerens skatteansættelser for indkomstårene  

 1998-2001. Landsskatteretten har ikke herved taget stilling til den  

 materielle  

 skatteansættelse.
