EU er en  

 toldunion  og derfor er størstedelen  

 af toldlovgivningens bestemmelser fastsat i EU.
Bestemmelserne  

 er fastsat i EU-forordninger, der er direkte anvendelige i alle  

 medlemslande.
Den toldlovgivning, der er fastsat nationalt i Danmark  

 indeholder regler på områder, hvor der ikke er fastsat regler på  

 EU-plan.
Det gælder f. eks. på områderne vedrørende toldkontrol og  

 straf ved overtrædelse af toldlovgivningens regler.
 Betegnelsen "EU-lovgivning"  omfatter af praktiske grunde alle  

 EU-retsakter, uanset om der er tale om en  rådsforordning, en  

 kommissionsforordning eller anden retsakt.
 Retsakternes korrekte betegnelse er anført, når den konkrete  

 retsakt citeres, som f, eks.:  

 Rådets forordning       (EØF) nr. 2913/92 af 12. oktober 1992 om indførelse  

 af en EF-toldkodeks.
I.1 EU´s toldlovgivning EUs toldlovgivning udgøres af forordninger, der er umiddelbart gældende  

 og kan håndhæves i medlemsstaterne.
 Herudover findes en række retsakter, herunder forordninger om bl.a.  

 toldpræference, toldsuspensioner, toldkontingenter,  importlofter og  

 antidumpingtold.
I.2 Dansk toldlovgivning Den danske toldlovgivning udgøres af:
 Derudover indeholder en  

 række ændre love bestemmelser, der vedrører toldopgaven:
 Bestemmelser om de formelle og procesuelle regler i forbindelse med  

 korrekt sagsbehandling findes i juridisk vejledning om procesuelle regler  

 på SKATs område 2006-2.
I.3 Anden lovgivning end toldlovgivning, som  

 finder anvendelse ved varers ind- og udførsel Udover den ovenfor nævnte toldlovgivning findes der anden lovgivning,  

 som regulerer indførslen og udførslen af varer, se bl.a. om de såkaldte  

 varebestemmelser i  

 afsnit       A5.
Hertil kommer, at Danmark har tiltrådt en række internationale  

 konventioner og aftaler, der bl.a. vedrører told.
Det drejer sig f. eks om  

 toldkonventionen om international godstransport på grundlag af  

 TIR-carneter (TIR-konventionen) og konventionen om diplomatiske og  

 konsulære repræsentanter samt internationale organisationer og  

 institutioner (Wiener-konventionen).
I.4 Internationalt samarbejde Danmark deltager i det internationale samarbejde på toldområdet.  

 Det danske medlemskab af EU medfører et omfattende samarbejde om  

 fastsættelse af regler og procedurer på toldområdet.
De vedtagne  

 EU-regler på toldområdet er direkte anvendelige i alle EUs  

 medlemslande.
 Derudover  deltager Danmark i det internationale samarbejde  

 indenfor rammerne af   

 Verdenstoldorganisationen (World Customs       Organisation - WCO ) samt  

 Verdenshandelsorganisationen (World Trade       Organisation - WTO).
I.4.1 Den Europæiske Union (EU) Et af elementerne i Den Europæiske Union (EU) er toldunioen, der  

 indebærer et tæt og forpligtende samarbejde på toldområdet mellem de 25  

 medlemslande, der udover Danmark omfatter Belgien, Cypern, Estland,  

 Finland, Frankrig, Grækenland, Holland, Irland, Italien, Letland, Litauen,  

 Luxembourg, Malta, Polen, Portugal, Slovakiet, Slovenien, Spanien,  

 Storbritannien, Sverige, Tjekkiet, Tyskland, Ungarn og Østrig.
Rumænien og  

 Bulgarien forventes at blive medlemmer den 1. janaur 2007 eller  

 eventuel 1. januar 2008. Endvidere er der i EU truffet beslutning om at  

 indlede optagelsesforhandlinger med Kroatien og Tyrkiet.
EU''s beslutnings- og lovgivningsproces varetages af Rådet i samarbejde  

 med Europa-Parlamentet på forslag fra Europa-Kommissionen.
I flere  

 tilfælde har Rådet bemyndiget Europa-Kommissionen til at vedtage  

 gennemførelsesbestemmelser.
Disse gennemførelsesbestemmelser vedtages ved  

 en kommissionsforordning.
Europa-Kommissionen påser i øvrigt, at  

 fællesskabsretten overholdes, og EF-Domstolen dømmer i sager om  

 overtrædelse af fællesskabsretten.EU-Traktaten giver hjemmel til  

 forskellige former for retsakter.
Der er først og fremmest tale om  

 forordninger og direktiver.
Forordninger er bindende i alle enkeltheder og  

 gælder umiddelbart i alle medlemslande.
Forordninger anvendes bl.a. på  

 toldområdet.
Der er endvidere tale om direktiver, hvor gennemførelsen er  

 overladt til de enkelte medlemslande, således at bestemmelserne først  

 træder i kraft når de er gennemført i national lovgivning.
Direktiver  

 anvendes bl.a. på afgiftsområdet.
Det Europæiske Råd er EU''s øverste myndighed.
Det Europæiske Råd blev  

 etableret for at tilføre samarbejdet mellem EU-landene mere handlekraft og  

 dynamik.
Stats- og regeringscheferne mødes i Det Europæiske Råd mindst én  

 gang under hvert formandskab, hvilket vil sige hvert halve år.
Mødet ledes  

 af det land, der har formandskabet.
 Finland har formandskabet i 2. halvår 2006, og Tyskland  

 har formandskabaet i 1. halvår 2007. Danmark havde formandskabet i 2.  

 halvår 2002.
EU''s lovgivende magt, dvs. at Rådet vedtager eller forkaster forslag,  

 der er stillet af Kommissionen.
På en række områder, herunder toldområdet,  

 sker vedtagelsen i samarbejde med Europa-Parlamentet ved den såkaldte  

 fælles beslutningsprocedure.
Rådet er medlemslandenes institution.
Det  

 består af delegationer fra de enkelte medlemslande, som regel ledet af en  

 minister.
Rådet kan træffe afgørelser med fuldstændig enighed,  

 kvalificeret flertal, eller simpelt flertal.
Det er retsaktens  

 retsgrundlag, der bestemmer hvorledes den vedtages.
Rådets forordning om  

 toldkodeks er vedtaget med kvalificeret flertal.
Coreper - De Faste Repræsentanters Komité - består af medlemslandenes  

 EU-ambassadører.
Coreper forbereder arbejdet i Rådet i tæt kontakt med de  

 berørte ministerier i medlemslande, herunder især  

 udenrigsministerierne.
Der er i rådsregi nedsat en lang række arbejdsgrupper på forskellige  

 områder.
På toldområdet kan nævnes Rådsgruppen for Toldunionen, der  

 varetager drøftelserne af EU-Kommissionens forslag til nye retsakter på  

 toldområdet, som f.eks. forslag til ændring af Rådets forordning om  

 toldkodeks, forinden disse forslag går til videre til Coreper og Rådet.  

 Danmark er repræsenteret i Rådsgruppen for Toldunionen  

 ved Hovedcentret og den danske fiskalattache i Bruxelles.
Det er i princippet alene Europa-Kommissionen, der kan tage initiativ  

 til ny lovgivning, der skal vedtages af Rådet.
Europa-Kommissionen sørger  

 også for gennemførelse af administrative regler vedrørende ny lovgivning  

 og det er endvidere Europa-Kommissionen, der kontrollerer, at medlemslande  

 overholder den ny lovgivning.
Ved manglende overholdelse af reglerne kan  

 Kommissionen rejse sag mod et medlemsland ved  

 EF-Domstolen.Europa-Kommissionen indgår internationale  

 handelsaftaler på vegne af EU.
Desuden forvalter Kommissionen EU''s  

 budget.Europa-Kommissionen ledes af 25 kommissærer, der udpeges af  

 medlemslandenes regeringer for en periode af 5 år.
Europa-Kommissionens  

 administration består af 25 generaldirektorater, der er opdelt efter  

 emneområder og kan sammenlignes med ministerierne i en  

 statsadministration.
På toldområdet varetages administrationen af  

 Generaldirektoratet for Beskatning og Toldunion (TAXUD). Dertil kommer en  

 række tjenester, som f. eks.
Den juridiske tjeneste,  

 Oversættelsestjenesten og Tolketjenesten.
Kommissionens forvaltning sker bl.a. via forvaltningskomitéer.
Der  

 afholdes regelmæssigt møder i disse komitéer, der har Europa-Kommissionen  

 som formand, og hvori deltager repræsentanter for de enkelte  

 medlemslande.
 Hovedcentret deltager i følgende arbejdsgrupper nedsat under  

 Kommissionens Toldkodeksudvalg:
I.4.2 Verdenstoldorganisationen (WCO) Verdenstoldorganisationen eller World Customs Organisation (WCO)   

 er en organisation, der forvalter og gennemfører et verdensomspændende  

 internationalt toldsamarbejde.WCO blev oprettet i 1953 under  

 navnet Toldsamarbejdsrådet eller Customs Cooperation Council (CCC).  

 Organisationen ændrede i 1994 navn til Verdenstoldorganisationen (WCO) for  

 at vise omverdenen, at der er tale om en verdensomspændende  

 organisation.
WCO har  ca. 160 medlemslande.
Ved medlemskab  

 opnås ret til at deltage i møder i WCOs forskellige komitéer og dermed  

 også mulighed for at påvirke de beslutninger, der træffes.
WCOs generaldirektører mødes ved årlige rådsmøder.
Herudover  

 afholdes der jævnligt møde i WCOs politiske kommission (Policy  

 Commission) samt i forskellige tekniske komitéer.
Disse komitéer  

 er:
