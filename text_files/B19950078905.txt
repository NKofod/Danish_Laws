I henhold til § 138 b i lov om social bistand, jf. lovbekendtgørelse nr. 1024 af 13. december 1994, som senest ændret ved lov nr. 433 af 14. juni 1995 meddeles:
 § 1.  Socialministeren har den 27. september 1995  

 godkendt, at Ringkjøbing Amtskommune fuldtud afholder merudgifterne ved  

 gennemførelse af et specialiseret institutionstilbud for en person, som på  

 grund af helt særlige støttebehov er ekstraordinært ressourcekrævende.
 § 2.  Forsøgsordningen indebærer, at § 135, stk. 3, i  

 lov om social bistand fraviges af Ringkjøbing Amtskommune i relation til  

 dette projekt.
 § 3.  Forsøgsgodkendelsen har virkning fra den 7.  

 oktober 1995 og gælder til og med den 30. september 1997.
Stk. 2.  Forsøgsgodkendelsens nærmere indhold fremgår af  

 Socialministeriets skrivelse af 27. september 1995 til Ringkjøbing  

 Amtskommune.
Skrivelsen kan rekvireres i Socialministeriet, Holmens Kanal 22,  

 1060 København K, tlf. 33 92 93 00.
