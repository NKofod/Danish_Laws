Skriftlig fremsættelse (29. marts  

 2001) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov ændring af lov om  

 arbejdsløshedsforsikring m.v., lov om børnepasningsorlov og lov  

 om befordringsrabat til efterlønsmodtagere m.fl. (Ændringer som  

 følge af førtidspensionsreformen, selvstændig  

 bibeskæftigelse i efterlønsperioden, børnepasningsorlov  

 til modtagere af ledighedsydelse mv.).
(Lovforslag nr.
L 216).
 Forslaget har til formål at justere  

 arbejdsløshedsforsikringsloven og lov om befordringsrabat til  

 efterlønsmodtagere som følge af førtidspensionsreformen  

 samt at foretage en række mindre ændringer og præciseringer  

 i arbejdsløshedsforsikringsloven og i lov om  

 børnepasningsorlov.
 Forslaget indeholder følgende elementer:
 1.	Kvinder, der gør tjeneste i forsvaret på  

 værnepligtslignende vilkår, ligestilles med værnepligtige i  

 arbejdsløshedsforsikringslovens regler.
 2.	Betingelserne for ret til mindstesats for  

 arbejdsløshedsdagpenge lempes.
 3.	Reglerne om selvstændig bibeskæftigelse i  

 efterlønsperioden ændres i de tilfælde, hvor virksomheden  

 drives i interessentskabsform.
 4.	Som følge af fremsættelse af  

 førtidspensionsreformen foretages diverse konsekvensændringer i  

 lov om arbejdsløshedsforsikring m.v. og lov om befordringsrabat til  

 efterlønsmodtagere m.fl.
5.	Der skal ikke opkræves efterlønsbidrag af medlemmer,  

 som ikke vil kunne opfylde efterlønsordningens anciennitetskrav.  

 Arbejdsløshedskasserne får pligt til at undersøge, om  

 medlemmer, som betaler efterlønsbidrag, vil kunne opfylde  

 anciennitetskravene.
Indbetalte efterlønsbidrag tilbagebetales  

 kontant, hvis dette ikke er tilfældet.
6.	Ved tilbagebetaling af efterlønsbidrag til en pensionsordning  

 indføres en bagatelgrænse på 7 gange højeste  

 dagpengesats.
Reglerne om tilbagebetaling af efterlønsbidrag  

 ændres således, at der ikke skal overføres tilbagebetalte  

 efterlønsbidrag til en tjenestemandspension eller en pensionsordning,  

 der modtager statsstøtte, herunder en tjenestemandspensionslignende  

 ordning.
 7.	Tilsynsbestemmelserne i lovens §§ 88-90 moderniseres og  

 præciseres.
 8.	Ledige, der modtager ledighedsydelse efter lov om aktiv  

 socialpolitik, får adgang til børnepasningsorlov.
De økonomiske konsekvenser vedrørende  

 lempelse af betingelserne for ret til mindstesats anslås at  

 medføre en merudgift på 1 mio. kr.
Hertil kommer ubetydelige  

 besparelser og merudgifter som følge af forslagets øvrige  

 elementer.
Forslaget vil i en overgangsperiode medføre en  

 administrativ merbelastning af arbejdsløshedskasserne.
Forslaget har  

 ikke administrative konsekvenser for kommuner og amtskommuner.
Forslaget har ikke administrative konsekvenser for  

 erhvervslivet.
Forslaget skønnes ikke at have  

 miljømæssige konsekvenser.
Forslaget bringer lov om  

 arbejdsløshedsforsikring m.v. i overensstemmelse med  

 ligebehandlingsprincippet mellem kvinder og mænd.
Forslaget har ikke  

 administrative konsekvenser for borgerne.
Forslaget indeholder ikke  

 EU-retlige aspekter.
 Forslaget træder i kraft den 1. juli 2001.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
