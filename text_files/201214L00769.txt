Betænkning afgivet af Europaudvalget den 19. april 2013 Betænkning over Forslag til lov om Den Europæiske Unions udvidelse med Kroatien [af europaministeren (Nicolai Wammen)]:
1. Udvalgsarbejdet Lovforslaget blev fremsat den 5. februar 2013 og var til 1. behandling den 21. februar 2013. Lovforslaget blev efter 1. behandling henvist til behandling i Europaudvalget.
Møder Udvalget har behandlet lovforslaget i 1 møde.
Spørgsmål Udvalget har stillet 3 spørgsmål til europaministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse uændret.
Dansk Folkepartis medlemmer af udvalget støtter lovforslaget.
DF respekterer Kroatiens ønske om at blive en del af EU og anerkender, at optagelsesprocessen vedrørende Kroatien har fungeret bedre og med bedre kontrol af, at der er blevet gennemført reelle reformer i ansøgerlandet, end vi har oplevet i forbindelse med tidligere optagelsesprocesser.
Det er naturligvis positivt, at man har lært af de kedelige erfaringer fra eksempelvis Rumæniens og Bulgariens optagelse, hvor de to lande opnåede medlemskab af EU, inden de reelt var klar til det.
 Det ændrer dog ikke på, at Dansk Folkeparti mener, at der i forbindelse med optagelse af nye medlemslande i EU, herunder således også Kroatien, bør være en række overgangsforanstaltninger, der tjener til at sikre en mere reel og rimelig beskyttelse af bl.a. det danske arbejdsmarked og de danske sociale ydelser, end vi har oplevet det i forbindelse med tidligere udvidelser.
Det danske arbejdsmarked er blevet sat under pres af vandrende arbejdstagere fra de nye medlemslande, som ofte arbejder til en væsentlig lavere løn end den overenskomstmæssige og ofte også arbejder under dårligere vilkår.
Det er heller ikke hensigtsmæssigt, at borgere fra nye medlemslande så relativt nemt kan få adgang til danske skattefinansierede sociale ydelser såsom børnepenge og SU, som tilfældet er i dag.
 Der er med andre ord et behov for at sikre, at optagelsen af nye medlemslande ikke skaber et urimeligt og uhensigtsmæssigt pres på bl.a. det danske arbejdsmarked og de danske sociale ydelser, og disse negative konsekvenser kunne i et vist omfang afværges ved at indføre passende overgangsforanstaltninger i en periode på op til 7 år, sådan som Dansk Folkeparti også tidligere har fremsat beslutningsforslag om.
 Der er behov for overgangsforanstaltninger til at modvirke disse potentielle, negative konsekvenser i forbindelse med optagelsen af nye medlemslande, som rækker ud over de muligheder for at indføre midlertidige beskyttelsesforordninger, som allerede findes i tiltrædelsestraktaten for Kroatien.
 Enhedslistens medlemmer af udvalget mener ikke, at et EU-medlemskab er det bedste for den kroatiske befolkning, men vi respekterer Kroatiens selvbestemmelse og byder derfor den kroatiske befolkning velkommen.
Enhedslistens medlemmer af udvalget udtaler, at udviklingen i EU lige nu går i den forkerte retning.
Beslutningerne flyttes væk fra befolkningerne og til teknokrater i Bruxelles.
Ligeledes sætter EUs liberalistiske økonomiske styring velfærd og lønninger under pres, mens bankerne og finanssektoren forgyldes med billige lån og bankpakker.
I Enhedslisten er vi imod denne udvikling, som skaber splid mellem befolkningerne.
Vi støtter varmt internationalt samarbejde, men ikke, når det ødelægger vores velfærd og folkestyre.
Derfor er vi modstandere af EU.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Benny Engelbrecht (S) nfmd.
Bjarne Laustsen (S) Jacob Bjerregaard (S) Jens Joel (S) Rasmus Horn Langhoff (S) Trine Bramsen (S) Jeppe Kofod (S) Sofie Carsten Nielsen (RV) Rasmus Helveg Petersen (RV) Camilla Hersom (RV) Lisbeth Bech Poulsen (SF) Sanne Rubinke (SF) Nikolaj Villumsen (EL) Finn Sørensen (EL) Per Clausen (EL) Erling Bonnesen (V) Edmund Joensen (SP) Lykke Friis (V) Eva Kjer Hansen (V) fmd.
Henrik Høegh (V) Jakob Ellemann-Jensen (V) Sophie Løhde (V) Pia Adelsteen (DF) Mikkel Dencker (DF) René Christensen (DF) Christian Langballe (DF) Merete Riisager (LA) Lene Espersen (KF) Lars Barfoed (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 134 Bilagsnr.
