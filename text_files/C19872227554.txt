(De tekniske skoler) Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet har direktoratet  

 godkendt 2. dels uddannelsen som beslagsmed med virkning fra 1. januar 1986  

 jvf. direktoratets skrivelse V-730 af 13. august 1986.
 Uddannelsesvarighed: 3 år.
 Lovgrundlag: Lov om erhvervsfaglig grunduddannelse jvf.
 lovbekendtgørelse nr. 150 af 18. marts 1987.
Skoleopholdene er angivet som nettotider, d.v.s. undervisningsfrie  

 perioder er ikke medregnet.
Der kan ske kalendermæssig forskydning i de  

 enkelte praktikopholds varighed af hensyn til en jævn udnyttelse af  

 skolekapaciteten.
 Undervisningen på trin 1 gennemføres fælles med efg-elever i klein-,  

 plade- og konstruktions-, samt bygnings og landbrugssmedeuddannelserne.
 Skoleundervisning på trin 2, 3 og 4 gennemføres indtil videre på  

 Landbohøjskolen.
 På trin 2, 3 og 4 er en del af fagteorien integreret i  

 værkstedsundervisningen.
 Undervisningsgrundlag:
 Undervisningen meddeles på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede beslagsmed kan fremstille, tilpasse og anlægge en  

 parallel-, hage-, kile- og ringsko, samt tilpasse og anlægge væddeløbs- og  

 traverbeslag.
 Beslagsmeden har kendskab til hovens anatomi og kan udføre  

 halthedsundersøgelse, beskæring samt fremstille nødvendigt sygebeslag.
 Beslagsmeden har kendskab til ansvar ved beskadigelse af hesten under  

 beslagets udførelse, herunder sømtryk, sømstik og knusning af sålen.
 Beslagsmeden har opnået et praktisk rettet kendskab til almene  

 samfundsforhold.
 P.d.v.
 e.b.
