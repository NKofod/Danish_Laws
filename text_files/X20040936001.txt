Skattemæssig  

 succession Anpartskapitalen i  

 selskabet S ApS udgør kr. 200.000, hvoraf F er i besiddelse af en andel på  

 78,5  

 %, mens hans tre børn besidder den resterende beholdning fordelt på 1/3 (7,17  

 %  

 af den samlede kapital). F påtænker at overdrage anparterne i selskabet til  

 børnene ved anvendelse af successionsreglerne i aktieavancebeskatningslovens  

 §  

 11.
 Selskabets formål  

 iht. vedtægterne at foretage køb og salg af fast ejendom og værdipapirer samt  

 opførelse og administration af fast ejendom, herunder finansiering.
F har siden  

 begyndelsen af 60-érne været næringsbeskattet ved handel med fast ejendom.
F  

 og  

 dennes kompagnon har siden da drevet handel med fast ejendom i personligt  

 regi  

 og i selskabsform.
De har begge været næringsbeskattet af handel med fast  

 ejendom.
Selskabets  

 aktivitet Rådgiver har  

 opdelt selskabets aktivitet igennem de seneste fire år således (idet det  

 bemærkes,  

 at årsregnskabet for 2001/02 efterfølgende er fremsendt):
2001 / 02 2000 / 01 1999 / 00 1998 / 99 Nettolejeindtægt  

 fra ejendomsbeholdningen 608.872 812.586 744.843 470.004 Nettorenter 292.705 234.742 -304.509 -104.412 Resultat før  

 skat 901.577 1.047.328 440.334 365.592 Selskabets balance Balancen pr. 31.  

 maj 2001 til handelsværdier kan opdeles således:
31.5.2001 31.5.2000 31.5.1999 Nettoindestående  

 i ejendommen 10.840.037 10.850.392 10.875.409 Finansielle  

 poster -1.356.783 -2.654.510 -2.664.750 Andre poster -349.173 52.567 -299.571 Handelsværdi 9.134.081 8.248.449 7.911.088 Selskabet ejer pt.  

 kun halvparter af ejendomme, hvor den anden halvpart er ejet af C Aps.
Den eksisterende  

 ejendomsbeholdning er ikke købt med henblik på anlæg, men derimod med henblik  

 på videresalg på et gunstigt tidspunkt.
Ejendommene er udlejet, indtil de  

 skal  

 sælges.
Ejendomsbesiddelse  

 i I I/S Selskabet har en  

 andel på 50 % i I I/S, som er etableret af S ApS (behersket af F) og af C Aps  

 (behersket af kompagnonen). Der er reelt set tale om et joint venture og ikke  

 et egentligt interessentskab.
Ejendommene er ikke tinglyst til I I/S, men  

 derimod til S ApS og C ApS i lige sameje.
Succedere Rådgiver har  

 angivet, at i henhold til aktieavancebeskatningslovens § 11, stk. 5, kan  

 aktier  

 eller anparter overdrages fra faderen til børnene uden beskatning hos  

 faderen,  

 dog mod at børnene indtræder i faderens skattemæssige stilling.
 Selskaber, hvis  

 aktivitet i væsentligt omfang består i udlejning af fast ejendom er ikke  

 omfattet  

 af disse bestemmelser, jf. stk. 9.
Næringsejendomme Avance ved  

 afhændelse af næringsejendomme beskattes i henhold til statsskattelovens § 4.
 Efter rådgivers  

 opfattelse tilhører næringsejendommene ikke skatteyderens anlægsaktiver, men  

 derimod  

 omsætningsaktiver og må derfor ifølge rådgiver kunne sidestilles med  

 varebeholdninger.
Hensigt Efter rådgivers  

 opfattelse er undtagelsesbestemmelserne i aktieavancebeskatningslovens § 11,  

 stk. 9, indsat for at hindre overdragelse af blandt andet  

 "ejendomsselskaber" fra forældre til børn med udskydelse af  

 avancebeskatningen til næste generation.
 Ved  

 "ejendomsselskaber" skal i den forbindelse forstås "ikke  

 næringsejendom", og dermed investeringsejendomme.
 Traditionelle  

 erhvervsvirksomheder er ifølge rådgiver ikke omfattet af  

 hindringsbestemmelserne  

 i aktieavancebeskatningslovens § 11, stk. 9.
 Efter rådgivers  

 opfattelse bør selskaber med "næringsejendom" sidestilles med  

 traditionel erhvervsvirksomhed og dermed ikke være omfattet af  

 aktieavancebeskatningslovens § 11, stk. 9.
K Kommune  

  

 har bemærket, at  

 selskabet er næringsskattepligtig ved salg af ejendomme.
Selskabets  

 virksomhed  

 og indtægter består i udlejning af lejligheder / ejendomme.
 I henhold til  

 ordlyden i aktieavancebeskatningslovens § 11, stk. 9, lov nr. 1285 af 20.  

 december  

 2000 og LF 36 00/01 med bemærkninger, mener kommunen ikke, at successionen  

 kan  

 godkendes.
 ToldSkat, Region R  

  

 , er af den  

 opfattelse, at aktieavancebeskatningslovens § 11, stk. 9, objektivt begrænser  

 successionsmuligheden, såfremt mindst 50 % af selskabets virksomhed anses for  

 at være udlejning af fast ejendom, besiddelse af kontanter, værdipapirer  

 eller  

 lignende.
 Regionen finder  

 derfor, at det ikke er muligt at foretage successionen efter bestemmelsen,  

 idet  

 der ikke er nogen reel mulighed for, at de ejendomsselskaber, som både driver  

 næring med hensyn til køb og salg af ejendomme og som udlejer disse,  

 eventuelt  

 i en mellemliggende periode, kan undtages for reglen om, at passiv  

 pengeanbringelse skal udgøre mindre end 50 %, for at aktiverne kan overdrages  

 med succession, jf. bl.a. artikel i TfS 2001.945, punkt 4.4., vedr.  

 indtægtskriterier, og skatteministerens besvarelse af 16. november 2000 på  

 henvendelse  

 fra HLB Mortensen og Beierholm til folketingets skatteudvalg.
 Lovændringen ved  

 lov nr. 394 af 6. juni 2002 hvor grænsen ændres fra 25 % til 50 % ses ikke at  

 medføre ændring af ovenstående.
 F anmoder om  

 Ligningsrådets bindende forhåndsbesked på, at han uden beskatning til følge  

 kan  

 overdrage anparter i det af ham og børnene ejede selskab, under iagttagelse  

 af  

 aktieavancebeskatningslovens (ABL) § 11, således at børnene indtræder i hans  

 skattemæssige stilling.
 Det bemærkes, at  

 der gældende for overdragelser foretaget efter 1. juli 2002 er sket ændringer  

 af bestemmelsen i ABL § 11. Dette fremgår af lov nr. 394 af 6. juni 2002.
ABL § 11 Det følger af ABL  

 § 11, at såfremt de objektive betingelser i § 11, stk. 1, nr. 1-6 er opfyldt,  

 kan overdragelse af aktier i levende live ske med skattemæssig succession.
ABL § 11, stk. 1,  

 nr. 1 Det er for det  

 første en betingelse, at overdragelsen sker til børn, børnebørn, søskende,  

 søskendes  

 børn eller søskendes børnebørn, eller til personer omfattet af § 11 A (om  

 overdragelse  

 af aktier til en medarbejder). F påtænker at overdrage til sine tre børn, og  

 betingelsen er således opfyldt.
ABL § 11, stk. 1,  

 nr. 2 Det er desuden en  

 betingelse, at der er tale om hovedaktionæraktier, jf. stk. 2-4. Da F er i  

 besiddelse af 78,5 % af aktierne i S ApS, er betingelsen opfyldt.
ABL § 11, stk. 1,  

 nr. 3 Det er en  

 betingelse, at den enkelte overdragelse af aktier udgør mindst 15 % af  

 stemmeværdien.  

 Anmodningen vedrører overdragelse af 3 gange 15 %´s ejerandele, og  

 betingelsen  

 forventes opfyldt, hvilket lægges til grund som forudsætning for besvarelsen.
ABL § 11, stk. 1,  

 nr. 4 Det er som den  

 fjerde betingelse et krav, at der er tale om aktier i et selskab, hvis  

 virksomhed ikke i overvejende grad består af udlejning i fast ejendom,  

 besiddelse  

 af kontanter, værdipapirer eller lignende, jf. stk. 9.
Det fremgår af  

 stk. 9, at "Selskabets virksomhed anses for i overvejende grad at bestå  

 i  

 udlejning af fast ejendom, besiddelse af kontanter, værdipapirer eller  

 lignende  

 som nævnt i stk. 1, nr. 4, såfremt mindst 50 pct. af selskabets indtægter  

 opgjort som gennemsnittet af de seneste 3 regnskabsår stammer fra sådan  

 aktivitet, eller hvis handelsværdien af selskabets udlejningsejendomme,  

 kontanter, værdipapirer eller lignende enten på overdragelsestidspunktet  

 eller  

 opgjort som gennemsnittet af de seneste 3 regnskabsår udgør mindst 50 pct. af  

 handelsværdien af selskabets samlede aktiver.
Besiddelsen af andele omfattet  

 af  

 § 2 b anses ved bedømmelsen ikke som besiddelse af værdipapirer.
Afkastet og  

 værdien af aktier i datterselskaber, hvori selskabet direkte eller indirekte  

 ejer mindst 25 pct. af aktiekapitalen, medregnes ikke.
I stedet medregnes en  

 til ejerforholdet svarende del af datterselskabets indtægter og aktiver ved  

 bedømmelsen.
Ved bedømmelsen ses der bort fra indkomst ved udlejning af fast  

 ejendom mellem selskabet og et datterselskab eller mellem datterselskaber.  

 Fast  

 ejendom, som udlejes mellem selskabet og et datterselskab eller mellem  

 datterselskaber, og som lejer anvender i driften, anses ved bedømmelsen ikke  

 som en udlejningsejendom." Det er således  

 ikke muligt at succedere efter bestemmelserne i ABL § 11, såfremt  

 handelsværdien  

 af selskabets udlejningsejendomme, kontanter, værdipapirer eller lignende  

 enten  

 på overdragelsestidspunktet eller opgjort som gennemsnittet af de seneste 3  

 regnskabsår udgør mere end halvdelen af handelsværdien af selskabets samlede  

 aktiver.
 Selskabets  

 opfyldelse af betingelserne i stk. 1, nr. 4, jf. stk. 9, vurderes således på  

 grundlag af henholdsvis et "indtægtskriterie" (1) og et  

 "aktivkriterie" (2).
Det bemærkes, at  

 det for de nævnte gaveoverdragelser er en 50 % grænse i henhold til ABL § 11,  

 stk. 1, nr. 4, der er relevant.
Grænsen er ved lov nr. 394 af 6. juni 2002  

 ændret fra 25 % til 50 %, hvilket ifølge ikrafttrædelsesbestemmelserne har  

 virkning for overdragelser, der finder sted efter 1. juli 2002. Overdragelse  

 i  

 nærværende sag har ikke fundet sted.
Ad 1 -  

 Indtægtskriteriet Styrelsen har  

 opgjort selskabets gennemsnitlige indtjening hidrørende fra den passive  

 pengeanbringelse  

 således:
1999 / 00 2000 / 01 2001 / 02 Gnsn.
Indtægter ialt 2.963.889 3.341.106 3.248.162 Afkast af passiv  

 pengeanbringelse 2.783.914 3.148.829 3.072.001 Passiv-procent 94 % 94 % 95 % 94,33 % Ad Indtægter ialt Ved opgørelsen af  

 selskabets indtægter anvender styrelsen det enkelte selskabs regnskabsmæssige  

 nettoomsætning tillagt summen af selskabets øvrige regnskabsførte  

 (finansielle-  

 og ekstraordinære) indtægter.
Indtægter i alt udgør således nettoomsætning,  

 andre driftsindtægter samt finansielle indtægter.
Moms og anden skat og  

 afgifter, der er direkte forbundet med omsætningen, medregnes ikke som en  

 indtægt.
 Selskabets  

 nettoomsætning udgjorde i 2001/02 kr. 1.113.854, som ifølge note 1 i  

 årsregnskabets  

 udelukkende udgør lejeindtægt, I I/S.
 Andre  

 driftsindtægter udgør kr. 176.161, som dækker administrationshonorar, I I/S  

 (som S ApS har modtaget fra I I/S) samt gevinst ved salg af ejendomme og  

 inventar.
Finansielle  

 indtægter udgjorde samme år kr. 1.958.147, og denne post er i årsregnskabet  

 opgjort  

 som summen af selskabets renteindtægter vedrørende bank, mellemregninger og  

 obligationer samt selskabsskat, kursgevinst vedrørende obligationer,  

 kursregulering vedrørende obligationer, aktieudbytte, kursgevinst ved salg af  

 aktier, andre renter samt I I/S.
Rådgiver har efterfølgende oplyst, at alle  

 finansielle indtægter og udgifter hidrører enten fra selskabets egne  

 aktiviteter eller 50 % andel fra joint venturet "I I/S".
 Ovenstående 3  

 poster udgør således posten  

  

 indtægter ialt  

  

 for 2001/02 med kr. i alt  

 3.248.162.
Ad afkast fra  

 passiv pengeanbringelse Afkast fra passiv  

 pengeanbringelse udgør posten finansielle indtægter, der som ovenfor anført  

 udgjorde  

 kr. 1.958.147 i 2001/2002, samt lejeindtægt fra ejendommene, der på samme  

 tidspunkt  

 udgjorde kr. 1.113.854. Afkast fra passiv pengeanbringelse udgør i alt kr.  

 3.072.001.
Iøvrigt Det bemærkes om  

 gennemsnitsberegningen, at gennemsnittet er opgjort som summen af de tre års  

 passiv-procent divideret med tre.
Som det fremgår af  

 ovenstående skema, udgør selskabets indtægter fra den passive  

 pengeanbringelse  

 opgjort som gennemsnittet af de seneste tre års regnskabsår ca. 95 % af  

 selskabets samlede indtægter.
Også opgørelsen efter det senest aflagte  

 årsregnskab udgør ca. 95 %. Ifølge opgørelserne overstiger selskabets  

 indtægter  

 fra den passive pengeanbringelse således grænsen på 50 % for alle tre år.  

 Kravene i ABL § 11, stk. 1, nr. 4, kan derfor ikke anses for opfyldt, således  

 at betingelserne for succession ikke er opfyldt.
Beregning af aktivkriteriet  

 anses  

 derfor for overflødigt, idet det er en betingelse, at begge kriterier er  

 opfyldt.
 Rådgiver har  

 anført, at da traditionelle erhvervsvirksomheder er ikke omfattet af  

 hindringsbestemmelserne i aktieavancebeskatningslovens § 11, stk. 9, og da  

 formålet med stk. 9 efter rådgivers opfattelse er at hindre overdragelse af  

 blandt andet "ejendomsselskaber" fra forældre til børn med  

 udskydelse  

 af avancebeskatningen til næste generation, bør selskaber med  

 "næringsejendom" sidestilles med traditionel erhvervsvirksomhed og  

 dermed ikke være omfattet af aktieavancebeskatningslovens § 11, stk. 9.
 Styrelsen  

 bemærker, at det af § 11, stk. 1, nr. 4, fremgår, at det som den fjerde  

 betingelse er et krav, at der er tale om aktier i et selskab, hvis virksomhed  

 ikke i overvejende grad består af  

  

 udlejning i fast ejendom  

  

 , besiddelse  

 af kontanter, værdipapirer eller lignende, jf. stk. 9. Det afgørende er  

 således,  

 hvorvidt der er tale om indtægter fra udlejning af fast ejendom, og da  

 størstedelen af selskabets indtægter stammer herfra, kan betingelserne for at  

 succedere ikke være opfyldt.
 Der kan derfor  

 ikke være tvivl om, at betingelserne for at succedere efter ABL § 11 ikke er  

 opfyldt, og styrelsen kan ikke imødekomme, at overdragelse kan ske under  

 iagttagelse af bestemmelserne i ABL § 11.
 Ligningsrådet  

  

 tiltræder  

 styrelsens indstilling.
