Manglende diagnosticering af  

 testikelkræft Der blev klaget over, at patientens egen læge ved  

 konsultationen i august måned 1998 ikke havde overvejet muligheden for  

 testikelkræft og ikke henviste patienten til speciallæge.
 Patientklagenævnet fandt, at den praktiserende  

 læge ikke havde udvist tilstrækkelig omhu og samvittighedsfuldhed  

 ved sin behandling af patienten og i forbindelse med journalføringen  

 af denne.
Nævnet fandt, at lægen burde have  

 journalført de objektive fund, der dannede grundlag for vurderingen  

 af, at patienten var symptomfri.
En anførsel af, at han var  

 symptomfri, udelukker ikke en hævelse af højre testikel.
 Nævnet kunne oplyse, at testikelkræft  

 forekommer med stigende hyppighed, at sygdommen ikke sjældent  

 forekommer i patientens aldersklasse, og at sygdommen kan behandles med  

 tiltagende gode resultat.
 Nævnet fandt, at den praktiserende læge, da  

 der i hvert fald forud for konsultationen havde været en hævelse  

 af højre testikel, burde have søgt at komme diagnosen  

 nærmere, enten ved at foranstalte en opfølgende konsultation til  

 sikring af, at normalitet var indtrådt, eller ved henvisning til videre  

 udredning.
Det var nævnets opfattelse, at både  

 spermatocele og testikelkræft er mulige diagnoser i den aktuelle  

 sygehistorie.
Hvis lægen i sin kliniske undersøgelse  

 føler sig overbevist om en godartet diagnose, vil det være helt  

 acceptabelt at se tiden an, men det er vigtigt, at der aftales kontrol for at  

 sikre sig, at den oprindelige diagnose er rigtig.
