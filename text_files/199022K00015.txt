Nr LSF 15 Forslag til Lov om ændring af lov om social bistand (Styrket  

 beskæftigelsesindsats for unge under 25 år m.v.) Fremsat af socialministeren (Else Winther Andersen) den 27. december 1990 Vedtaget ved tredjebehandling den 31. maj 1991 Lov nr. 406 af 06/06/1991 § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 37, stk. 2, ophæves 3. pkt., og i stedet  

 indsættes som nye punktummer:
»Til unge under 21 år, der i en sammenhængende periode på 12 måneder  

 har haft månedlige indtægter, der overstiger stipendiesatsen for udeboende,  

 ydes hjælp dog efter reglerne for personer over 23 år.
Til unge over 21 år og  

 under 23 år ydes hjælp tilsvarende efter reglerne for personer over 23 år,  

 hvis de i en sammenhængende periode på 3 måneder har haft månedlige  

 indtægter, der overstiger stipendiesatsen for udeboende.« 2. I § 49 a, stk. 1 og stk. 5, ændres »20  

 år« til: »21 år«.
§ 2 Loven træder i kraft den 1. oktober 1991.
§ 3 Stk. 1. Unge 20-årige, der ved lovens ikrafttræden modtager  

 kontanthjælp efter § 37, skal have tilbud om ungdomsydelse, inden de fylder  

 21 år, dog senest den 1. april 1992.
 Stk. 2. Kommunalbestyrelsen kan uanset bestemmelsen i § 49 a, stk.  

 4, beslutte, at 20-årige, der ikke er omfattet af stk. 1, og som søger om  

 hjælp i perioden fra den 1. oktober 1991 til den 1. april 1992, kan påbegynde  

 tilbud efter § 49 a, stk. 2 og 3, inden for de første 3 måneder efter  

 ansøgningen om hjælp.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 37, stk. 2, 3. pkt., ændres »3 måneder«  

 til: »12 måneder«.
 2. Overskriften til afsnit III A affattes således:
 » Ungdomsydelse m.v. ».
 3. I § 49 a, stk. 1 og stk. 5, ændres »20  

 år« til: »21 år«.
 4. Efter § 49 f indsættes:
» § 49 g.
Unge over 21 år og under 25 år, der modtager  

 kontanthjælp efter § 37 på grund af ledighed, og som har modtaget hjælpen i  

 en sammenhængende periode på 12 måneder, er efter forudgående vejledning  

 berettiget til et tilbud fra kommunalbestyrelsen om deltagelse i indtil 5  

 måneder i aktiviteter, hvortil der kan ydes tilskud af puljen efter § 20 i  

 lov om kommunal beskæftigelsesindsats.
Tilbuddet skal have et omfang på 30  

 timer om ugen i gennemsnit.«.
§ 2 Loven træder i kraft den 1. april 1991, dog træder § 1, nr. 4, i kraft  

 den 1. januar 1992.
§ 3 Stk. 1. Unge 20-årige, der ved lovens ikrafttræden modtager  

 kontanthjælp efter § 37, skal have tilbud om ungdomsydelse, inden de fylder  

 21 år, dog senest den 1. oktober 1991.
 Stk. 2. Kommunalbestyrelsen kan uanset bestemmelsen i § 49 a, stk.  

 4, beslutte, at 20-årige, der ikke er omfattet af stk. 1, og som søger om  

 hjælp i perioden fra den 1. april 1991 til den 1. oktober 1991, kan påbegynde  

 tilbud efter § 49 a, stk. 2 og 3, inden for de første 3 måneder efter  

 ansøgningen om hjælp.
Bemærkninger til lovforslaget Almindelige bemærkninger Forslaget er et led i den samlede økonomiske plan.
Med vedtagelse af ungdomsydelsen, lov nr. 425 af 13. juni 1990 om ændring  

 af lov om social bistand, er der som led i bestræbelserne på at styrke de  

 aktiverende tilbud i beskæftigelsesindsatsen indført en ordning, hvorefter  

 unge under 20 år, der søger om kontanthjælp på grund af ledighed, skal have  

 tilbud om beskæftigelse i stedet for kontanthjælp.
Denne omlægning fra passiv  

 forsørgelse skal ses i sammenhæng med, at der ved vedtagelse af lov nr. 379  

 af 13. juni 1990 om kommunal beskæftigelsesindsats samtidig er givet  

 kommunerne betydeligt bedre muligheder for generelt at tilbyde udsatte  

 grupper aktiverende tilbud.
 Det er derfor naturligt, at næste led i en forstærket aktiverende indsats  

 koncentrerer sig om unge under 25 år, og regeringen stiller derfor på  

 grundlag af rapporten fra Fase 2-udvalget (oktober 1990) følgende forslag,  

 der tager sigte på at fremme og udbygge den aktiverende indsats for de 20-24  

 årige, der modtager passive ydelser:
 1. Kontanthjælpsreglerne for unge under 23 år justeres således, at der  

 stilles større krav til den periode, hvor den unge skal have haft en indtægt,  

 for at kunne blive berettiget til at få udmålt kontanthjælp efter samme  

 regler som for personer over 23 år.
 2. Kommunernes pligt til at tilbyde beskæftigelse mod ungdomsydelse  

 udvides til også at omfatte unge på 20 år.
3. Der foreslås indført en beskæftigelses- og uddannelsesordning for de  

 21-24 årige kontanthjælpsmodtagere.
Ordningen går ud på, at  

 kommunalbestyrelsen får pligt til at give kontanthjælpsmodtagere, der er  

 fyldt 21 år, og som er under 25 år, et tilbud om uddannelse eller  

 beskæftigelse, når de modtager kontanthjælp på grund af ledighed.
Pligten til  

 at give tilbud omfatter unge i denne aldersgruppe, der har haft en  

 sammenhængende kontanthjælpsperiode på 12 måneder.
Det er forudsat, at  

 kommunernes økonomi på beskæftigelsesområdet forbedres således, at kommunerne  

 i gennemsnit kan give tilbud efter 9 måneders ledighed.
Nogle unge vil derfor  

 kunne få aktiverende tilbud langt tidligere end efter 12 måneders  

 sammenhængende ledighed.
Det er forudsat, at beskæftigelsen har et omfang på  

 30 timer pr. uge, og at den varer i 5 måneder.
Dette forslag, der foreslås at  

 træde i kraft den 1. januar 1992, skal ses i sammenhæng med  

 arbejdsministerens forslag til ændring af lov om kommunal  

 beskæftigelsesindsats, hvorefter kommunen eller amtskommunen får hjemmel til  

 at fastsætte arbejdstiden på beskæftigelsesprojekter for unge under 25 år.
Økonomiske konsekvenser Ad. pkt. 1: Skærpelsen af indtægtskravet fra 3 mdr. til 12 mdr. ved  

 fritagelse for den særlige ungeydelse Ændringen af indtægtsbetingelsen (for at få kontanthjælp, der er udmålt  

 efter almindelige regler) fra en 3 mdr.'s periode til en 12 mdr.'s periode  

 for de 18-22 årige kontanthjælpsmodtagere vil betyde, at hovedparten af de  

 unge kommer til at modtage hjælp efter de særlige ungeregler.
De unge, der en  

 gang har fået hjælp efter de almindelige regler, vil dog ikke få reduceret  

 deres ydelse, hvilket medfører, at der i en overgangsperiode på ca. 4 år må  

 regnes med en gradvis stigende besparelse.
 Ved ikrafttræden den 1. april 1991 skønnes følgende besparelser for det  

 offentlige i årene 1991 til 1994. (PL-niveau 1990).
 1991 50 mill. kr.
 1992 90 mill. kr.
 1993 110 mill. kr.
 1994 125 mill. kr.
 Besparelserne fordeler sig på stat og primærkommuner med 50 pct. til hver.
Ad. pkt. 2: Udvidelse af ungdomsydelsen Det offentliges merudgifter ved at udvide ungdomsydelsen til også at  

 gælde de 20 årige fremgår af nedenstående oversigt:
Der er i skønnene for 1991 og 1992 taget hensyn til den forskydning mellem  

 årene, som overgangsordningen giver anledning til.
Fra og med året 1993  

 skønnes ordningen at være i ro.
Beregningerne af udgifterne til ungdomsydelse, den sparede kontanthjælp og  

 stigningen i skatteprovenuet baserer sig på skøn, der er behæftet med  

 betydelig usikkerhed.
Hvad angår udgifterne til vejledning, er der ikke tale  

 om et skøn over de faktiske udgifter, men om et beløb afsat til formålet.
 Det er hensigten at regulere de kommunale bloktilskud for kommunernes  

 stigning i skatteprovenu.
 Ad. pkt. 3: Pligt til aktivering af de 21-24 årige efter 12 mdr.
Pligten til at aktivere alle ledige 21-24 årige efter 12 mdr.'s uafbrudt  

 kontanthjælp vil medføre forøgede statslige udgifter til det særlige  

 aktiveringstilskud på 2.000 kr.
Denne merudgift neutraliseres imidlertid af  

 en tilsvarende besparelse på udgifterne til den statslige andel af den  

 udbetalte kontanthjælp.
Finansieringen af de kommunale merudgifter ved den nye  

 aktiveringsret/pligt foreslås dækket gennem en forøgelse af puljen efter § 20  

 i lov om kommunal beskæftigelsesindsats.
Beskæftigelsespuljen foreslås  

 forøget med 180 mill. kr., svarende til de kommunale udgifter ved at aktivere  

 alle ledige kontanthjælpsmodtagere i aldersgruppen 21-24 år, der har modtaget  

 kontanthjælp i en sammenhængende periode på 9 mdr.
Denne finansieringsmåde  

 kombineret med de ressourcer, som kommunerne allerede i dag bruger til  

 aktivering af 21-24 årige, giver kommunerne mulighed for at iværksætte  

 aktiveringen langt tidligere, end pligten til aktivering indtræder.
 Da denne del af lovforslaget træder i kraft 1. jan. 1992, forøges  

 beskæftigelsespuljen fra 1992 og fremefter med de 180 mill. kr. årligt.  

 Nedenstående følger den statslige merudgift i årene 1991 til 1994. (PL-niveau  

 1990).
 1991 0 mill. kr.
 1992 180 mill. kr.
 1993 180 mill. kr.
 1994 180 mill. kr.
Den tilsigtede udvidelse af aktiveringsomfanget skønnes at medføre en  

 forøgelse af det samlede skatteprovenu for stat og kommuner på ca. 70 mill.  

 kr. årligt.
Dermed bliver den reelle nettoudgift for staten mindre end de 180  

 mill. kr., ligesom kommunerne får en skattemæssig merindtægt.
 Lovforslagets økonomiske konsekvenser skal forhandles med de kommunale  

 parter.
Bemærkninger til lovforslagets enkelte bestemmelser Til § 1 Til nr. 1 Omlægningen fra passiv forsørgelse til aktiv ydelse forudsætter, at den  

 enkelte har et klart økonomisk incitament til at vælge aktive  

 foranstaltninger frem for passive.
 Med henblik herpå foreslås der en justering af kontanthjælpsreglerne for  

 unge ikke-forsørgere under 23 år.
 Hjælpen til de unge under 23 år udgør i dag et beløb, der svarer til  

 SU-stipendierne for henholdsvis hjemmeboende og udeboende (unge-ydelsen). Den  

 unge har imidlertid ret til i stedet at modtage kontanthjælp efter de  

 almindelige satser i bistandslovens § 37, stk. 2, 1. pkt., hvis pågældende i  

 en sammenhængende periode på 3 måneder har haft månedlige indtægter, der  

 overstiger stipendiesatsen for udeboende.
Forslaget indeholder en skærpelse af kravet til den periode, hvori den  

 unge tidligere har haft indtægter.
Efter forslaget skal unge under 23 år have  

 haft månedlige indtægter, der overstiger stipendiesatsen for udeboende, i en  

 sammenhængende periode på 12 måneder for at få hjælpen beregnet efter de  

 almindelige regler for over 23 årige.
Til nr. 3 Med virkning fra 1. juli 1990 indførtes ordningen med ungdomsydelse for de  

 18-19 årige unge, der søger om kontanthjælp på grund af ledighed.
Ordningen  

 bygger på, at den unge har ret til meget hurtigt at få - og pligt til at  

 modtage - et beskæftigelses~ eller uddannelsestilbud, når de henvender sig  

 til kommunen.
Den unge har ret til eet tilbud efter denne ordning.
Hvis en ung, der har  

 gennemført en periode med ungdomsydelse, påny ansøger om kontanthjælp på  

 grund af ledighed, er den unge omfattet af de almindelige muligheder for at  

 få aktiverende tilbud fra kommunen.
 De yngste blandt de 20-24 årige har ligesom de 18-19 årige behov for, at  

 der hurtigt er et tilbud til dem, når de på grund af ledighed søger om hjælp.
 Det foreslås derfor at udvide ungdomsydelsesordningen, således at denne  

 også kommer til at omfatte de 20-årige, hvis problem alene består i  

 arbejdsledighed.
 Til nr. 2 og 4.
Kommunerne har i dag mulighed for at give en række tilbud til de unge i  

 form af vejledning, uddannelsestilbud, beskæftigelsesprojekter og  

 løntilskudsjob.
Kommunerne kan tilrettelægge individuelle forløb afpasset til  

 den enkelte kontanthjælpsmodtager.
 De nuværende beskæftigelses- og uddannelsestilbud rummer således allerede  

 vide muligheder for opbygning af alsidige tilbud til de unge.
I indsatsen over for de 21-24 årige må der lægges vægt på både at styrke  

 de kommunale incitamenter til at gøre noget for denne aldersgruppe og  

 på at indføre en ret for aldersgruppen til et uddannelses- eller  

 beskæftigelsestilbud efter en vis periode som kontanthjælpsmodtager.
Målet er  

 at sikre, at der fortsat kan ske en individuel vejledning og tilrettelæggelse  

 af uddannelses- og beskæftigelsesforløb for disse årgange af de unge, der  

 efter en afsluttet skoleuddannelse endnu ikke er i gang med en uddannelse  

 eller har fået en fast arbejdsmarkedstilknytning.
 Med henblik på en forstærket indsats foreslås det at indføre en  

 beskæftigelses- og uddannelsesordning for de 21-24 årige  

 kontanthjælpsmodtagere.
 Efter ordningen får kommunalbestyrelsen en pligt til at give  

 kontanthjælpsmodtagere, der er fyldt 21 år, og som er under 25 år, et tilbud  

 om uddannelse eller beskæftigelse, når de modtager kontanthjælp på grund af  

 ledighed.
 Pligten til at give tilbud omfatter de unge i aldersgruppen, der  

 har haft en sammenhængende kontanthjælpsperiode på 12 måneder.
Tilbuddets omfang skal i gennemsnit være på 30 timer ugentlig.
Længden af  

 uddannelses- og beskæftigelsestilbuddet foreslås fastsat til 5 måneder.
 Denne ordning får virkning fra 1. januar 1992, idet der dog ved en ændring  

 af lov om kommunal beskæftigelsesindsats etableres hjemmel til, at tilbud om  

 beskæftigelse i beskæftigelsesprojekter til unge under 25 år fra 1. april  

 1991 kan gives med f.eks. 30 timer pr. uge.
Til § 2 Loven træder i kraft den 1. april 1991. Unge, der efter de indtil den 31.  

 marts 1991 gældende regler er blevet berettiget til kontanthjælp efter  

 reglerne om hjælp for personer over 23 år, bevarer denne ret, uanset at de  

 ikke opfylder de nye betingelser i § 37, stk. 2, 3. pkt.
Til § 3 For at lette kommunernes muligheder for at give tilbud blev der ved  

 indførelse af ungdomsydelsesordningen for de under 20-årige indført en  

 overgangsordning.
Det foreslås, at der indføres en tilsvarende  

 overgangsordning, når de 20-årige bliver omfattet af reglerne om  

 ungdomsydelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 37, stk. 2, 3. pkt., ændres »3 måneder«  

 til: »12 måneder«.
§ 37. - - - Stk. 2. Grundydelsen udgør 2.579 kr. månedlig for enlige og det  

 dobbelte for ægtepar.
Til unge under 23 år, der ikke har forsørgelsespligt  

 over for ægtefælle eller børn, ydes en samlet hjælp til underhold og  

 boligudgifter svarende til stipendier for henholdsvis hjemmeboende og  

 udeboende efter lov om Statens Uddannelsesstøtte.
Hvis den unge i en  

 sammenhængende periode på 3 måneder har haft månedlige indtægter, der  

 overstiger stipendiesatsen for udeboende, ydes dog hjælp efter reglerne for  

 personer over 23 år.
Unge gravide, der har passeret 12. svangerskabsuge, får  

 også hjælp efter reglerne for personer over 23 år.
Når der er ydet hjælp i en  

 sammenhængende periode på 9 måneder, udgør grundydelsen efter 1. pkt. 2.269  

 kr. månedlig, medmindre det kan godtgøres, at pågældende i den nærmeste  

 fremtid vil være i stand til at klare sig selv.
 2. Overskriften til afsnit III A affattes således:
 » Ungdomsydelse m.v. ».
»Afsnit III A Ungdomsydelse 3. I § 49 a, stk. 1 og stk. 5, ændres »20  

 år« til: »21 år«.
§ 49 a.
Til unge under 20 år, der søger hjælp på grund af  

 ledighed, udbetales ungdomsydelse mod beskæftigelse efter  

 kommunalbestyrelsens nærmere bestemmelse.
Det skal tilstræbes, at de unge får  

 mulighed for at vælge mellem flere beskæftigelsestilbud.
I tilknytning til  

 beskæftigelsestilbudet skal der tilbydes de unge råd og vejledning om,  

 hvorledes de på længere sigt kan forbedre deres beskæftigelses- eller  

 uddannelsesmuligheder.
Stk. 2. Beskæftigelsestilbudet kan være ansættelse i et  

 beskæftigelsesprojekt etableret efter reglerne i lov om  

 beskæftigelsesmuligheder for unge m.v. eller ansættelse i privat virksomhed  

 med løntilskud efter reglerne i nævnte lov.
Det kræves dog ikke, at  

 pågældende har været ledig i 3 måneder forud for ansættelsen, eller at  

 arbejdstiden skal være overenskomstmæssig eller den sædvanlige ved  

 tilsvarende arbejde.
Ved ansættelse i privat virksomhed med løntilskud kræves  

 heller ikke, at ansættelsen er af varig karakter.
Stk. 3. For unge, der har behov for det, iværksætter  

 kommunalbestyrelsen et vejlednings- og introduktionsprogram af en varighed på  

 indtil 6 uger.
Vejlednings- og introduktionsprogrammet skal indeholde  

 rådgivning om uddannelses~ og erhvervsmuligheder, mulighed for afprøvning af  

 erhvervsønsker og planlægning af det videre forløb.
Stk. 4. Beskæftigelsen efter stk. 2 skal påbegyndes inden for de  

 første 2 uger efter ansøgningen om hjælp.
Vejlednings- og  

 introduktionsprogrammet efter stk. 3 kan inden for de første 8 uger efter  

 ansøgningen om hjælp træde i stedet for beskæftigelsen efter stk. 2.
 Stk. 5. Unge under 20 år er berettiget til een  

 ungdomsydelsesperiode med vejledning og beskæftigelse, jf. § 49 c.
 4. Efter § 49 f indsættes:
» § 49 g.
Unge over 21 år og under 25 år, der modtager  

 kontanthjælp efter § 37 på grund af ledighed, og som har modtaget hjælpen i  

 en sammenhængende periode på 12 måneder, er efter forudgående vejledning  

 berettiget til et tilbud fra kommunalbestyrelsen om deltagelse i indtil 5  

 måneder i aktiviteter, hvortil der kan ydes tilskud af puljen efter § 20 i  

 lov om kommunal beskæftigelsesindsats.
Tilbuddet skal have et omfang på 30  

 timer om ugen i gennemsnit.«.
Efter 2. behandling den 29. maj 1991 § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 37, stk. 2, ophæves 3. pkt., og i stedet  

 indsættes som nye punktummer:
»Til unge under 21 år, der i en sammenhængende periode på 12 måneder  

 har haft månedlige indtægter, der overstiger stipendiesatsen for udeboende,  

 ydes hjælp dog efter reglerne for personer over 23 år.
Til unge over 21 år og  

 under 23 år ydes hjælp tilsvarende efter reglerne for personer over 23 år,  

 hvis de i en sammenhængende periode på 3 måneder har haft månedlige  

 indtægter, der overstiger stipendiesatsen for udeboende.« 2. I § 49 a, stk. 1 og stk. 5, ændres »20  

 år« til: »21 år«.
§ 2 Loven træder i kraft den 1. oktober 1991.
§ 3 Stk. 1. Unge 20-årige, der ved lovens ikrafttræden modtager  

 kontanthjælp efter § 37, skal have tilbud om ungdomsydelse, inden de fylder  

 21 år, dog senest den 1. april 1992.
 Stk. 2. Kommunalbestyrelsen kan uanset bestemmelsen i § 49 a, stk.  

 4, beslutte, at 20-årige, der ikke er omfattet af stk. 1, og som søger om  

 hjælp i perioden fra den 1. oktober 1991 til den 1. april 1992, kan påbegynde  

 tilbud efter § 49 a, stk. 2 og 3, inden for de første 3 måneder efter  

 ansøgningen om hjælp.
