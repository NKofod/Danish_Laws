Nr BTL 89 Betænkning over Forslag til lov om ændring af lov om beskatningen af  

 pensionsordninger m.v. (Invalideforsikringer)   

 Nr L 89 1994-95, 1. samling Afgivet af Skatteudvalget Afgivet: 19941213 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
AMP-samarbejdet, Arbejdsmarkedspensionsrådet, Assurandør-Societetet, Dansk Assurance Service A/S, Dansk Tandlægeforening, Dansk Tandlægeforenings Administrationsfond, Finansrådet og Foreningen af Registrerede Revisorer.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Lovforslaget ønskes til fornyet udvalgsbehandling mellem 2. og 3.  

 behandling.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af FP):
 Til § 2 1) I stk. 2, 3 og 4 ændres »den 30.  

 november 1994« til: »den 1. januar 1996«.
 2) I stk. 3 ændres »stk. 4 og 5« til: »stk.  

 4-7«.
 3) I stk. 4 ændres »indkomståret 1995« til:  

 »indkomståret 1996«.
 4) I stk. 4 indsættes efter 1. pkt. som nyt punktum:
»For forsikringer, som efter de pr. 1. januar 1995 gældende  

 forsikringsretlige regler kan etableres i et livsforsikringsselskab eller en  

 pensionskasse, finder pensionsbeskatningslovens §§ 18 og 19 heller ikke  

 anvendelse for indkomståret 1995.« 5) Efter stk. 4 indsættes som nyt stykke:
»Stk. 5. Stk. 4 finder ikke anvendelse, hvis  

 forsikringstageren har anmeldt invaliditeten inden den 1. januar 1996.« Stk. 5 bliver herefter stk. 6.
 6) I stk. 5, der bliver stk. 6, udgår ordene », der er  

 oprettet før den 30. november 1994«.
 7) I stk. 5, der bliver stk. 6, indsættes efter 1. pkt. som  

 nyt punktum:
»Indtil den 1. januar 1996 finder pensionsbeskatningslovens § 41,  

 stk. 3, nr. 3, dog fortsat anvendelse ved overførsel fra en ordning, der er  

 oprettet inden den 30. november 1994, til en ordning, der efter de pr. 1.  

 januar 1995 gældende forsikringsretlige regler ikke kan etableres i et  

 livsforsikringsselskab eller en pensionskasse.« 8) Efter stk. 5, der bliver stk. 6, indsættes som nyt stykke:
»Stk. 7. Fra og med den 13. december 1994 finder  

 pensionsbeskatningslovens §§ 18 og 19 ikke anvendelse for forsikringer i  

 skadesforsikringsselskaber, hvis indbetalingen til skadesforsikringsselskabet  

 må anses for at hidrøre fra en udbetaling fra en tilsvarende ordning i et  

 livsforsikringsselskab eller en pensionskasse.« Bemærkninger Til nr. 1-8 Ved lovforslaget er det anset for vigtigt hurtigst muligt at  

 stoppe for, at fradragsberettigede invalideforsikringer kan etableres i eller  

 overføres til realrenteafgiftsfri skadesforsikringsselskaber.
På denne  

 baggrund er det fastsat, at de nye regler skal finde anvendelse for  

 forsikringer, der oprettes den 30. november 1994 eller senere.
Endvidere er  

 det fastsat, at fradragsretten for eksisterende invalideforsikringer i  

 skadesforsikringsselskaber ophæves med virkning fra og med indkomståret 1995.
Lovforslaget indebærer, at fradragsberettigede invalideforsikringer  

 fremover skal oprettes i livsforsikringsselskaber.
Endvidere vil eksisterende  

 invalideforsikringer skulle overføres til et livsforsikringsselskab for at  

 bevare fradragsretten.
Det er i flere henvendelser om lovforslaget blevet påpeget, at  

 livsforsikringsselskaber efter de gældende forsikringsmæssige regler ikke kan  

 tegne helt de samme invalideforsikringer, som skadesforsikringsselskaber kan.  

 Det vil sige, at der kan være personer, der ikke uden videre kan tegne en  

 invalideforsikring i et livsforsikringsselskab.
Endvidere kan der være  

 personer, der ikke uden videre vil kunne få overført deres eksisterende  

 invalideforsikringer til et livsforsikringsselskab.
 I denne forbindelse har erhvervsministeren givet tilsagn om at foretage en  

 ændring af forsikringsvirksomhedsloven, således at livsforsikringsselskaberne  

 får mulighed for at tegne de invalideforsikringer, der i dag kun kan tegnes i  

 skadesforsikringsselskaber.
Erhvervsministeren behøver tid til at foretage den nødvendige ændring.
På  

 denne baggrund foreslås, at lovforslagets virkningstidspunkt udsættes til 1.  

 januar 1996. Herved vil også pensionsinstitutterne få tid til at indrette sig  

 på udvidelsen af produkterne.
 Ændringen betyder som udgangspunkt, at det i et år stadig er muligt at  

 tegne fradragsberettigede invalideforsikringer i et skadesforsikringsselskab.  

 Endvidere udskydes også ophævelsen af fradragsadgangen, således at den efter  

 ændringsforslaget først skal have virkning fra og med indkomståret 1996.
Der er dog en del invalideforsikringer, der allerede efter de gældende  

 forsikringsretlige regler kunne være etableret i et livsforsikringsselskab,  

 herunder som en komplementær forsikring tilknyttet en livsforsikring.
Dette  

 gælder bl.a. de forsikringer, der er overført fra en allerede etableret  

 ordning i et livsforsikringsselskab eller en pensionskasse.
For så vidt angår  

 disse forsikringer, foreslås det at fastholde lovforslagets  

 virkningstidspunkt med hensyn til ophævelsen af fradragsadgangen.
For disse  

 forsikringer vil fradragsadgangen således stadig blive ophævet fra og med  

 indkomståret 1995, jf. ændringsforslag nr. 4.
 I tilslutning til udskydelsen af lovens virkningstidspunkt med hensyn til  

 fradragsretten for allerede eksisterende invalideforsikringer foreslås det at  

 opretholde fradragsretten generelt for de forsikringstagere, der inden den 1.  

 januar 1996 har anmeldt invaliditet over for forsikringsselskabet, jf.  

 ændringsforslag nr. 5.
Disse personer vil ellers kunne blive utilsigtet ramt af lovforslaget,  

 hvis de på et senere tidspunkt bliver i stand til at tage arbejde.
På dette  

 tidspunkt vil denne forsikringstager formentlig ikke kunne tegne en ny  

 forsikring i et livsforsikringsselskab, og lovforslaget ville derfor kunne  

 fratage denne person muligheden for at kunne tegne en fradragsberettiget  

 invalideforsikring.
Ændringsforslagene berører som udgangspunkt ikke virkningstidspunktet for  

 ophævelsen af muligheden for skattefri overførsel af forsikringer til  

 skadesforsikringsselskaber.
Både for eksisterende og for nyoprettede  

 forsikringer ophæves denne mulighed med virkning fra 30. november 1994, idet  

 bestemmelsen i lovforslagets § 2, stk. 5, får generel virkning for alle  

 forsikringer oprettet både før og efter den 30. november 1994, jf.  

 ændringsforslag nr. 6.
Nogle pensionsinstitutter overfører løbende en del af den årlige præmie  

 til en invalidedækning i et skadesforsikringsselskab.
Denne overførsel sker  

 skattefrit med hjemmel i pensionsbeskatningslovens § 41, stk. 3, nr. 3. Også  

 for sådanne ordninger kan det tænkes, at der er tale om ordninger i  

 skadesforsikringsselskaber, der efter de gældende forsikringsretlige regler  

 ikke kan etableres i et livsforsikringsselskab.
 Idet disse pensionsinstitutter derfor også kan være afhængige af den af  

 erhvervsministeren bebudede ændring af forsikringslovgivning, foreslås det i  

 endnu et år at give mulighed for skattefri overførsel af årets præmie til en  

 ordning i et skadesforsikringsselskab, der ikke efter de gældende  

 forsikringsretlige regler kan etableres i et livsforsikringsselskab eller en  

 pensionskasse, jf. ændringsforslag nr. 7. Udsættelsen skal ifølge forslaget  

 kun gælde ordninger, der er oprettet inden den 30. november 1994.
 Lovforslagets § 2, stk. 5, regulerer kun skattefri overførsler med hjemmel  

 i pensionsbeskatningslovens § 41. Såfremt § 41 ikke anvendes, vil en  

 overførsel af en forsikring være at anse for henholdsvis en skattepligtig  

 udbetaling og en fradragsberettiget indbetaling.
På denne baggrund foreslås det i et nyt stk. 7 at fastsætte, at fra og med  

 den 13. december 1994 finder pensionsbeskatningslovens §§ 18 og 19 ikke  

 anvendelse ved indbetaling til skadesforsikringsselskaber, i det omfang  

 indbetalingen må anses for at hidrøre fra en udbetaling fra en ordning i et  

 livsforsikringsselskab eller en pensionskasse.
Herefter vil det heller ikke  

 være muligt at foretage en skattepligtig overførsel af en forsikring fra et  

 livsforsikringsselskab til et skadesforsikringsselskab.
Der kan henvises til  

 ændringsforslag nr. 8.
Det er den primære hensigt med ændringsforslagene at sikre, at ingen  

 forsikringstagere bliver utilsigtet ramt af lovforslaget.
Hvis det mod  

 forventning skulle vise sig, at der efter den ændrede lovgivning på  

 forsikringsområdet vil være eksisterende invalideforsikringer, som alligevel  

 bliver ramt utilsigtet, er regeringen indstillet på at tage spørgsmålet om  

 disse forsikringers videreførsel op til fornyet overvejelse.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Endvidere har udvalget modtaget en skriftlig henvendelse fra Finansrådet.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse og vil stemme imod de stillede  

 ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af FP):
 Til § 2 1) Stk. 4, 2. pkt., affattes således:
»For indkomståret 1995 finder pensionsbeskatningslovens §§ 18 og 19  

 alene anvendelse på forfaldne præmier, som højst må dække risikoen for et år  

 frem i tiden, og kun, når præmierne betales til en ordning i et  

 skadesforsikringsselskab, som ikke umiddelbart kan etableres i et  

 livsforsikringsselskab eller en pensionskasse.« 2) Stk. 5 affattes således:
»Stk. 5. Stk. 4 finder ikke anvendelse, hvis  

 forsikringstagerens invaliditet er indtrådt inden den 1. januar 1996.« 3) Stk. 6, 2. pkt., affattes således:
»Indtil den 1. januar 1996 finder pensionsbeskatningslovens § 41,  

 stk. 3, nr. 3, dog fortsat anvendelse ved overførsel af forfaldne præmier,  

 som højst må dække risikoen for et år frem i tiden, og kun, når præmierne  

 overføres til en ordning i et skadesforsikringsselskab, som ikke umiddelbart  

 kan etableres i et livsforsikringsselskab eller en pensionskasse.« Bemærkninger Til nr. 1-3 Efter ændringsforslagene udsættes afskaffelsen af  

 fradragsretten for invalideforsikring i skadesforsikringsselskaber med et år  

 for de skadesforsikringer, som ikke umiddelbart kan oprettes i et  

 livsforsikringsselskab eller en pensionskasse, Efter lovforslaget som vedtaget ved 2. behandling omfattede udsættelsen de  

 forsikringer, som efter de pr. 1. januar gældende regler kan etableres i et  

 livsforsikringsselskab eller en pensionskasse.
Ændringsforslagene skyldes, at selskaberne i en række tilfælde ikke altid  

 er i stand til umiddelbart at afklare mulighederne for at oprette nye  

 invalideforsikringer i livsforsikringsselskaberne i stedet for de tidligere  

 skadesforsikringer, selv om invalideforsikringer godt må oprettes i  

 livsforsikringsselskaberne.
En sådan afklaring vil i mange tilfælde kræve  

 yderligere tid.
 Som eksempel på selskaber, der ikke er omfattet af udsættelsen, kan  

 herefter nævnes selskaber, der tidligere har foretaget overførsel af sine  

 livsforsikringer til skadesforsikring efter § 41 i pensionsbeskatningsloven.  

 Hvis det har været muligt at overføre efter § 41 fra livsselskaber til  

 skadesforsikring, er det også muligt umiddelbart af overføre den anden vej.
 Med ændringsforslagene gives afkald på et utilsigtet provenu, der skønnes  

 at være yderst beskedent.
