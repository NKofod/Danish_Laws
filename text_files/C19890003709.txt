 1. Reglerne for time- og dagpenge mv. i forbindelse  

 med tjenesterejser i Danmark (bortset fra Grønland) og på Færøerne findes i  

 aftale af 15. april 1988 mellem Finansministeriet og Statsansattes Kartel,  

 tjenestemandssektionen, Statstjenestemændenes Centralorganisation II,  

 Akademikernes Centralorganisation (tjenestemandsudvalget) og Lærernes  

 Centralorganisation om godtgørelse af merudgifter ved tjenesterejser, jf.  

 Finansministeriets cirkulære af samme dato (LP. nr. 46/88).
 2. I anledning af nulstillingen af  

 reguleringspristallet med januar 1988 = 100 er der tidligere foretaget en  

 omberegning af grundbeløbene i aftalens § 18, stk. 1, og § 22 til henholdsvis  

 kr. 204,16 og kr. 113,05.
 Månedsprisindekset for restaurant, hotel mv. for januar 1989 er af  

 Danmarks Statistik opgivet til 104,5, jf. aftalens § 32.
 3. Som følge af stigningen i månedsprisindekset er  

 time- og dagpengesatserne mv. pr. 1. april 1989 beregnet til de beløb, der  

 fremgår af omstående tabel.
 4. Vedr. aftalens § 30, stk. 4, om ugentlige  

 hjemrejser bemærkes følgende:
 Reglen om, at der ydes timepenge for 12 timer i forbindelse med en  

 hjemrejse, er baseret på den gennemsnitsbetragtning, at hjemrejserne som  

 hovedregel foretages i weekender og derfor har en varighed af ca. 2 døgn.  

 Hvis en hjemrejse imidlertid suppleres med andre fridage, ydes time- og  

 dagpenge på sådanne dage, forudsat de ikke er omfattet af § 28. Dette betyder  

 konkret, at der normalt pr. hjemrejse højst kan ske fradrag for 36 timer i de  

 time-og dagpenge, der udbetales på det midlertidige tjenestested.
Oversigt over størrelsen af time- og dagpenge mv. pr. 1. april 1989 IV.
Godtgørelsen angivet i § 6 i aftalen af 27/4-1983 udgør indtil 30,20 kr.
 Dette cirkulære har virkning fra 1. april 1989. Samtidig ophæves  

 Finansministeriets cirkulære af 22. september 1988 (LP. nr. 118/88).
RETTELSE TIL HOTELDISPOSITIONSBELØB I UDLANDET Opmærksomheden henledes på følgende ændring af hoteldispositionsbeløb i  

 bilag 2 i Finansministeriets cirkulære af 11. januar 1989 om godtgørelse af  

 udgifter ved tjenesterejser i udlandet (LP.nr. 05/89, udsendelsesdato 13.  

 januar 1989):
Hoteldispositionsbeløbet for Østrig ændres til 1.370 ATS (sch) Finansministeriet Administrations- og Personaledepartementet P.M.V.
 E.B.
