Fremsat den 13. november 1998 af  

 skatteministeren (Ole Stavad) Forslag til Lov om ændring af kildeskatteloven (Udenlandske forskere m.v.) § 1 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 735 af 10. oktober 1998, foretages  

 følgende ændring:
 1. § 48 E affattes således:
»§ 48 E.
Personer, som bliver skattepligtige efter § 1 ved  

 erhvervelse af bopæl her i landet i forbindelse med påbegyndelse  

 af ansættelsesforhold hos en arbejdsgiver, som er omfattet af § 1  

 eller § 2, stk. 1, litra d, selskabsskattelovens § 1,  

 § 2, stk. 1, litra a, eller § 3 eller fondsbeskatningslovens  

 § 1, kan vælge at blive beskattet efter bestemmelserne i  

 stk. 2-8 af vederlag i penge, jf. § 43, stk. 1, når de  

 pågældende personer skal udføre arbejde her i landet.  

 Endvidere kan personer, som i forbindelse med påbegyndelse af  

 tilsvarende ansættelsesforhold bliver skattepligtige efter § 2,  

 stk. 1, litra a, beskattes efter bestemmelserne i stk. 2-8,  

 når den skattepligtige skal udføre forsknings- og  

 udviklingsarbejde her i landet, og betingelserne i stk. 7 er  

 opfyldt.
Stk. 2. Det er en betingelse for anvendelsen af stk. 1,  

 at 1)	den skattepligtige ikke inden for de seneste tre år forud for  

 ansættelsen har været skattepligtig efter § 1 eller  

 § 2, stk. 1, litra a-d eller litra j, 2)	den skattepligtige ikke har eller på noget tidspunkt inden for  

 de seneste 5 år forud for ansættelsen har haft direkte eller  

 indirekte del i ledelsen af, kontrollen med eller kapitalen i den virksomhed,  

 med hvilken ansættelsesforholdet er indgået, jf. § 43,  

 stk. 2, litra i, 3.-6. pkt., 3)	den skattepligtige ikke forud for ansættelsen har været  

 udsendt til tjeneste i udlandet af den forskningsinstitution eller af den  

 virksomhed, hvormed ansættelsesforholdet indgås, eller af en  

 dermed koncernforbundet virksomhed, 4)	den skattepligtige ikke forud for ansættelsen har været  

 udsendt som Ph.d.-studerende lønnet af offentlige midler fra Danmark,  

 og 5)	vederlaget i penge for personer, hvis kvalifikationer som forskere  

 ikke er godkendt af en offentlig forskningsinstitution eller et  

 forskningsråd, jf. stk. 7, 1. pkt., udgør et  

 grundbeløb på mindst 34.900 kr. hver måned, hvilket  

 reguleres efter personskattelovens § 20, hvortil kommer bidrag efter lov  

 om arbejdsmarkedsfonde og lov om Arbejdsmarkedets Tillægspension eller  

 obligatoriske udenlandske sociale bidrag.
Stk. 3. For personer, som vælger beskatning efter  

 bestemmelserne i stk. 1-2, beregnes A-skatten som 25 pct. af vederlaget  

 i penge i henhold til ansættelseskontrakten.
Vederlaget medregnes ikke  

 ved opgørelsen af den skattepligtige indkomst.
Beløb og  

 vederlag omfattet af ligningslovens § 16, stk. 1, behandles som  

 vederlag i penge, i det omfang beløbene og vederlagene i henhold til  

 § 43, stk. 2, er gjort til A-indkomst.
Der kan ikke foretages  

 fradrag i vederlaget.
Udgifter til erhvervelse, sikring og vedligeholdelse af  

 vederlaget kan heller ikke fradrages i anden indkomst hos den skattepligtige.  

 Indkomstskattepligten af vederlaget er endeligt opfyldt ved den erlagte  

 A-skat.
Stk. 4. Beskatning efter stk. 3 kan finde sted i en  

 sammenhængende periode på højst 36 måneder regnet  

 fra det tidspunkt, hvor ansættelsesforholdet påbegyndes.  

 Indgås flere ansættelsesforhold i umiddelbar forlængelse af  

 hinanden, regnes perioden fra det tidspunkt, hvor første  

 ansættelsesforhold påbegyndes.
Hvert enkelt efterfølgende  

 ansættelsesforhold skal opfylde betingelserne i stk. 2, nr.  

 2-5.
Stk. 5. Indtil udløbet af den i stk. 4  

 nævnte 36-månedersperiode kan den skattepligtige vælge, at  

 vederlaget i stedet skal beskattes efter de almindelige regler.
En  

 skattepligtig, som har valgt beskatning efter stk. 3-4, kan ikke senere  

 vælge beskatning efter disse stykker, uanset om beskatning er valgt for  

 en periode på mindre end 36 måneder eller efterfølgende  

 helt er fravalgt, jf. 1. pkt.
Stk. 6. Beskatning efter stk. 3-4 bortfalder, hvis den  

 skattepligtige ikke senest 48 måneder efter udløbet af den i  

 stk. 4 nævnte 36-månedersperiode bringer sin fulde  

 skattepligt til Danmark til ophør i en sammenhængende periode  

 på mindst 3 år, jf. dog stk. 7. Beskatning efter  

 stk. 3-4 bortfalder endvidere, hvis den skattepligtige i den i 1. pkt.  

 nævnte 3-årsperiode er eller bliver skattepligtig efter § 2  

 i forbindelse med ansættelse hos en arbejdsgiver, når den  

 skattepligtige tidligere har været beskattet efter stk. 3-4 i  

 forbindelse med ansættelse hos den pågældende arbejdsgiver  

 eller en dermed koncernforbundet virksomhed.
De vederlag, som er beskattet  

 efter bestemmelserne i stk. 1-5, medregnes i så fald til den  

 skattepligtige indkomst for de indkomstår, de vedrører, og den  

 erlagte skat behandles som indeholdt foreløbig skat.
Stk. 7. Beskatning efter stk. 6 finder ikke sted,  

 når den skattepligtiges kvalifikationer som forsker er godkendt ved  

 påbegyndelsen af ansættelsesforholdet af en offentlig  

 forskningsinstitution eller et forskningsråd, jf. lov om  

 forskningsrådgivning m.v.
Tilsvarende gælder, når et  

 forskningsråd attesterer, at den skattepligtige udfører  

 forsknings- og udviklingsarbejde.
I tilfælde af flere  

 ansættelsesforhold i umiddelbar forlængelse af hinanden er det en  

 betingelse, at samtlige ansættelsesforhold er godkendt efter 1.-2. pkt.  

 Forskningsministeren kan efter forhandling med skatteministeren  

 fastsætte nærmere regler for godkendelse efter 1.-2. pkt.
Stk. 8. Hvis den skattepligtige er gift, finder reglen i  

 personskattelovens § 6 a, stk. 3, om overførsel af uudnyttet  

 bundfradrag ikke anvendelse for bundfradrag, der tilkommer den skattepligtige  

 i indkomstår, hvor der er valgt beskatning efter stk. 3.« § 2 Stk. 1. Skatteministeren fastsætter tidspunktet for  

 lovens ikrafttræden.
 Stk. 2. Personer, som den 13. november 1998 er skattepligtige  

 efter kildeskattelovens § 1, og som samtidig er omfattet af  

 kildeskattelovens § 48 E i sin hidtidige affattelse, uden at have  

 været efterbeskattet efter stk. 5 i sidstnævnte bestemmelse,  

 kan opnå godkendelse efter kildeskattelovens § 48 E, stk. 7,  

 jf. stk. 4, som affattet ved denne lovs § 1, med virkning fra  

 tidspunktet for indgåelse af første ansættelsesforhold,  

 hvor vederlaget har været beskattet efter kildeskattelovens § 48  

 E, stk. 1, i sin hidtidige affattelse.
Bemærkninger til lovforslaget Almindelige bemærkninger Formålet med lovforslaget er at gøre det  

 muligt for dansk erhvervsliv og danske forskningsinstitutioner at  

 tiltrække og fastholde udenlandske forskning- og  

 udviklingsmedarbejdere.
Efter de gældende regler i kildeskattelovens  

 § 48 E kan personer, der bliver skattepligtige her til landet,  

 nøjes med at betale 25 pct. i skat af bruttovederlaget i de tre  

 første indkomstår af deres ansættelse såfremt den  

 månedlige løn overstiger 46.200 kr. efter fradrag for  

 arbejdsmarkedsbidrag.
Forudsætningen herfor er imidlertid, at de  

 pågældende forlader landet igen inden syv år.
I modsat fald  

 skal skattefordelen tilbagebetales.
 Lovforslaget går ud på at fjerne  

 efterbeskatningen i den særlige 25 pct. bruttobeskatningsordning efter  

 kildeskattelovens § 48 E, såfremt de pågældende  

 personer driver forskning og udviklingsarbejde omfattet af OECD´s  

 retningslinier for forsknings- og udviklingsarbejde.
Efter OECD´s retningslinier (gengivet i bilag 1) er  

 forsknings- og udviklingsarbejde defineret som skabende arbejde på  

 systematisk grundlag med henblik på at øge den videnskabelige og  

 tekniske viden, eller udnyttelse af den eksisterende viden til at anvise nye  

 praktiske anvendelser.
Dette gælder såvel inden for de  

 teknisk-naturvidenskabelige områder som forskning inden for  

 sundhedsvidenskab, samfundsvidenskab, økonomisk planlægning,  

 systemanalyser m.v.
Fælles er, at der kræves et  

nyhedselement.
 Hvorvidt betingelserne i OECD´s definition er opfyldt,  

 afgøres af en forskningsinstitution eller et forskningsråd under  

 Forskningsministeriet.
I øvrigt bibeholdes den gældende adgang for  

 højtlønnede personer til at opnå 25 pct.-beskatning i tre  

 år, uden at de opfylder OECD´s retningslinier, for så vidt at  

 deres arbejde her i landet er af midlertidig karakter.
Dvs. at vedkommende  

 kan arbejde her i landet i syv år uden efterbeskatning.  

 Efterbeskatningen kan ikke ophæves generelt uden at hele ordningen  

 kommer til at virke som en degressiv beskatning af højtlønnede  

 tilflyttere, hvilket ville være i strid med grundliggende  

 ligestillings- og skatteevneprincipper.
Regeringen foreslår derudover en række  

 forenklinger og justeringer af andre dele af den gældende ordning.
Der  

 vil efter forslaget fremover ikke længere være krav om  

 midlertidig ansættelse, særlige regler om  

 kontraktforlængelse og regler om beskæftigelse hos samme  

 arbejdsgiver efter udløbet af perioden med nedsat beskatning.
Det vil  

 uden begrænsninger fremover være muligt at kombinere flere  

 ansættelsesforhold i umiddelbar forlængelse af hinanden, så  

 længe betingelserne for hvert enkelt ansættelsesforhold er  

 opfyldt.
Til gengæld vil det ikke længere være muligt at  

 fordele perioden med nedsat beskatning over flere perioder uden  

 sammenhæng.
 Endelig foreslår regeringen visse generelle  

 præciseringer i betingelserne for at blive omfattet af ordningen, samt  

 præciseringer af efterbeskatningskravet for de grupper, der fortsat vil  

 være omfattet af et sådant.
De gældende regler De gældende regler går ud på, at  

 personer, som i forbindelse med tidsbegrænset ansættelse på  

 mellem 6 og 36 måneders varighed i en dansk virksomhed eller  

 forskningsinstitution flytter til Danmark og bliver fuldt skattepligtige, kan  

 vælge at lade sig beskatte med 25 pct. af bruttoindkomsten uden fradrag  

 af nogen art i stedet for den sædvanlige indkomstbeskatning.
25 pct.-ordningen var i sit udgangspunkt møntet  

 på forskning og udvikling, men der er ikke i lovgivningen nogen  

 særlige begrænsninger på den personkreds, der kan anvende  

 ordningen.
Så længe betingelserne om til- og fraflytning og om  

 vederlagets størrelse er opfyldt, kan ordningen anvendes af  

 enhver.
 De betingelser, der skal være opfyldt for at 25  

 pct.-ordningen kan anvendes, er følgende:
Lønmodtageren skal blive fuldt skattepligtig til Danmark i  

 forbindelse med ansættelsesforholdet, d.v.s. vedkommende skal flytte  

 fra udlandet til Danmark, og han må ikke tidligere have bragt fuld  

 skattepligt til Danmark til ophør, d.v.s. være flyttet fra  

 Danmark, med henblik på at kunne benytte 25 pct.-ordningen.
Det er  

 ligegyldigt, om vedkommende er dansk eller udenlandsk statsborger.
 Lønmodtageren må ikke inden for de seneste 5 år  

 have haft direkte eller indirekte kontrol over det selskab, han  

 ansættes i.
Lønnen skal udgøre et grundbeløb på mindst  

 34.900 kr. om måneden + arbejdsmarkedsbidrag og ATP.
Beløbet  

 reguleres efter personskattelovens § 20 og andrager i 1998 46.200 kr.  

 For 1999 er tallet 47.500 kr.
Dette krav til lønnens størrelse  

 gælder dog ikke for forskere tilknyttet forskningsprojekter, som er  

 godkendt af et forskningsråd.
 Det er muligt at forlænge eksempelvis en  

 12-månederskontrakt på 25 pct.-vilkår til 36 måneder.  

 Det er også muligt at forlænge en ansættelseskontrakt ud  

 over de 36 måneder, men i så fald er det på almindelige  

 skattemæssige vilkår for tiden ud over de 36 måneder.
Det er også muligt at forlade Danmark efter  

 eksempelvis 12 måneder og senere vende tilbage på 25  

 pct.-vilkår, så længe den samlede periode på 36  

 måneder ikke overskrides.
De 36 måneder kan dog ikke spredes over  

 en periode på mere end 10 år.
Når de 36 måneder er  

 opbrugt, er det ikke muligt senere at anvende 25 pct.-ordningen.
Det er muligt at forblive i Danmark i indtil 48  

 måneder på almindelige skattevilkår efter udløbet af  

 36-månedersperioden, uden at det får konsekvenser for anvendelsen  

 af 25 pct.-ordningen i de første 36 måneder.
Hvis den  

 pågældende bliver i Danmark ud over de 36+48 måneder, vil  

 der ske efterbeskatning for den periode, hvor 25 pct.-ordningen har  

 været anvendt.
Lønmodtageren skal opgive sin fulde skattepligt til  

 Danmark, d.v.s. flytte fra Danmark, senest ved udløbet af de 36+48  

 måneder.
Sker dette ikke, vil den pågældende blive  

 efterbeskattet for den periode, hvor 25 pct.-ordningen har været  

 anvendt.
Det samme gælder, hvis betingelserne for anvendelse af 25  

 pct.-ordningen af andre årsager ikke er opfyldt.
Erhvervsøkonomiske konsekvenser Forslaget vil have positive virkninger for  

 forskningsinstutioner og virksomheder med nøglemedarbejdere, der  

 opfylder OECD-definitionen.
 For disse virksomheder skønnes  

 lønomkostningerne at formindskes som følge af ophævelsen  

 af efterbeskatningskravet, da det må antages, at det er virksomheden,  

 som efter de nuværende regler ville betale efterbeskatningen i form af  

 øget lønudbetaling, der tillige dækker  

 indkomstskatten.
Provenumæssige konsekvenser I 1997, der er det seneste hele indkomstår med  

 oplysninger, blev 1.319 personer i 408 virksomheder beskattet efter den  

 særlige skatteordning.
Den samlede 25 pct.-skat beløb sig til  

 ca. 185 mill. kr. og arbejdmarkedsbidraget til ca. 45 mill. kr., svarende til  

 en samlet lønsum før arbejdsmarkedsbidrag på ca. 785  

 mill. kr. eller i gennemsnit ca. 595.000 kr. pr. person i ordningen.
En optælling pr. 1. juni 1998 viser, at der er 1.059  

 personer i 350 virksomheder, der bliver bruttobeskattet med 25 pct.
I bilag 2  

 er virksomhederne og de ansatte fordelt på hovedområder på  

 basis af Danmarks Statistiks branchekodefordeling.
Det er vanskeligt at skønne over forslagets  

 provenumæssige virkning, der vil afhænge af den  

 adfærdsændring, som forslaget giver anledning til, herunder af  

 det antal personer, der efter udløbet af 3-årsperioden og 4  

 års-perioden på de almindelige skatteregler, vælger at  

 blive i Danmark.
Det gælder såvel for antallet af forskere under  

 den nuværende ordning som for antallet af nøglemedarbejdere, der  

 kan opfylde OECD-definitionen for forskning og udvikling, for hvem det  

 foreslås at ophæve reglerne for efterbeskatning.
 Der vil antagelig være modsatrettede  

 provenuvirkninger af forslaget.
For det første vil en ophævelse af den  

 nuværende efterbeskatningsordning indebære et provenutab i det  

 omfang forskere og andre nøglemedarbejdere, der kan opfylde  

 OECD-definitionen, ville være blevet i Danmark med den gældende  

 efterbeskatningsordning.
Personerne vil efter forslaget undgå  

 efterbeskatning af de tre år på 25 pct.-skat.
 For det andet vil ophævelsen af  

 efterbeskatningskravet kunne betyde en øget tilgang af  

 højtkvalificerede forskere tilknyttet længerevarende projekter,  

 der ellers ikke ville være kommet til landet, hvilket vil betyde et  

 merprovenu i form af 25 pct.-skat.
 Endvidere vil det medføre et skatteprovenu, hvis  

 forskere og nøglemedarbejdere omfattet af OECD-definitionen, som  

 følge af afskaffelsen af efterbeskatningen, forbliver i Danmark, og  

 ikke rejser efter 7 års-perioden.
 Alt i alt skønnes proventabet ved ophævelsen  

 af efterbeskatningskravet for 3 års-perioden at overstige  

 provenuforøgelsen således, at forslaget samlet set vil  

 medføre et provenutab, der dog skønnes at være  

 begrænset.
Administrative konsekvenser Lovforslaget skønnes ikke at have  

 nævneværdige administrative konsekvenser for skattemyndighederne.  

 For forskningsrådene skønnes lovforslaget at indebære en  

 administrativ merudgift i størrelsesordenen 0,6 mill. kr.  

 årligt.
Forholdet til EU-retten Som nævnt i bemærkningerne til lovforslagets  

 § 2 er den eksisterende særlige skatteordning for udenlandske  

 forskere og nøglemedarbejdere notificeret til EU-Kommissionen og  

 godkendt af denne efter statsstøttereglerne i Traktatens artikel 93,  

 stk. 3. Da ikke alene enhver påtænkt ny  

 støtteforanstaltning skal notificeres, men også enhver  

 påtænkt ændring af en eksisterende foranstaltning, vil  

 regeringen notificere den her foreslåede ordning.
Lovændringen  

 vil ikke blive sat i kraft, før Kommissionens godkendelse  

 foreligger.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og kommuner Begrænset merprovenu i form af 25 pct. skat og almindelig  

 indkomstskat fra de personer, der som følge af lovforslaget kommer til  

 Danmark eller får mulighed for et længere ophold.
 Begrænset provenutab som følge af ophævelse af  

 efterbeskatningskravet for de forskere og nøglemedarbejdere, der ville  

 være blevet i Danmark med de gældende  

 efterbeskatningsregler.
Administrative konsekvenser for stat, amter og kommuner Økonomiske konsekvenser for erhvervslivet Sparede lønomkostninger som følge af ophævelse af  

 efterbeskatningskravet.
 Ingen.
Administrative konsekvenser for erhvervslivet Miljømæssige konsekvenser Ingen.
 Ingen.
Administrative konsekvenser for borgerne Forholdet til EU-retten Den foreslåede ordning vil blive notificeret som statsstøtte  

 efter reglerne i Traktatens artikel 93, stk. 3.
Bemærkninger til lovforslaget enkelte  

 bestemmelser Til § 1.
 1. Adgangskrav til ordningen.
 Det foreslås, at ordningen skal kunne anvendes af  

 personer, der erhverver bopæl og dermed bliver fuldt skattepligtige i  

 Danmark i forbindelse med påbegyndelse af ansættelsesforhold hos  

 en dansk arbejdsgiver, når en række betingelser er opfyldt.  

 Betingelserne har til formål at sikre, at de forskere og andre  

 personer., der kommer ind under den særlige skatteordning, reelt er  

 rekrutteret i udlandet.
 Betingelserne er følgende:
For det første kræves det som hovedregel, at  

 den pågældende bliver fuldt skattepligtig til Danmark i  

 forbindelse med ansættelsesforholdets påbegyndelse.
Det vil dog  

 også være muligt for begrænset skattepligtige at  

 gøre brug af ordningen, når de pågældnede skal  

 udføre forsknings- og udviklingsarbejde her i landet.
Videre kræves det, at vedkommende ikke inden for de  

 seneste tre år forud for ansættelsen har været fuldt  

 skattepligtig til Danmark eller har været begrænset skattepligtig  

 af lønindkomst eller erhvervsmæssig indkomst.
Den skattepligtige  

 må heller ikke have eller inden for de seneste fem år forud for  

 ansættelsen have haft direkte eller indirekte del i ledelsen af,  

 kontrollen med eller kapitalen i den virksomhed, hvor vedkommende  

 ansættes.
Det gøres dog muligt for forskere m.v., som ikke vil  

 være omfattet af et efterbeskatningskrav, at gøre brug af  

 ordningen, selv om de kun bliver begrænset skattepligtige til Danmark i  

 forbindelse med ansættelsesforholdet.
Dernæst kræves det, at den skattepligtige ikke  

 forud for ansættelsen må have været udsendt til tjeneste i  

 udlandet af den forskningsinstitution eller virksomhed, hvor vedkommende  

 ansættes i Danmark, eller af en koncernforbundet virksomhed.
Herved  

 undgås den situation, at en medarbejder i en dansk virksomhed kan  

 beskattes efter 25 pct.-ordningen mellem to udstationeringer, hvilket er  

 tilfældet i øjeblikket.
Det kræves endvidere, at den  

 skattepligtige ikke forud for ansættelsen har været udsendt som  

 Ph.d-studerende lønnet af offentlige midler fra Danmark.
I den eksisterende ordning er der et krav om vederlagets  

 størrelse for personer, der ikke arbejder på et projekt godkendt  

 af et forskningsråd.
Dette vederlagskrav opretholdes i den nye ordning  

 for alle grupper, undtagen for personer, hvis kvalifikationer som forskere er  

 godkendt af en offentlig forskningsinstitution eller et forskningsråd.  

 Vederlagskravet opretholdes for dem, hvis kvalifikationer som forskere ikke  

 er godkendt, for at sikre, at den særlige skatteordning for alle  

 gruppers vedkommende rettes mod højt kvalificerede medarbejdere, som  

 er vanskelige at rekruttere.
 2. Fjernelse af efterbeskatningskravet for forskere m.v.
Personer, der her i landet skal udføre forsknings-  

 og udviklingsarbejde, vil ikke længere være omfattet af et  

 efterbeskatningskrav.
Begrebet »forsknings- og udviklingsarbejde« er  

 defineret af OECD, og denne definition vil blive lagt til grund ved  

 afgørelsen af, om en person i en given situation opfylder  

 betingelserne.
Begrebet er defineret som skabende arbejde på  

 systematisk grundlag med henblik på at øge den videnskabelige og  

 tekniske viden, eller udnyttelse af den eksisterende viden til at anvise nye  

 praktiske anvendelser.
Begrebet omfatter både grundforskning, anvendt  

 forskning og udviklingsarbejde.
Grundforskning er efter OECD-definitionen  

 eksperimenterende eller teoretisk arbejde med henblik på at opnå  

 ny viden og forståelse uden nogen bestemt anvendelse i sigte.
Anvendt  

 forskning er ligeledes originale undersøgelser med henblik på at  

 opnå ny viden.
Den er imidlertid primært rettet mod praktiske  

 mål.
Udviklingsarbejde er efter OECD s definition systematisk arbejde  

 baseret på anvendelse af viden opnået gennem forskning og/eller  

 praktisk erfaring med det formål at frembringe nye eller  

 væsentligt forbedrede materialer, produkter, processer, systemer eller  

 tjenesteydelser.
 OECD s afgrænsning er almindelig anerkendt og har  

 været anvendt i en længere årrække i forbindelse med  

 indsamling af statistiske data fra erhvervslivet i EUROSTAT-landene.  

 Definitionen er således velkendt og tilstrækkelig præcis.  

 Den fulde OECD-definition er optrykt i bilag 1 til dette lovforslag.
Der skelnes ikke i definitionen mellem forsknings- og  

 udviklingsarbejde i offentlige forskningsinstitutioner og tilsvarende arbejde  

 i private virksomheder.
Forsknings- og udviklingsaktiviteter, der finder sted  

 i eksempelvis medicinalindustrien eller IT-branchen, kan således  

 også omfattes.
 Undgåelse af efterbeskatningskravet vil i alle  

 tilfælde være betinget af, at den skattepligtiges kvalifikationer  

 som forsker er godkendt af en offentlig forskningsinstitution eller et  

 forskningsråd, eller at et forskningsråd attesterer, at den  

 pågældende udfører forsknings- og udviklingsarbejde som  

 defineret af OECD.
Allerede under den eksisterende ordning foretager  

 forskningsrådene godkendelse af forskeres ansøgninger om 25 pct.  

 s- beskatning.
Godkendelsen foregår ved, at det fagligt relevante  

 forskningsråd bedømmer indsendte ansøgninger.  

 Ansøgninger vurderes særskilt af et enkelt rådsmedlem og  

 behandles ikke samlet i rådet.
Der er i de senere år en  

 vækst i antallet af ansøgninger.
Projekter og tilknyttede forskere, som  

 forskningsrådene på forhånd har ydet bevilling til,  

 bedømmes ikke igen, men får umiddelbart godkendelse.
Desuden har  

 Københavns Universitet en ordning med Arbejdsgiverkontrollen om  

 godkendelse uden forskningsrådenes mellemkomst.
Ansøger anvender  

 selv godkendelsen over for de lokale skattemyndigheder.
Den fremtidige godkendelsesprocedure vil blive indrettet,  

 som det fremgår af det følgende fremtidige godkendelsesprocedure  

 vil blive indrettet, som det fremgår af det følgende Offentlige forskningsinstitutionerforskningsinstitutioner Forskere bedømmes i forvejen inden ansættelse  

 ved universiteter og sektorforskningsinstitutioner.
Der sker ud fra  

 forskningsmæssige kvalifikationer en indplacering i  

 stillingsstrukturerne ved universiteter og sektorforskningsinstitutioner.  

 Kravet for opnåelse af 25 pct. s- beskatning er et  

 forskningsmæssigt niveau som adjunkt/lektor eller derover.
Indplacering i stillingsstrukturen sker i  

 ansættelsesudvalg i forbindelse med vurdering af  

 forskningsmæssige kvalifikationer.
Alternativt, f.eks. i nogle  

 tilfælde ved ansættelse finansieret af eksterne midler, sker  

 indplaceringen administrativt, især hvis der ikke er tvivl om  

 vedkommende forskers niveau.
Under alle omstændigheder skal  

 institutionen i forbindelse med ansættelse foretage vurderingen.
 De offentlige forskningsinstitutioner, der ønsker  

 at tiltrække forskere, bl.a. ved hjælp af 25 pct. s- beskatning,  

 må etablere en »ad hoc«- eller fast funktion, der kan vurdere de  

 pågældende forskeres forskningsmæssige niveau.  

 Institutionen må herefter give forskeren en godkendelse, som kan  

 anvendes over for de lokale skattemyndigheder som godkendelse til 25 pct.  s-  

 beskatning.
Private virksomheder og offentlige institutioner, der ikke er  

 forskningsinstitutioner Private virksomheder og offentlige institutioner, der ikke  

 er forskningsinstitutioner, har ikke tilsvarende stillingsstrukturer med  

 fastlagte krav til de enkelte stillingskategorier.
Her vil  

 forskningsrådene som en central instans som hidtil foretage en  

 bedømmelse og i forlængelse heraf give godkendelse.  

 Forskningsrådene vil kunne foretage en indplacering i de gældende  

 stillingsstrukturer ud fra forskerens kvalifikationsniveau og meddele en  

 godkendelse, der kan anvendes hos skattemyndighederne som grundlag for 25  

 pct.  s- beskatning.
 Andre medarbejdere, som ansættes til forsknings- og  

 udviklingsarbejde.
Personer, som ansættes til forsknings- og  

 udviklingsarbejde uden at være kvalificerede som forskere, kan omfattes  

 af den særlige skatteordning, når det særlige vederlagskrav  

 tillige er opfyldt.
Det skal af medarbejderens ansættelseskontrakt  

 fremgå, at der er tale om forsknings- og udviklingsarbejde.  

 Ansættelseskontrakten skal godkendes af forskningsrådene med  

 udgangspunkt i OECD s definition af forsknings- og udviklingsarbejde.
Virksomheden indsender med henblik på godkendelse et  

 udkast til kontrakt, og såfremt kontraktudkastet kan godkendes, gives  

 en forhåndsgodkendelse.
Efter kontraktens indgåelse fremsendes  

 berigtiget kopi af kontrakten til forskningsrådene, der herefter kan  

 fremsende en egentlig godkendelse til brug for skattemyndighederne.  

 Alternativt kan det indskrives som en forudsætning for kontraktens  

 gyldighed, at forskningsrådenes godkendelse foreligger.
Godkendelsen af kontrakterne sker overvejende på  

 administrativt plan i forskningsrådsstyrelsens sekretariat.
Dog  

 forelægges sagen for de relevante rådsmedlemmer i sager, hvor der  

 kan være tvivl om arbejdsopgaverne falder indenfor definitionen af  

 forsknings- og udviklingsarbejde, eller hvor der indstilles afslag.
Proceduren suppleres med et krav om en redegørelse  

 for den enkelte medarbejders arbejdsopgaver efter udløbet af  

 skatterabatperioden.
Forskningsrådene udarbejder årligt en  

 redegørelse over de afgivne godkendelser, antal, art etc. til brug  

 bl.a. for de årlige indberetninger til EU-Kommissionen.
 3. Skattesats m.v.
Skattesatsen vil som hidtil være 25 pct. uden  

 fradrag af nogen art.
Der stilles ikke krav om, at  

 ansættelseskontrakten skal løbe i noget bestemt tidsrum, men 25  

 pct.-ordningen kan anvendes i en sammenhængende periode på  

 højst 36 måneder.
De 36 måneder kan fordeles på  

 flere ansættelsesforhold i umiddelbar forlængelse af hinanden  

 under forudsætning af, at hvert enkelt ansættelsesforhold  

 opfylder betingelserne for beskatning under den særlige  

 skatteordning.
 Inden udløbet af de 36 måneder kan den  

 skattepligtige vælge, at vederlaget i stedet skal beskattes efter de  

 almindelige regler. 25 pct.-ordningen kan kun vælges én gang,  

 uanset om ordningen er valgt for en periode på mindre end 36  

 måneder eller efterfølgende er fravalgt.
 4. Efterbeskatning af andre end forskere m.v.
Efterbeskatningskravet opretholdes for alle personer, hvis  

 kvalifikationer som forsker ikke er godkendt, eller hvor arbejdet ikke  

 består i forskning og udvikling, jf. punkt 2. Efterbeskatningskravet  

 bliver aktuelt, hvis den skattepligtige ikke senest 48 måneder efter  

 udløbet af den 36-månedersperiode, hvor 25 pct.-beskatning har  

 fundet sted opgiver sin fulde skattepligt til Danmark, d.v.s. flytter til  

 udlandet.
De gældende regler er uklare i spørgsmålet om,  

 hvor længe den fulde skattepligt til Danmark skal have været  

 opgivet, før den pågældende kan vende tilbage til Danmark  

 igen.
Det foreslås derfor præciseret, at den fulde skattepligt  

 skal opgives i en sammenhængende periode på mindst 3  

 år.
Endvidere vil efterbeskatningskravet blive aktuelt, hvis  

 den pågældende i den nævnte 3-årsperiode, hvor  

 vedkommende bor i udlandet, bliver begrænset skattepligtig til Danmark  

 i forbindelse med ansættelse hos en dansk arbejdsgiver, hvor  

 vedkommende tidligere har været 25 pct.-beskattet, eller i en  

 koncernforbundet virksomhed.
Bliver vedkommende derimod begrænset  

 skattepligtig ved ansættelse i en anden virksomhed, vil der ikke  

 være noget efterbeskatningskrav.
 5. Overførsel af bundfradrag mellem ægtefæller.
 Der vil som hidtil ikke være adgang for personer  

 under 25 pct.-ordningen til at overføre uudnyttet bundfradrag efter  

 personskattelovens § 6 a, stk. 3, til en eventuel  

 ægtefælle.
 Til § 2.
Det foreslås, at skatteministeren fastsætter  

 tidspunktet for lovens ikrafttræden.
Baggrunden for dette er, at den  

 eksisterende ordning er notificeret som statsstøtte til  

 EU-Kommissionen og godkendt af denne efter Traktatens artikel 93,  

 stk. 3. Efter disse bestemmelser skal ikke alene enhver  

 påtænkt ny støtteforanstaltning notificeres, men  

 også enhver påtænkt ændring af en eksisterende  

 foranstaltning.
Det fremgår endvidere af den pågældende  

 traktatbestemmelse, at en medlemsstat ikke må gennemføre  

 støtteforanstaltninger, før Kommissionens godkendelse  

 foreligger.
Det er skatteministerens hensigt at sætte loven i kraft,  

 så snart Kommissionens godkendelse foreligger.
De personer, som på det tidspunkt, hvor loven  

 får virkning, var omfattet af den eksisterende ordning, vil herefter  

 være omfattet af den nye ordning.
Det foreslås, at forskere m.v.,  

 som på dagen for lovforslagets fremsættelse (den 13. november  

 1998) er omfattet af den gældende ordning uden at have været  

 efterbeskattet efter reglerne i denne, kan opnå godkendelse efter de  

 nye regler og således undgå efterbeskatningen.
Bilag 1 DEFINITION AF FORSKNINGS- OG UDVIKLINGSARBEJDE Statistik vedrørende forsknings- og  

 udviklingsarbejde (FoU) er baseret på retningslinier, der er givet i en  

 af OECD udarbejdet manual for FoU-statistik - den såkaldte  

 Frascati-manual, hvorfra nedenstående definition af FoU gengives.
 FoU kan defineres som:
Skabende arbejde på systematisk grundlag med henblik  

 på at øge den videnskabelige og tekniske viden; eller Udnyttelse af den eksisterende viden til at anvise nye  

 praktiske anvendelser.
 FoU-begrebet omfatter både grundforskning, anvendt  

 forskning og udviklingsarbejde:
 Grundforskning er eksperimenterende eller teoretisk  

 arbejde med det primære formål at opnå ny viden og  

 forståelse uden nogen bestemt anvendelse i sigte.
Anvendt forskning er ligeledes originale  

 undersøgelser med henblik på at opnå ny viden.
Den er  

 imidlertid primært rettet mod bestemte praktiske mål.
 Udviklingsarbejde er systematisk arbejde baseret  

 på anvendelse af viden opnået gennem forskning og/eller praktisk  

 erfaring med det formål at frembringe nye eller væsentligt  

 forbedrede materialer, produkter, processer, systemer eller  

 tjenesteydelser.
FoU-begrebet omfatter såvel  

 teknisk-naturvidenskabelig forskning som forskning inden for  

 sundhedsvidenskab, jordbrugs- og veterinærvidenskab, samfundsvidenskab  

 og humaniora.
Dette betyder, at f.eks.
FoU i forbindelse med administration,  

 økonomisk planlægning, systemanalyser, salg og afsætning  

 etc. skal medtages i opgørelserne.
 Fælles for FoU-virksomhed er, at den skal indeholde  

 et nyhedselement.
 Fremstilling af prototyper regnes som FoU, men det  

 første eksemplar i en serieproduktion med salg for øje  

 medregnes ikke.
 Forsøgsmæssig drift af pilotanlæg med  

 sigte på udvikling af nye eller forbedrede processer er FoU, men drift  

 af pilotanlæg som led i kontrol eller afprøvning af  

 råvarer eller løbende produktion medregnes ikke.
 Udvikling af nye systemer til afprøvning,  

 kvalitetskontrol og standardisering medregnes som FoU, men ikke den  

 løbende afprøvning, kvalitetskontrol og standardisering i sig  

 selv.
 Software: Udvikling af nye softwareprodukter, der  

 rummer et teknologisk eller videnskabeligt fremskridt medregnes som FoU  

 (inden for de respektive produktgrupper).
 I øvrigt skal følgende aktiviteter i sig  

 selv ikke medregnes i FoU:
-	Dokumentations- og informationsarbejde samt bibliotekstjeneste -	Rutinemæssig indsamling af data -	Vurdering af industri- og ingeniørprojekter ved hjælp af  

 kendt teknik -	Teknisk service til kunder eller andre afdelinger -	Produktionsplanlægning og arbejdsstudier -	Salgs- og markedsanalyser -	Patent- og licensarbejde -	Personaleuddannelse.
 Bilag 2.
 Branchefordeling for virksomheder med ansatte under  

 kildeskattelovens § 48E.
Optælling pr. 1. juni 1998 Antal virksomheder Antal ansatte Olie og gasudvinding m.v.
8 54 Fremstilling af næringsmidler og fødevarer 8 20 Tekstil- og læderindustri 2 2 Træ-, papir- og grafisk industri 4 6 Kemisk industri 12 45 Gummi- og plastindustri 2 3 Sten-, metal- og jernindustri 8 15 Maskinindustri 13 17 Fremstilling af EDB-udstyr, telemateriel, medicinsk udstyr m.v.
14 31 Fremstilling af skibe og andre transportmidler samt legetøj og  

 spil 5 8 Bygge- og anlægsvirksomhed 4 40 Engros- og detailhandel 91 231 Hotel- og restaurationsvirksomhed 5 11 Transportvirksomhed og tilknyttet virksomhed 13 28 Telekommunikation 7 10 Pengeinstitutter, forsikring og finansieringsvirksomhed 19 29 Udlejningsvirksomhed 5 8 Databehandling 13 25 Forskning- og udvikling, offentlig administration og undervisning 22 154 Anden forretningsservice (rådgivende ingeniørvirksomhed  

 m.v.) 32 56 Hospitaler 2 4 Forlystelser, kultur, sport og presse 13 30 Uoplyst 48 232 I alt 350 1.059 Bilag 3 Lovforslaget sammenholdt med gældende lov Gældende formulering Lovforslaget § 48 E.
Personer, der omfattes af § 1 kan vælge  

 beskatning efter stk. 4 af vederlag i penge, jf. § 43, stk. 1,  

 der tjenes i henhold til ansættelseskontrakt af mindst 6 og  

 højst 36 måneders samlet varighed med en arbejdsgiver, som er  

 omfattet af § 1 eller § 2, stk. 1, litra d,  

 selskabsskattelovens § 1, § 2, stk. 1, litra a, eller § 3  

 eller fondsbeskatningslovens § 1. Beløb og vederlag omfattet af  

 ligningslovens § 16, stk. 1, behandles som vederlag i penge, i det  

 omfang beløbene og vederlagene i henhold til § 43, stk. 2,  

 er gjort til A-indkomst.
Vederlaget medregnes i så fald ikke ved  

 opgørelsen af den skattepligtige indkomst.
Det er en betingelse, at  

 skattepligten her til landet indtræder, eller at den skattepligtige  

 erhverver bopæl her i landet, i forbindelse med  

 ansættelsesforholdets påbegyndelse, og, hvis den  

 pågældende tidligere har været fuldt skattepligtig til  

 Danmark, at denne skattepligt ikke er bragt til ophør med henblik  

 på beskatning efter stk. 4. Det er endvidere en betingelse, at  

 vederlaget i penge udgør et grundbeløb på mindst 34.900  

 kr. hver måned.
Grundbeløbet reguleres efter personskattelovens  

 § 20. Det er en yderligere betingelse, at den skattepligtige ikke har  

 eller på noget tidspunkt inden for de seneste 5 år forud for  

 ansættelsen har haft direkte eller indirekte del i ledelsen af,  

 kontrollen med eller kapitalen i den virksomhed, med hvilken  

 ansættelseskontrakten er indgået. § 43, stk. 2, litra  

 i, 3.-6. pkt., finder tilsvarende anvendelse.
»§ 48 E.
Personer, som bliver skattepligtige efter § 1  

 ved erhvervelse af bopæl her i landet i forbindelse med  

 påbegyndelse af ansættelsesforhold hos en arbejdsgiver, som er  

 omfattet af § 1 eller § 2, stk. 1, litra d,  

 selskabsskattelovens § 1, § 2, stk. 1, litra a, eller § 3  

 eller fondsbeskatningslovens § 1, kan vælge at blive beskattet  

 efter bestemmelserne i stk. 2-8 af vederlag i penge, jf. § 43,  

 stk. 1, når de pågældende personer skal udføre  

 arbejde her i landet.
Endvidere kan personer, som i forbindelse med  

 påbegyndelse af tilsvarende ansættelsesforhold bliver  

 skattepligtige efter § 2, stk. 1, litra a, beskattes efter  

 bestemmelserne i stk. 2-8, når den skattepligtige skal  

 udføre forsknings- og udviklingsarbejde her i landet, og betingelserne  

 i stk. 7 er opfyldt.
 Stk. 2. Uanset størrelsen af vederlaget, jf.  

 stk. 1, kan dette beskattes efter stk. 4, hvis den skattepligtige  

 ifølge ansættelseskontrakten skal drive forskning her i landet,  

 og hvis det forskningsprojekt, hvortil den skattepligtige knyttes, er  

 godkendt af et forskningsråd, jf. lov om Forskningspolitisk Råd  

 og forskningsråd.
Stk. 2. Det er en betingelser for anvendelsen af stk. 1,  

 at 1)	den skattepligtige ikke inden for de seneste tre år forud for  

 ansættelsen har været skattepligtig efter § 1 eller  

 § 2, stk. 1, litra a-d eller litra j, 2)	den skattepligtige ikke har eller på noget tidspunkt inden for  

 de seneste 5 år forud for ansættelsen har haft direkte eller  

 indirekte del i ledelsen af, kontrollen med eller kapitalen i den virksomhed,  

 med hvilken ansættelsesforholdet er indgået, jf. § 43,  

 stk. 2, litra i, 3.-6. pkt., 3)	den skattepligtige ikke forud for ansættelsen har været  

 udsendt til tjeneste i udlandet af den forskningsinstitution eller af den  

 virksomhed, hvormed ansættelsesforholdet indgås, eller af en  

 dermed koncernforbundet virksomhed, 4)	den skattepligtige ikke forud for ansættelsen har været  

 udsendt som Ph.d.-studerende lønnet af offentlige midler fra Danmark,  

 og 5)	vederlaget i penge for personer, hvis kvalifikationer som forskere  

 ikke er godkendt af en offentlig forskningsinstitution eller et  

 forskningsråd, jf. stk. 7, 1. pkt., udgør et  

 grundbeløb på mindst 34.900 kr. hver måned, hvilket  

 reguleres efter personskattelovens § 20, hvortil kommer bidrag efter lov  

 om arbejdsmarkedsfonde og lov om Arbejdsmarkedets Tillægspension eller  

 obligatoriske udenlandske sociale bidrag.
Stk. 3. Hvis en skattepligtig tidligere har oppebåret  

 indkomst, der har været beskattet efter stk. 4, og den fulde  

 skattepligt her til landet herefter er ophørt, kan den skattepligtige  

 i forbindelse med indgåelsen af en ny ansættelseskontrakt som  

 nævnt i stk. 1 eller 2 på ny vælge beskatning efter  

 stk. 4, hvis betingelserne herfor er opfyldt.
Den periode på  

 sammenlagt 36 måneder, hvori beskatning efter stk. 4 kan finde  

 sted, reduceres i så fald med perioder, hvori beskatning efter  

 nævnte bestemmelse tidligere har fundet sted.
Retten til på ny at  

 vælge beskatning efter stk. 4 bortfalder dog, når der er  

 forløbet l0 år fra påbegyndelsen af det  

 ansættelsesforhold, hvor sådan beskatning første gang har  

 fundet sted.
Stk. 3. For personer, som vælger beskatning efter  

 bestemmelserne i stk. 1-2, beregnes A-skatten som 25 pct. af vederlaget  

 i penge i henhold til ansættelseskontrakten.
Vederlaget medregnes ikke  

 ved opgørelsen af den skattepligtige indkomst.
Beløb og  

 vederlag omfattet af ligningslovens § 16, stk. 1, behandles som  

 vederlag i penge, i det omfang beløbene og vederlagene i henhold til  

 § 43, stk. 2, er gjort til A-indkomst.
Der kan ikke foretages  

 fradrag i vederlaget.
Udgifter til erhvervelse, sikring og vedligeholdelse af  

 vederlaget kan heller ikke fradrages i anden indkomst hos den skattepligtige.  

 Indkomstskattepligten af vederlaget er endeligt opfyldt ved den erlagte  

 A-skat.
Stk. 4. For personer, der har valgt beskatning efter reglerne  

 i stk. l eller 2, beregnes A-skatten som 25 pct. af vederlaget i penge i  

 henhold til ansættelseskontrakten.
Indkomstskattepligten af vederlaget  

 i penge er endeligt opfyldt ved den erlagte A-skat.
Der kan ikke foretages  

 fradrag i vederlaget.
Udgifter til erhvervelse, sikring og vedligeholdelse af  

 vederlaget kan heller ikke fradrages i anden indkomst hos den skattepligtige.  

 Beskatning efter nærværende bestemmelse kan højst finde  

 sted i 36 måneder.
Stk. 4. Beskatning efter stk. 3 kan finde sted i en  

 sammenhængende periode på højst 36 måneder regnet  

 fra det tidspunkt, hvor ansættelsesforholdet påbegyndes.  

 Indgås flere ansættelsesforhold i umiddelbar forlængelse af  

 hinanden, regnes perioden fra det tidspunkt, hvor første  

 ansættelsesforhold påbegyndes.
Hvert enkelt efterfølgende  

 ansættelsesforhold skal opfylde betingelserne i stk. 2, nr.  

 2-5.
 Stk. 5. Beskatningen efter stk. 4 bortfalder, hvis den  

 skattepligtige ikke senest l måned efter ophøret af et  

 ansættelsesforhold, hvor vederlaget er beskattet efter stk. 4,  

 enten har påbegyndt et nyt ansættelsesforhold, hvor vederlaget er  

 beskattet på tilsvarende måde, eller har bragt skattepligten  

 efter § l til ophør, jf. dog stk. 6 og 7. De vederlag og  

 eventuelle fradrag, som skattemæssigt er behandlet efter reglerne i  

 stk. 1-4, medregnes i så fald i den skattepligtige indkomst for de  

 indkomstår, de vedrører, og den erlagte skat efter stk. 4  

 behandles som indeholdt foreløbig skat i de pågældende  

 år.
Stk. 5. Indtil udløbet af den i stk. 4  

 nævnte 36-månedersperiode kan den skattepligtige vælge, at  

 vederlaget i stedet skal beskattes efter de almindelige regler.
En  

 skattepligtig, som har valgt beskatning efter stk. 3-4, kan ikke senere  

 vælge beskatning efter disse stykker, uanset om beskatning er valgt for  

 en periode på mindre end 36 måneder eller efterfølgende  

 helt er fravalgt, jf. 1. pkt.
Stk. 6. Hvis et nyt ansættelsesforhold, der opfylder de  

 øvrige betingelser for beskatning efter stk. 4, tiltrædes  

 senest l måned efter ophøret af et tidligere  

 ansættelsesforhold, der er beskattet efter nævnte bestemmelse, er  

 det ingen betingelse for beskatning efter stk. 4, at skattepligten her  

 til landet indtræder i forbindelse med ansættelsesforholdets  

 påbegyndelse.
Den periode på sammenlagt 36 måneder, hvori  

 beskatning efter stk. 4 kan finde sted, reduceres i så fald med de  

 perioder, hvori beskatning efter nævnte bestemmelse tidligere har  

 fundet sted.
Stk. 6. Beskatning efter stk. 3-4 bortfalder, hvis den  

 skattepligtige ikke senest 48 måneder efter udløbet af den i  

 stk. 4 nævnte 36-månedersperiode bringer sin fulde  

 skattepligt til Danmark til ophør i en sammenhængende periode  

 på mindst 3 år, jf. dog stk. 7. Beskatning efter  

 stk. 3-4 bortfalder endvidere, hvis den skattepligtige i den i 1. pkt.  

 nævnte 3-årsperiode er eller bliver skattepligtig efter § 2  

 i forbindelse med ansættelse hos en arbejdsgiver, når den  

 skattepligtige tidligere har været beskattet efter stk. 3-4 i  

 forbindelse med ansættelse hos den pågældende arbejdsgiver  

 eller en dermed koncernforbundet virksomhed.
De vederlag, som er beskattet  

 efter bestemmelserne i stk. 1-5, medregnes i så fald til den  

 skattepligtige indkomst for de indkomstår, de vedrører, og den  

 erlagte skat behandles som indeholdt foreløbig skat.
 Stk. 7. Den ansættelseskontrakt, der udløber  

 samtidig med den samlede periode på 36 måneder for beskatning  

 efter stk. 4, kan forlænges i op til 48 måneder, uden at der  

 skal ske efterbeskatning efter stk. 5. Reglerne i stk. 5 finder dog  

 tilsvarende anvendelse, hvis den skattepligtige ikke senest l måned  

 efter udløbet af det forlængede ansættelsesforhold har  

 bragt skattepligten efter § l til ophør.
Stk. 7. Beskatning efter stk. 6 finder ikke sted,  

 når den skattepligtiges kvalifikationer som forsker er godkendt ved  

 påbegyndelsen af ansættelsesforholdet af en offentlig  

 forskningsinstitution eller et forskningsråd, jf. lov om  

 forskningsrådgivning m.v.
Tilsvarende gælder, når et  

 forskningsråd attesterer, at den skattepligtige udfører  

 forsknings- og udviklingsarbejde.
I tilfælde af flere  

 ansættelsesforhold i umiddelbar forlængelse af hinanden er det en  

 betingelse, at samtlige ansættelsesforhold er godkendt efter 1.-2. pkt.  

 Forskningsministeren kan efter forhandling med skatteministeren  

 fastsætte nærmere regler for godkendelse efter 1.-2. pkt.
Stk. 8. Indtil udløbet af en ansættelseskontrakt,  

 hvor vederlaget er valgt beskattet efter stk. 4, kan den skattepligtige  

 vælge, at vederlaget i stedet skal beskattes efter de almindelige  

 regler for fuldt skattepligtige personer.
Den skattepligtige kan ikke  

 herefter på ny vælge vederlaget i henhold til  

 ansættelseskontrakten beskattet efter stk. 4. Vælger den  

 skattepligtige i denne forbindelse beskatning efter de almindelige regler for  

 fuldt skattepligtige personer med virkning for hele  

 ansættelsesperioden, finder stk. 5, sidste pkt., tilsvarende  

 anvendelse.
Vælger den skattepligtige kun beskatning efter de  

 almindelige regler for fuldt skattepligtige personer med virkning for den  

 resterende del af ansættelsesperioden, finder reglerne i stk. 5 og  

 7 fortsat anvendelse.
Stk. 8. Hvis den skattepligtige er gift, finder reglen i  

 personskattelovens § 6 a, stk. 3, om overførsel af uudnyttet  

 bundfradrag ikke anvendelse for bundfradrag, der tilkommer den skattepligtige  

 i indkomstår, hvor der er valgt beskatning efter stk. 3.« Stk. 9. Hvis den skattepligtige er gift, finder reglen i  

 personskattelovens § 6 a, stk. 3, om overførsel af uudnyttet  

 bundfradrag ikke anvendelse for bundfradrag, der tilkommer den skattepligtige  

 i indkomstår, hvor der er valgt beskatning efter stk. 4.
