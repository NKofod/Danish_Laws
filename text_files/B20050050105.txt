Bekendtgørelse om tilladelse til strafafbrydelse  

 (strafafbrydelsesbekendtgørelsen) I medfør af § 76, stk. 4, i lov om fuldbyrdelse af straf  

 m.v., jf. lovbekendtgørelse nr. 207 af 18. marts 2005, fastsættes:
 § 1.  

  

 Udstår en indsat fængselsstraf i et år eller derunder, kan fængslets eller  

 arresthusets leder eller den, der bemyndiges dertil, tillade, at  

 straffuldbyrdelsen efter reglerne i straffuldbyrdelseslovens § 76, stk. 1-2,  

 midlertidigt afbrydes i til og med 3 måneder.
 Stk. 2.  

  

 Udstår en dømt  

 straf på bopælen under intensiv overvågning og kontrol efter  

 straffuldbyrdelseslovens kapitel 13 a, kan tilsynsmyndighedens leder eller  

 den,  

 der bemyndiges dertil, tillade, at straffuldbyrdelsen efter reglerne i  

 straffuldbyrdelseslovens § 76, stk. 1-2, midlertidigt afbrydes i til og med 3  

 måneder.
 Stk. 3.  

  

 I andre tilfælde  

 afgøres spørgsmålet af Justitsministeriet, Direktoratet for  

 Kriminalforsorgen.
 § 2.  

  

 Det  

 er i almindelighed en forudsætning for strafafbrydelse, at den dømte  

 tilvejebringer fornøden dokumentation for de omstændigheder, der begrunder  

 strafafbrydelsen.
 § 3.  

  

 Tilladelse til strafafbrydelse gives for et bestemt tidsrum og for mindst 1  

 døgn.
 Stk. 2.  

  

 For indsatte i  

 kriminalforsorgens institutioner skal mulighederne for at tillade udgang  

 efter  

 reglerne herom være udtømte, før der gives tilladelse til strafafbrydelse.  

 Strafafbrydelsen regnes i givet fald først fra udløbet af det tidspunkt, hvor  

 den indsatte har fået tilladelse til udgang.
 § 4.  

  

 Eventuelle rejseudgifter afholdes af den indsatte efter tilsvarende  

 retningslinier som ved udgang.
 § 5.  

  

 Institutionen eller tilsynsmyndigheden udleverer et bevis for  

 strafafbrydelsen  

 til den dømte og underretter Kriminalregistret om afgørelsen.
 § 6.  

  

 En  

 tilladelse til strafafbrydelse kan tilbagekaldes i overensstemmelse med  

 bestemmelserne  

 i straffuldbyrdelseslovens § 76, stk. 3.
 § 7.  

  

 Bekendtgørelsen træder i kraft den 1. juli 2005.
 Stk. 2.  

  

 Bekendtgørelse  

 nr. 388 af 17. maj 2001 om tilladelse til strafafbrydelse ophæves.
