Tilskudsberegningen for tilskudsåret 1989/90 er foretaget på grundlag  

 af Statsskattedirektoratets oplysninger om klagers indkomstgrundlag for 1989  

 og klagers skattepligtige formue pr. 31. december 1987. Der tages ikke hensyn  

 til ændringer i klagers økonomiske forhold efter 1987. Der er kun grundlag  

 for en fornyet tilskudsberegning, hvis klager kan dokumentere, at  

 skattevæsenet har ændret indkomstgrundlaget for 1989 Ankenævnets brev af 6. december 1989:
 I brev af 10. april 1989 har De klaget over Styrelsen for Statens  

 Uddannelsesstøttes afgørelse om tilskud for tilskudsåret 1989/90. Styrelsen  

 for Statens Uddannelsesstøtte har i brev af 23. august 1989 i anledning af  

 Deres klage afgivet en udtalelse, som De har fået kopi af.
 Styrelsen fastholder sin afgørelse.
Med brev af 9. september 1989 er De kommet med yderligere kommentarer til  

 SU-styrelsens udtalelse af 23. august 1989. Styrelsen for Statens  

 Uddannelsesstøtte har i brev af 17. oktober 1989 fastholdt sin tidligere  

 afgørelse.
SU-styrelsen meddeler, at såfremt De kan fremlægge dokumentation  

 for, at skattevæsenet har ændret Deres indkomstgrundlag for 1989, Vil  

 SU-styrelsen omberegne Deres tilskud.
 Med brev modtaget i ankenævnet den 1. november 1989 har De kommenteret  

 styrelsens afgørelse af 17. oktober 1989.
 Ankenævnet skal udtale:
Bestemmelserne om, hvordan tilskuddet beregnes, findes i §§ 2-4 i lov om  

 tilskud til afvikling af studiegæld og om eftergivelse af studiegæld, jf.  

 lovbekendtgørelse nr. 542 af 13. september 1988. Der henvises til note 2 i  

 lovbekendtgørelsen, hvoraf ordlyden af § 4 fremgår.
Lovens § 2, stk. 2,  

 beskriver, hvordan man når frem til den beregnede årsindkomst.
 § 10 i bekendtgørelse nr. 676 af 4. november 1988 om tilskud til afvikling  

 af statsgaranterede studielån indeholder regler om Styrelsens og  

 Hypotekbankens indhentning af oplysninger, der er nødvendige for at fastsætte  

 årsindkomsten. § 10, stk. 4, handler om adgangen til at indhente sådanne  

 oplysninger hos skattemyndigheder og andre offentlige myndigheder.
Tilskudsberegningen er foretaget på grundlag af Statsskattedirektoratets  

 oplysninger om Deres indkomstgrundlag for 1989 og Deres skattepligtige formue  

 pr. 31. december 1987. Indkomstgrundlaget for 1989, jf. lovens § 2a, er  

 summen af den personlige indkomst i 1987, den positive kapitalindkomst i 1987  

 samt eventuelt et beregnet formueafkast.
Der tages ikke hensyn til ændringer  

 i Deres økonomiske forhold efter 1987.
 Ankenævnet for Tilskud til Statsgaranterede Studielån fastholder på det  

 foreliggende grundlag Styrelsen for Statens Uddannelsesstøttes beregning af  

 tilskuddet for tilskudsåret 1989/90.
For så vidt angår muligheden for en fornyet tilskudsberegning henviser  

 ankenævnet til udtalelsen fra Styrelsen for Statens Uddannelsesstøtte.
Det  

 fremgår af denne udtalelse, at der kan være grundlag for en fornyet  

 tilskudsberegning, hvis De kan dokumentere, at skattevæsenet har ændret  

 indkomstgrundlaget for 1989.
