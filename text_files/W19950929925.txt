Ankestyrelsens principafgørelse O-51-95 om uddannelsesbetingede udgifter - nødvendigt undervisningsmateriale - obligatorisk undervisningsmateriale - revalidering Resume:
Adgang til en opdateret regelsamling var nødvendig for at gennemføre socialrådgiveruddannelsen.
Ankestyrelsen lagde vægt på, at uddannelsesstedet havde bekræftet, at regelsamlingen var obligatorisk undervisningsmateriale.
 Behovet for regelsamlingen kunne ikke anses for dækket under hen visning til uddannelsesstedets bibliotek, når disse eksemplarer ikke kunne udlånes, da disse således ikke kunne benyttes ved hjemme arbejde, klasseundervisning m.v.
 Kassation:
Principafgørelsen har ikke længere vejledningsværdi Kassationsdato:
10-06-2009 Love:
Lov om social bistand - lovbekendtgørelse nr. 1024 af 13. december 1994 - § 43, stk. 2, 3. punktum Vejledninger:
Socialministeriets vejledning nr. 211 af 30. november 1994 om hjælp efter bistandslovens kapitel 10 (§§ 43-45) - pkt. 47 nr. 4 Sagsfremstilling:
 Ansøgeren modtog bruttorevalideringsydelse under uddannelse til socialrådgiver.
 Uddannelsesstedet havde bekræftet, at det var obligatorisk at anskaffe sig de sociale love, bekendtgørelser, cirkulærer, vejledninger m.v., samt de ændringer der måtte komme i løbet af studie tiden.
 Både kommunen og nævnet havde givet afslag på dækning af udgifterne til anskaffelse og opdateringsabonnement til lovsamling til brug for uddannelsen.
Kommunen gav afslag med henvisning til, at der ikke var tale om et nødvendigt undervisningsmateriale, da ansøgeren havde mulighed for at benytte skolens bibliotek.
Nævnet var enig i kommunens afgørelse og fandt ikke, at regelsamlingen var en forudsætning for at gennemføre uddannelsen som socialrådgiver.
 Sagen blev behandlet i principielt møde med henblik på afklaring af, om der kunne gives afslag på hjælp til dækning af udgifterne til anskaffelse og opdatering af regelsamling under henvisning til, at samlingen fandtes på uddannelsesstedets håndbibliotek.
 Afgørelse:
 Ankestyrelsen fandt, at pågældende var berettiget til at få dækket udgifter til anskaffelse og opdateringsabonnement på den ansøgte regelsamling til brug for socialrådgiverstudiet.
 Ankestyrelsen lagde herved vægt på, at det er obligatorisk for de studerende at anskaffe sig de sociale love, bekendtgørelser, cirkulærer, vejledninger m.v.
 Ankestyrelsen fandt derfor, at adgangen til en opdateret regelsamling er nødvendig for at gennemføre uddannelsen.
Ankestyrelsen fandt ikke, at behovet for regelsamlingen kunne anses for dækket gennem henvisning til de få eksemplarer på skolens bibliotek, da disse skulle blive på biblioteket og ikke kunne udlånes til den enkelte studerende.
Bibliotekseksemplarerne kunne således ikke indgå i hjemmearbejde, klasseundervisning m.v., sådan som optagelsen på den obligatoriske bogliste forudsætter.
 Med denne begrundelse ændrede Ankestyrelsen nævnets afgørelse.
