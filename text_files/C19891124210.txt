 § 1.  Til ansatte i politiet kan der ydes erstatning  

 for tingsskade, der skyldes tjenestens udførelse eller indtræder under  

 tjenesten som følge af mangler ved lokaler, indretninger og redskaber m.v.
 § 2.  Til private kan der ydes erstatning for skader,  

 som forvoldes af ansatte i politiet.
 Stk. 2.  Bortkommer eller beskadiges privates genstande  

 under opbevaring hos politiet, kan der ydes erstatning, hvis genstandene ikke  

 er opbevaret på forsvarlig måde.
 § 3.  Afgørelser efter § 1 og § 2 træffes på grundlag  

 af dansk rets almindelige erstatningsregler, herunder lov om  

 erstatningsansvar, jf. lovbekendtgørelse nr. 599 af 8. september 1986. Der  

 kan ikke ydes kulanceerstatning.
 § 4.  Politimesteren (politidirektøren i København)  

 bemyndiges til at træffe afgørelse i sager om erstatning efter § 1 og § 2,  

 hvis erstatningskravet ikke overstiger 5.000 kr.
 Stk. 2.  Sager om erstatningskrav på mere end 5.000 kr.  

 samt sager af principiel karakter skal med politimesterens  

 (politidirektørens) indstilling forelægges for rigspolitichefen til  

 afgørelse.
 Stk. 3.  Større erstatningskrav samt sager af særlig  

 principiel karakter skal som hidtil gennem rigspolitichefen forelægges for  

 Justitsministeriet til afgørelse.
 § 5.  Erstatningskrav vedrørende den kollektive  

 ansvarsforsikring for motorkøretøjer eller tjenestehunde skal som hidtil med  

 politimesterens (politidirektørens) indstilling forelægges for  

 rigspolitichefen til afgørelse.
 Stk. 2.  Sager vedrørende beskadigelse af uniforms- og  

 udrustningsgenstande skal behandles efter de herom særligt fastsatte  

 retningslinier.
 § 6.  Ved afslag på en ansøgning om erstatning, skal  

 ansøgeren gøres bekendt med, at afgørelsen kan indbringes for højere  

 administrativ myndighed.
 § 7.  Denne cirkulæreskrivelse træder i kraft den 1.  

 august 1989 og omfatter alle sager, i hvilke der endnu ikke er truffet  

 afgørelse om et fremsat erstatningskrav.
 Stk. 2.  Justitsministeriets cirkulæreskrivelse af 26.  

 juni 1979 om politiets behandling af visse erstatningssager ophæves samtidig  

 hermed.
 P.M.V.
 E.B.
