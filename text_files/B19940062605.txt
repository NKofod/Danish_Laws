§ 1 I bekendtgørelse nr. 457 af 15. juni 1992 om uddannelse af pædagoger, som  

 ændret ved bekendtgørelse nr. 195 af 15. marts 1994, foretages følgende  

 ændringer:
 1. I indledningen indsættes efter »pædagoger«:  

 »og § 2, stk. 9, i lov nr. 508 af 30. juni 1993 om åben uddannelse  

 (erhvervsrettet voksenuddannelse) m.v.«.
 2. Efter § 29 indsættes som nyt kapitel:
»Kapitel 4 a Pædagoguddannelse tilrettelagt som åben udddannelse for studerende med  

 forudgående særlig erhvervserfaring § 29 a.  Optagelse til uddannelsen er betinget af, at  

 ansøgeren - ud over at opfylde de almindelige adgangskrav til uddannelsen -  

 har erfaring fra pædagogisk eller tilsvarende arbejde i et omfang, der svarer  

 til normalt mindst 5 års fuldtidsbeskæftigelse.
 Stk. 2.  Seminariet afgør, om adgangskravene i stk. 1 er  

 opfyldt for den enkelte ansøger.
 Stk. 3.  Seminariets afgørelser efter stk. 2 kan ikke  

 indbringes for undervisningsministeren.
 § 29 b.  Om uddannelsens formål og struktur, indhold  

 og tilrettelæggelse, om deltagelse, bedømmelse og bevis og om studieordning  

 og klageadgang m.v. gælder reglerne i kapitel 1 - 4 med følgende afvigelser:
 § 29 c.  Om tilskud til uddannelsen, om  

 deltagerbetaling m.v. og om fastsættelse af frister for indskrivning og  

 betaling gælder de almindelige bestemmelser om åben uddannelse.«.
§ 2 Bekendtgørelsen træder i kraft den 1. august 1994.
§ 3 Uanset § 2 i bekendtgørelse nr. 195 af 15. marts 1994 om ændring af  

 bekendtgørelse om uddannelse af pædagoger gælder § 14 i bekendtgørelse om  

 uddannelse af pædagoger også for studerende, der er begyndt på uddannelsen  

 den 1. august 1992 eller den 1. februar 1993.
