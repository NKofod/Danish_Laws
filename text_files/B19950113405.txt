I medfør af § 6 i lov nr. 1091 af 20. december 1995 om anvendelse af Det Europæiske Fællesskabs forordning om foranstaltninger med henblik på at forbyde overgang til fri omsætning, udførsel, genudførsel og henførsel under en suspensionsprocedure af varemærkeforfalskede og piratkopierede varer fastsættes følgende:
 § 1.  Anmodninger i henhold til artikel 3 i forordning  

 nr. 3295/94 skal indgives til de statslige told- og skattemyndigheder.
 § 2.  Varer, hvis frigivelse er suspenderet af de  

 statslige told- og skattemyndigheder, opbevares hos varemodtageren, medmindre  

 de statslige told- og skattemyndigheder træffer anden bestemmelse.
 § 3.  Rettighedshavere skal stille sikkerhed:
 Stk. 2.  Sikkerhedsstillelsens størrelse fastsættes af  

 de statslige told- og skattemyndigheder.
 § 4.  De statslige told- og skattemyndigheder er  

 berettiget til uden erstatning at udtage prøver af varer i det omfang, det er  

 nødvendigt for at lette behandlingen af sagen.
 Stk. 2.  Det påhviler varemodtageren, eller den der  

 handler på varemodtagerens vegne, at udføre det for undersøgelsen af varerne  

 nødvendige arbejde (ud- og indpakning). Omkostningerne i forbindelse hermed  

 afholdes af varemodtageren, jf. dog § 3. nr. 1.
§ 5.  Varer om hvilke det i henhold til artikel 8 i  

 forordning nr. 3295/94 er fastslået, at de er varemærkeforfalskede eller  

 piratkopierede afstås til statskassen.
De destrueres uden omkostninger for  

 statskassen.
 Stk. 2.  Der ydes ikke erstatning ved destruering af  

 varer i henhold til stk. 1.
 § 6.  Rettighedshaveren skal inden 10 arbejdsdage,  

 regnet fra meddelelsen om suspensionen af frigivelsen eller varerne er taget  

 i bevaring, fremsende dokumentation til de statslige told- og  

 skattemyndigheder for, at der er anlagt sag ved domstolene.
 § 7.  Bekendtgørelsen træder i kraft den 23. december  

 1995.
Skatteministeriet, den 21. december 1995 Carsten Koch / Jan Lyager Olsen (* 1) Bekendtgørelsen indeholder bestemmelser, der supplerer visse  

 bestemmelser i Rådets forordning (EF) nr. 3295/94 af 22. december 1994.
