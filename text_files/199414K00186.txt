Nr BTL 186 Betænkning over Forslag til lov om afgift af bekæmpelsesmidler   

 Nr L 186 1994-95, 1. samling Afgivet af Skatteudvalget Afgivet: 19950510 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Agrokemisk Forening, Dansk Erhvervsfrugtavl, Dansk Erhvervsjordbrug, Dansk Familielandbrug, De danske Landboforeninger og Textil- og Beklædningsindustrien.
 Nogle af udvalgets spørgsmål og skatteministerens svar herpå er optrykt  

 som bilag til betænkningen.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Mindretallet vil stemme imod de  

 stillede ændringsforslag.
 Mindretallet finder det besynderligt, at flertallet ikke kan vente med at  

 indføre nye stramninger på plantebeskyttelsesområdet, indtil man har set, om  

 erhvervet opfylder de politisk fastsatte halveringsmålsætninger inden for den  

 vedtagne tidsfrist (1. januar 1997).
Der er ingen tvivl om, at en plantebeskyttelsesafgift vil betyde øgede  

 omkostninger og dårligere økonomi for landbruget, som erhvervet ikke kan  

 vælte over på varens pris.
Afgifterne rammer meget skævt i forhold til  

 produktionsformer.
Lovpakken omkring plantebeskyttelsesafgiften og beskatningen af fast  

 ejendom er skrevet sammen på en helt tåbelig måde.
Man afløser en urimelig  

 skat med en anden.
 Det er her ligeledes bemærkelsesværdigt, at regeringen lægger en politik  

 frem, som betyder, at et reduceret forbrug af pesticider automatisk vil  

 medføre en forhøjelse af landbrugets ejendomsskatter.
 Det er så belønningen, som landbruget - efter regeringens mening -  

 fortjener for en yderligere positiv miljøindsats.
 Mindretallet er ligeledes i tvivl om lovforslagets forenelighed med EU's  

 bestemmelser på konkurrenceområdet og anvendelsen af provenuet fra afgiften i  

 relation til EU-traktaten.
 ÆndringsforslagAf skatteministeren, tiltrådt af et flertal  

 (S, SF, RV, EL og CD):
 Til § 33 1) I stk. 3, 1. pkt., ændres »stk. 1, nr. 1 og  

 2,» til: »stk. 1, nr. 1, 2 og 4,».
 Til § 40 2) I stk. 4 indsættes efter 1. pkt. som nyt  

 punktum:
»Er overtrædelsen begået af en kommune eller et kommunalt fællesskab,  

 jf. § 60 i lov om kommunernes styrelse, kan der pålægges kommunen eller det  

 kommunale fællesskab bødeansvar.« Til § 42 3) I stk. 7, 1. pkt., ændres »stk. 3-5«  

 til: »stk. 4 og 5«, og i 2. pkt. udgår ordet  

 »lovens«.
 Til § 43 4) I stk. 2, 1. pkt., ændres »stk. 2«  

 til: »stk. 1«.
 Til § 46 5) I stk. 2, 1. pkt., ændres »stk. 2«  

 til: »stk. 1«.
Bemærkninger Til nr. 1 Der er tale om rettelse af en fejl, idet den sædvanlige frist  

 for indbringelse for Momsnævnet af afgørelser om varers afgiftspligtige værdi  

 var blevet glemt.
 Til nr. 2 Bestemmelsen, der vedrører bødeansvar for overtrædelser, der  

 begås af kommuner og kommunale fællesskaber, og som svarer til bestemmelser i  

 de nyere punktafgiftslove, var ved en fejltagelse ikke blevet medtaget i  

 lovforslaget.
Til nr. 3 Den foreslåede ændring er af teknisk karakter.
Det foreslås  

 således, at kun virksomheder, der omfattes af lovens hamstringsbestemmelser i  

 § 42, stk. 4 og 5, dvs. ikkeregistrerede virksomheder, har pligt til at  

 skulle betale afgift af deres lagerbeholdning senest 15 dage efter  

 indsendelsen af lageropgørelsen til de statslige told- og skattemyndigheder.
I overensstemmelse med de øvrige afgiftslove har registrerede virksomheder  

 efter § 10 mulighed for at have et lager af uberigtigede varer.
Afgiften  

 forfalder først ved udlevering af afgiftspligtige varer fra en registreret  

 virksomhed til en ikkeregistreret virksomhed.
Derfor skal disse ikke betale  

 afgift af deres lagerbeholdning 15 dage efter indsendelsen af lageropgørelsen  

 til de statslige told- og skattemyndigheder.
 Til nr. 4 og 5 Der er alene tale om rettelse af en forkert henvisning.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Bilag Nogle af udvalgets spørgsmål til skatteministeren og dennes svar herpå:
 7. Ministeren bedes fra erhvervsministeren indhente en redegørelse, som  

 belyser de konkurrenceretlige problemer, som lovforslaget rejser i relation  

 til den danske lovgivning på konkurrenceområdet.
 8. Ministeren bedes fra justitsministeren indhente en redegørelse, som  

 belyser de konkurrenceretlige problemer, som lovforslaget rejser i relation  

 til EU's bestemmelser på konkurrenceområdet.
 Svar:
7. Jeg har fra erhvervsministeren indhentet en redegørelse, som belyser  

 lovforslagets konkurrenceretlige problemer i forhold til den danske  

 lovgivning.
Redegørelsen er vedlagt.
 8. Jeg har fra justitsministeren indhentet en redegørelse, som belyser  

 lovforslagets konkurrenceretlige problemer i forhold til EU's bestemmelser.  

 Redegørelsen er vedlagt.
ErhvervsministerietDen 28. april 1995 Svar på spørgsmål 7 fra Skatteudvalget (L 186 - bilag 8) til forslag  

 til lov om afgift af bekæmpelsesmidler Spørgsmål:
»Ministeren bedes fra erhvervsministeren indhente en redegørelse, som  

 belyser de konkurrenceretlige problemer, som lovforslaget rejser i relation  

 til den danske lovgivning på konkurrenceområdet.« Svar:
 Erhvervsministeren har svaret følgende:
 Jeg har forelagt spørgsmålet for Konkurrencesekretariatet, der har givet  

 følgende svar:
 »Sigtet med konkurrenceloven er først og fremmest at fremme  

 konkurrencen og dermed effektiviteten i produktion og omsætning af varer og  

 tjenesteydelser m.v. og at hindre ulighed i erhvervsudøvelsen.
 Sammenholdes det foreliggende lovforslag om afgift på bekæmpelsesmidler  

 med dette sigte, giver en umiddelbar konkurrenceretlig bedømmelse af  

 lovforslaget anledning til følgende bemærkninger fra  

 Konkurrencesekretariatets side:
 Ifølge lovforslaget med tilhørende bemærkninger baseres afgiftsberegningen  

 på bekæmpelsesmidlets højeste detailsalgspris, der bindes igennem faste  

 detailpriser via et prismærkningssystem.
 Dette vil - som konkurrenceforholdene er på området - efter  

 Konkurrencesekretatiatets opfattelse mindske pris- og rabatkonkurrencen med  

 risiko for højere priser til følge på de bekæmpelsesmidler, hvor der i dag  

 forekommer konkurrence.
 Selv om den i lovforslaget angivne detailsalgspris formelt set er en  

 højestepris, indebærer lovforslaget efter Konkurrencesekretariatets  

 opfattelse, at incitamentet til at fravige højesteprisen i nedadgående  

 retning mindskes.
 Efter lovforslaget beregnes der en afgiftssats på henholdsvis 13 og 27  

 pct. af detailsalgsprisen inklusive afgiften afhængigt af, hvilket  

 bekæmpelsesmiddel der er tale om.
Afgiftsdifferentieringen er ikke fuldt ud konkurrenceneutral mellem de  

 forskellige bekæmpelsesmidler og vil derfor kunne medføre forvridning af  

 konkurrencen mellem de forskellige midler.
Det er selvsagt ikke muligt at  

 opgøre konkurrenceforvridningens styrke og dermed fastlægge, i hvilket omfang  

 lovforslaget medfører ulighed i erhvervsvilkårene.
En afgiftsberegningsmetode af den i lovforslaget omhandlede karakter vil  

 derfor af de anførte grunde kunne begrænse og forvride konkurrencen i strid  

 med konkurrencelovens intentioner.« Jeg skal bemærke, at som det fremgår af Konkurrencesekretariatets  

 besvarelse, er der alene tale om en konkurrenceretlig vurdering af forslaget.  

 I den samlede vurdering af forslaget vil der indgå en række andre hensyn i  

 forbindelse med myndighedernes lovregulering, som skal afvejes indbyrdes,  

 f.eks. som i dette tilfælde varetagelse af miljøhensyn.
JustitsministerietDen 2. maj 1995 Lovafdelingen Skatteministeriet Ved skrivelse af 7. april 1995 (j.nr. 8.94-231-90) har Skatteministeriet  

 anmodet Justitsministeriet om en udtalelse vedrørende Folketingets  

 Skatteudvalgs spørgsmål nr. 8 (L 186 - bilag 8).
 Skatteudvalgets spørgsmål nr. 8 har følgende ordlyd:
»Ministeren bedes fra justitsministeren indhente en redegørelse, som  

 belyser de konkurrenceretlige problemer, som lovforslaget rejser i relation  

 til EU's bestemmelser på konkurrenceområdet.« I den anledning skal Justitsministeriet udtale følgende:
 Lovforslag L 186, forslag til lov om afgift af bekæmpelsesmidler, rejser  

 en række spørgsmål i forhold til EU's konkurrenceregler.
Ved lovforslaget foreslås indført en afgift på alle bekæmpelsesmidler, der  

 er godkendelsespligtige efter lov om kemiske stoffer og produkter.
Samtidig  

 er der fremsat forslag om ændring af lov om beskatning til kommunerne af  

 faste ejendomme, jf. lovbekendtgørelse nr. 808 af 4. december 1990 og om  

 ændring af lov om administration af Det Europæiske Fællesskabs forordninger  

 om markedsordninger for landbrugsvarer m.v., jf. lovbekendtgørelse nr. 462 af  

 26. maj 1994 (bemyndigelsesloven).
Ved disse to lovforslag foreslås, at landbrugserhvervet kompenseres for  

 afgiften på bekæmpelsesmidler igennem en suspension af en del af den  

 amtskommunale grundskyldpromille.
Denne grundskyld har hidtil finansieret  

 promilleafgiftsfondene for landbruget og for gartneribrug og frugtavl samt  

 miljøforbedrende investeringer i landbruget.
Promillefondene finansieres i  

 stedet af bekæmpelsesmiddelafgiften.
Det er endvidere hensigten, at  

 Landbrugs- og Fiskeriministeriet kompenseres for bortfaldet af  

 promillemidlerne igennem en overførsel af en del af provenuet fra  

 bekæmpelsesmiddelafgiften.
Der kan rejses spørgsmål om, hvorvidt lovforslagets regler om prismærkning  

 m.v. er forenelige med EF-traktatens art. 85 og 86 om forbud mod  

 virksomhedernes konkurrencefordrejende aftaler m.v. og deres misbrug af  

 dominerende stillinger.
Efter lovforslagets § 6, stk. 1, skal afgiftspligtige  

 varer forsynes med et af de statslige told- og skattemyndigheder fremstillet  

 prismærke, der angiver afgiftskategori samt varens højeste detailpris til den  

 endelige forbruger (prismærkeprisen) inklusive den særlige  

 bekæmpelsesmiddelafgift og moms.
Der indføres forbud mod at sælge varerne til  

 højere pris end prismærkeprisen, jf. lovforslagets § 6, stk. 2.
EF-traktatens art. 85 og 86 retter sig efter deres ordlyd alene til  

 private virksomheder.
Det følger dog af EF-Domstolens praksis, at  

 bestemmelserne sammenholdt med loyalitetsforpligtelsen i art. 5, stk. 2, og  

 art. 3 litra g) ikke desto mindre forpligter medlemsstaterne til ikke at  

 indføre eller opretholde foranstaltninger, som kan ophæve disse  

 konkurrencebestemmelsers tilsigtede virkning, jf. f.eks. sag C-379/92, Matteo  

 Peralta, Saml. 1994, side 3453, præmis 21.
EF-Domstolen har præciseret, hvad der nærmere ligger i medlemsstaternes  

 forpligtelser efter art. 85 og 86, jf. art. 5, stk. 2. Ud fra EF-Domstolens  

 afgørelser i sag C-2/91, Meng, C-185/91, Reiff og C-245/91, Ohra, domme af  

 17. november 1993, endnu utrykt i samlingen, kan en medlemsstat formentlig  

 indføre enhver form for konkurrencebegrænsende lovgivning under forudsætning  

 af, at staten selv forestår administrationen af lovgivningen, og at der ikke  

 allerede foreligger en lignende aftaleretlig regulering mellem  

 virksomhederne.
Lovgivningen må ikke have til formål at begrænse konkurrencen  

 og dermed art. 85 og 86. Der skal således være en saglig begrundelse for den  

 indførte konkurrencebegrænsning.
Om baggrunden for prismærkereglerne oplyses i lovforslagets almindelige  

 bemærkninger, pkt. 3, at da afgiften af de kemiske bekæmpelsesmidler, der er  

 omfattet af lovforslagets kap. 1, baseres på detailværdien, er det  

 nødvendigt, at detailværdien bindes igennem faste detailpriser.
Ordningen  

 indebærer, at en detailhandler kan sælge et bekæmpelsesmiddel til en lavere  

 pris end den fastsatte maksimumspris ved at give rabatter og dermed nedsætte  

 sin avance for varen.
Hvis virksomhederne derimod ønsker en højere pris for  

 bekæmpelsesmidlet, kræver dette en ommærkning af varerne, idet det efter  

 forslaget er forbudt at sælge varer til en højere pris end den, der er  

 angivet på prismærket.
I et sådant tilfælde skal varerne forsynes med et nyt  

 prismærke fra de statslige told- og skattemyndigheder, der angiver  

 afgiftskategori samt varens højeste detailpris inklusive afgiften og moms,  

 jf. lovforslagets § 6.
Ordningen indebærer således, at det er muligt for detailhandleren at  

 konkurrere på prisen ved at give rabatter og dermed nedsætte sin avance.
Da  

 der vil være visse administrative omkostninger forbundet ved, at  

 virksomhederne nedsætter den fastsatte maksimalpris, idet der skal  

 gennemføres nye prismærkninger i detailleddet, er det forventningen, at netop  

 rabatterne vil være et vigtigt konkurrenceparameter, jf. bemærkningernes pkt.  

 3.
Det kan oplyses, at en lignende ordning findes på tobaksområdet, hvorefter  

 den afgiftspligtige værdi for tobak er varens højeste detailpris inklusive  

 tobaksafgiften og moms og uden rabatfradrag af nogen art, jf. § 28, stk. 1, i  

 lov nr. 1016 af 19. december 1992 om tobaksafgifter.
Efter lovens § 28, stk.  

 2, fastsættes detailprisen af fremstillingsvirksomheden, dennes repræsentant  

 eller importøren.
Disse afgiftsregler gennemfører bl.a.
Rådets direktiv af  

 19. oktober 1992 om indbyrdes tilnærmelse af afgifterne på andre former for  

 forarbejdet tobak end cigaretter, 92/70/EØF.
Det fremgår af direktivets art.  

 3, at medlemsstaterne anvender en punktafgift, der bl.a. kan være en  

 værdipunktafgift, beregnet på grundlag af de maksimale detailsalgspriser for  

 hver vare, der frit er fastsat af de i Fællesskabet etablerede fabrikanter og  

 importører.
Den ovennævnte anvendelse af provenuet fra bekæmpelsesafgiften rejser  

 endvidere spørgsmål i forhold til EF-traktatens kap. 1, konkurrencereglerne,  

 art. 92, stk. 1, og disse lovforslag vil derfor blive notificeret for  

 Kommissionen efter statsstøttereglerne.
Afgiftslovforslaget vil derfor ikke  

 kunne sættes i kraft, førend Kommissionens godkendelse foreligger efter  

 EF-traktatens art. 93, stk. 3, jf. de almindelige bemærkninger til  

 lovforslagets pkt. 8.
