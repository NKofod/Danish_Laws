Bekendtgørelse om andre landes  

 tiltrædelse m.v. af konventionen af 10. december 1984 mod tortur og  

 anden grusom, umenneskelig eller nedværdigende behandling eller  

 straf I tilslutning til Udenrigsministeriets  

 bekendtgørelse nr. 88 af 23. oktober 1987 og efterfølgende  

 bekendtgørelser, senest nr. 128 af 10. oktober 1996, Lovtidende C,  

 meddeles det, at følgende lande med virkning fra de anførte  

 datoer har tiltrådt eller ratificeret den internationale konvention af  

 10. december 1984 mod tortur og anden grusom, umenneskelig eller  

 nedværdigende behandling og straf:
Azerbajdjan 15. september 1996 Island 22. november 1996 Honduras 4. januar 1997 Kenya 23. marts1997 Kirgizistan 5. oktober 1997 Saudi Arabien 23. oktober 1997 Bahrain 5. april 1998 Bangladesh 4. november 1998 Niger 4. november 1998 Zambia 6. november 1998 Indonesien 27. november 1998 Sydafrika 9. januar 1999 Burkina Faso 3. februar 1999 Mali 28. marts 1999 Bolivia 12. maj 1999 Turkmenistan 25. juli 1999 Belgien 25. juli 1999 Japan 29. juli 1999 Kazakhstan 25. september 1999 Mozambique 13. oktober 1999 Bahrain:
 Forbehold over for anerkendelse af torturkomiteens  

 kompetence som foreskrevet i artikel 20. Endvidere forbehold i  

 overensstemmelse med artikel 30, stk. 2, ifølge hvilken landet ikke  

 anser sig for bundet af bestemmelsen i artikel 30, stk. 1, om tvungen  

 voldgift.
 Bangladesh:
 Erklæring med hensyn til artikel 14, stk. 1, som  

 fortolkes i overensstemmelse med nugældende national lovgivning.
 Indonesien:
 Forbehold med hensyn til artikel 30, stk. 1, som landet  

 ikke betragter sig som bundet af, og at tvister, der opstår i  

 forbindelse med fortolkningen og anvendelsen af konventionen, som ikke kan  

 afgøres i henhold til artikel 30, stk. 1, kun kan afgøres af  

 Den Internationale Domstol med alle involverede parters samtykke.
 Endvidere er der afgivet erklæring i forbindelse med  

 artikel 20, stk. 1, 2 og 3, hvorefter bestemmelserne skal gennemføres  

 i nøje overensstemmelse med princippet om staters suverænitet og  

 territoriale helhed.
 Saudi Arabien:
 Forbehold over for torturkomiteens kompetence som  

 foreskrevet i artikel 20 samt over for artikel 30, stk. 1, som landet ikke  

 anser sig for bundet af.
