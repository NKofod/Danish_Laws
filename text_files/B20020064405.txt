Bekendtgørelse om retningslinier for  

 Danmarks Erhvervsråds virke I medfør af § 6, stk. 1, i lov om erhvervsfremme, jf.  

 lovbekendtgørelse nr. 642 af 5. august 2002, fastsættes:
 § 1. Danmarks Erhvervsråd har til opgave  

 inden for rammerne af erhvervsfremmelovens § 2, stk. 1, at rådgive om  

 tilrettelæggelsen og udviklingen af indsatsen for at forbedre og  

 udbygge rammevilkårene  for virksomhedernes vækst, internationale  

 samarbejde og samhandel, fremme tilpasningen i erhvervsstrukturen til  

 konkurrenceforhold, miljøforhold og den samfundsmæssige  

 udvikling i øvrigt samt fremme den regionale erhvervsudvikling.
 § 2. Rådet kan anbefale økonomi- og  

 erhvervsministeren og selv foranstalte gennemførelse af analyser af  

 potentielle initiativer og indsatsområder og evalueringer af  

 eksisterende initiativer inden for sit arbejdsområde, jf.  

 erhvervsfremmelovens § 2. Med udgangspunkt heri kan rådet rådgive  

 regeringen om forbedringsmuligheder inden for de erhvervsmæssige  

 rammevilkår og stille forslag herom.
 § 3. Rådet træffer afgørelse i  

 sager vedrørende de erhvervsfremmeaktiviteter, som af økonomi-  

 og erhvervsministeren er henlagt til Rådet, og hvortil der ydes hel  

 eller delvis finansiering.
 Stk. 2. Rådets afgørelser kan ikke  

 indbringes for anden administrativ myndighed.
 § 4. Erhvervs- og Boligstyrelsen er sekretariat  

 for rådet.
Stk. 2. Rådet kan delegere sin  

 beslutningskompetence til sekretariatet.
Rådet fastsætter i  

 så tilfælde en sekretariatsbemyndigelse.
 § 5. Rådets arbejdsområde omfatter for  

 tiden:
1)	regionale, nationale og internationale rammevilkår, 2)	erhvervsfremmende tiltag vedrørende den nationale, den  

 regionale og lokale erhvervsstruktur, 3)	danske erhvervspolitiske interesser i forbindelse med forhandlinger  

 om og implementering af internationale vilkår for erhvervslivet, 4)	dansk erhvervslivs udfordringer i forbindelse med  

 globaliseringen, 5)	udvikling af nye samarbejdsformer, herunder offentligt-privat  

 samarbejde og samarbejde mellem virksomheder, organisationsudvikling samt  

 udnyttelse af ledelsesmæssig og markedsmæssig viden, 6)	etablering af nye virksomheder, 7)	virksomhedernes opbygning af kompetence til design,  

 markedsføring og eksport, 8)	regional erhvervsudvikling, og 9)	akkreditering og metrologi.
 § 6. Rådet kan nedsætte et  

 forretningsudvalg og ad hoc-udvalg til bistand ved gennemførelse af  

 sine arbejdsopgaver.
 § 7. Bekendtgørelsen træder i kraft den 15.  

 august 2002.
