Betænkning afgivet af Socialudvalget den  

 13. april 2000 Betænkning over Forslag til lov om ændring af lov om  

 social service (Merudgiftsydelse, godkendelse af private botilbud for  

 voksne, revision af støtte- og kontaktpersonordningen og revision af reglerne om  

 særlige personlige hjælpemidler) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret mundtligt og skriftligt.
 Endvidere har udvalget modtaget skriftlige og mundtlige  

 henvendelser fra:
Landsforeningen af Opholdssteder og  

 Skolebehandlingstilbud, Det Socialpædagogiske Projekt, Palleshøj  

 og Landsforeningen Ligeværd.
 Der er af socialministeren og nogle mindretal stillet  

 ændringsforslag, hvorom henvises til de ledsagende  

 bemærkninger.
 Udvalget har under behandlingen af lovforslaget lagt  

 vægt på, at der i forbindelse med godkendelse og tilsyn af  

 private botilbud for voksne eller familier med børn skal udvises det  

 fornødne hensyn til disse tilbuds særlige forhold med hensyn til  

 økonomi og administration og til deres tilrettelæggelse af den  

 socialpædagogiske bistand.
 Udvalget har endvidere lagt vægt på, at  

 indførelsen af en generel godkendelse af og løbende tilsyn med  

 botilbud for voksne skal sikre gennemsigtighed i de tilbud, der stilles til  

 rådighed, hvorved der sikres offentlig indsigt i den måde,  

 hvorpå botilbudene bliver drevet.
 Udvalget finder generelt, at tilsynet skal  

 tilrettelægges, så det er med til at udvikle og ikke ensrette  

 viften af de forskellige former for bo- og behandlingstilbud til voksne og  

 familier, hvis behov for særlig støtte ikke kan tilgodeses i de  

 offentlige tilbud.
 Udvalget finder derfor, at tilsyn og godkendelse af disse  

 botilbud således ikke kan tilrettelægges efter en ensartet  

 skabelon bygget op omkring andre tilbud til børn og voksne, men at det  

 skal tilrettelægges ud fra hensyn til det enkelte bosteds særlige  

 målgruppe.
 Udvalget finder det centralt, at den forvaltningspraksis,  

 der etableres på voksenområdet, kommer til at fastholde disse  

 botilbuds særlige styrke, som bl.a. er, at man hurtigt kan omstille sig  

 til konkrete målgrupper og enkeltpersoner med særlige behov,  

 herunder også ændre eller udvide støtten.
 Udvalget bemærker derfor særligt, at  

 socialministeren har taget højde for dette problem ved at understrege,  

 at en budgetgodkendelse ikke er tænkt som en minutiøs gennemgang  

 af hver enkelt post på budgettet, men som et overordnet skøn  

 over, om budgettet hænger sammen, om det er realistisk, og om det  

 sikrer kvalitet i forhold til brugerne, jf. socialministerens svar på  

 spørgsmål nr. 27.
Udvalget bemærker endvidere, at et botilbud vil  

 kunne anvende et overskud fra et bestemt år til f.eks. konsolidering og  

 udvikling af tilbudet, hvis der redegøres for denne anvendelse, jf.  

 socialministerens svar på spørgsmål nr. 28. Det  

 fremgår af samme svar, at det er botilbudet, der bestemmer, hvad  

 anbringelsen koster, og at det er den anbringende myndighed, der bestemmer,  

 hvad den vil betale.
Efter udvalgets opfattelse indebærer det  

 også, at prisen i nogle tilfælde efter den anbringende myndigheds  

 beslutning kan suppleres med ekstrabevilling til f.eks. særlig  

 støtte, helt særlig aktivitet eller lignende for bestemte  

 beboere.
 Det fremgår endvidere af socialministerens svar  

 på spørgsmål nr. 18, at det ikke forudsættes, at den  

 stedlige amtskommune skal vurdere, om konkrete anbringelser er i  

 overensstemmelse med en generel godkendelse, medmindre der sker anbringelse,  

 der klart falder uden for den målgruppe, som tilbudet er godkendt til  

 at modtage.
 Udvalget lægger herudover vægt på, at  

 det i forbindelse med godkendelse af et opholdssted vil være relevant  

 for amtskommunen at få kendskab til de enkelte medarbejderes forhold,  

 herunder uddannelsesbaggrund og eventuel straffeattest, og at amtskommunen i  

 forbindelse med tilsynet også skal have indsigt i tilbudets  

 sammensætning af personale, men at godkendelsen vedrører  

 opholdsstedet som sådan og derfor kun indirekte angår den enkelte  

 medarbejder, jf. socialministerens svar på spørgsmål nr.  

 7. Udvalget fortolker det sådan, at ansættelses- og  

 ledelseskompetencen hermed generelt ligger hos tilbudets ledelse.
Udvalget er opmærksom på, at der vil blive  

 tale om en balancegang, som betyder, at godkendelses- og tilsynsmyndigheden  

 må udvise stor fleksibilitet i den måde, hvorpå ordningen  

 skal forvaltes.
Det fremgår bl.a. af socialministerens svar på  

 spørgsmål nr. 5, at det ved godkendelse og tilsyn er vigtigt at  

 have for øje, at de private botilbud til voksne fortsat kan fungere  

 som fleksible alternativer til offentlige tilbud, både hvad angår  

 personalesammensætningen og det socialpædagogiske indhold.
 Udvalget har derfor med interesse noteret sig, at  

 Socialministeriet vil iværksætte en undersøgelse af  

 anvendelsen af denne type tilbud, så der kan tilvejebringes en  

 beskrivelse af, hvor mange tilbud der findes, hvordan de fordeler sig  

 størrelsesmæssigt, og til hvilke målgrupper de benyttes.  

 Udvalget lægger også megen vægt på, at  

 Socialministeriet vil følge udviklingen på området med  

 henblik på at sikre en fortsat bredde i tilbudene.
Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med det af socialministeren stillede  

 ændringsforslag.
De enkelte partier vil ved 2. behandling  

 redegøre for deres stilling til de af Socialistisk Folkeparti og  

 Enhedslisten stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de stillede  

 ændringsforslag.
Ændringsforslag Til § 1 Af	socialministeren, tiltrådt af udvalget:
 1) I den under nr. 2 foreslåede § 94 a  

indsættes i stk. 1 efter »botilbud efter«: »§ 40, stk.  

 2, nr. 4, og«.
 Af	et mindretal (SF), tiltrådt af et mindretal  

(EL):
 2) Efter nr. 4 indsættes som nyt nummer:
» Af	et mindretal (EL), tiltrådt af et mindretal  

(SF):
 3) I den i nr. 5 foreslåede ændring af §  

 146 ændres »2003-2004« til: »2000-01«.
Bemærkninger Til nr. 1 På baggrund af overvejelser i forbindelse med  

 samrådet den 6. april 2000 blev det mellem Folketingets Socialudvalg og  

 socialministeren aftalt, at døgnophold for familier uden for hjemmet  

 efter servicelovens § 40, stk. 2, nr. 4, skal omfattes af den generelle  

 godkendelsesordning.
 Efter servicelovens § 40, stk. 2, nr. 4, kan kommunen  

 beslutte at etablere døgnophold for både  

 forældremyndighedens indehaver, barnet eller den unge og andre  

 medlemmer af familien.
Loven stiller ikke krav om, hvor et sådant ophold  

 skal foregå.
Det er således op til den kommune, der etablerer  

 døgnopholdet, at sikre sig, at dette foregår under betryggende  

 former.
 Med ændringsforslaget vil tilbud vedrørende  

 døgnophold for voksne blive omfattet af et godkendelseskrav.
 Det er ministeriets opfattelse, at fastsættelse af  

 nærmere retningslinjer må bero på en undersøgelse af  

 området, herunder inddragelse af bl.a. de kommunale parter.
 Det vil dog være nødvendigt, at der i den  

 nærmere fastsættelse af retningslinjer for godkendelse og tilsyn  

 tages højde for, at tilbudet gives som en foranstaltning, der anses  

 for at være af væsentlig betydning af hensyn til et barns eller  

 en ungs særlige behov for støtte.
Økonomiske konsekvenser Ændringsforslaget medfører amtskommunale  

 merudgifter til godkendelse og tilsyn med familiedøgnopholdssteder.  

 Forslaget skal forhandles med de kommunale parter.
Til nr. 2 Det foreslås, at kørestole, der i udstrakt  

 grad må betragtes som kropsbårne og personlige  

 hjælpemidler, omfattes af reglerne om frit leverandørvalg.
Til nr. 3 Enhedslisten finder det uacceptabelt at udskyde revisionen  

 i 3 år, men erkender samtidig, at en god evaluering ikke kan nås  

 i indeværende folketingsår.
Enhedslisten finder det især  

 vigtigt, at der sættes fokus på afgrænsningen af  

 særlige personlige hjælpemidler.
Hvis man som handicappet har  

 brug for en specialfremstillet kørestol, er der efter Enhedslistens  

 mening tale om et særligt personligt hjælpemiddel.
Det vil i  

 øvrigt være fornuftigt i forbindelse med revisionen at inddrage  

 handicaporganisationerne i evalueringen som foreslået af DSI i deres  

 høringssvar.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
