 I medfør af § 55, stk. 4, i sømandslov nr. 420 af 13. juni 1973 fastsættes  

 herved følgende:
 § 1.  Det påhviler skibsføreren at tilrettelægge en  

 sundhedstjeneste og føre tilsyn med de hygiejniske forhold om bord i  

 overensstemmelse med de vejledninger og forskrifter, der er givet i en af  

 handelsministeriet godkendt lægebog for søfarende.
 § 2.  Det påhviler skibsføreren at træffe de  

 foranstaltninger, der er nødvendige for at forebygge erhvervsskader,  

 forgiftninger og sygdomme eller disses udbredelse om bord.
 Stk. 2.  Endvidere skal følgende iagttages:
§ 3.  Skibsføreren skal påse, at drikkevand kun  

 indtages fra vandforsyningsanlæg eller vandbåde, der er kontrolleret og  

 godkendt af vedkommende myndigheder.
Er dette ikke muligt, skal indtaget  

 drikkevand desinficeres effektivt ved kloring.
Suppleres  

 drikkevandsforsyningen ved lavtryksdestillationsapparater, må dette kun ske  

 på basis af søvand, der er indtaget i områder, hvor dette kan anses som rent.
Stk. 2.  Drikkevand skal opbevares i dertil bestemte,  

 ved vandindtagelsen fuldstændig rene tanke eller beholdere.
Efter dokning,  

 eller hvor disse tanke i øvrigt har været genstand for rensning og eftersyn,  

 skal tanken desinficeres ved kloring.
§ 4.  Såfremt antallet af samtlige ombordværende  

 personer overstiger 100, og skibet sejler uden for europæisk fart, skal der  

 om bord være ansat en læge.
Er personaltallet over 500, skal der desuden være  

 ansat mindst en sygepasser eller sygeplejerske.
 Stk. 2.  Ved »europæisk fart« forstås: Fart i  

 europæiske farvande, Middelhavet, Sortehavet og Azovske Hav samt på Marokko,  

 Azorerne, Madeira og Kanariske Øer.
Stk. 3.  Som skibslæge kan kun antages Stk. 4.  Foruden at behandle alle om bord forekommende  

 sygdomstilfælde påhviler det lægen at føre tilsyn med skibets beholdninger af  

 medicin, forbindsstoffer og instrumenter og at påse, at disse beholdninger er  

 til stede i tilstrækkelig mængde.
 Stk. 5.  I øvrigt skal lægen bistå skibsføreren ved  

 udførelsen af de pligter, der påhviler denne i henhold til § 1, ligesom han  

 skal bistå ham ved tilsynet med, at reglerne i §§ 2 og 3 overholdes.
 § 5.  I skibe, hvor der er ansat læge, fører denne  

 lægejournal.
 Stk. 2.  I lægejournalen indfører lægen oplysninger om  

 alvorlige sygdomstilfælde, om fødsler og dødsfald, om ulykkestilfælde, der  

 har eller kan antages at få varige følger, om lægens undersøgelse vedrørende  

 de hygiejniske forhold og sundhedstilstanden om bord samt i øvrigt om sådanne  

 forhold, som måtte være af betydning for sundhedstilstanden om bord.
 Stk. 3.  Har lægen givet lægeråd til andre skibe, gøres  

 antegning i lægejournalen herom med alle nærmere oplysninger.
 § 6.  Denne bekendtgørelse træder i kraft den 1.  

 februar 1974.
 Stk. 2.  Anordning nr. 10 af 20. januar 1967 om  

 sundhedstjenesten i skibe m.v. er bortfaldet.
 Handelsministeriet, den 29. november  

 1973.
 Erling Jensen.
/E.
Lysgaard.
