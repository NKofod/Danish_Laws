Nr LSF 152 Forslag til Lov om oprettelse af Dansk Udenrigspolitisk Institut Fremsat af udenrigsministeren (Niels Helveg Petersen) den 18. januar 1995 Vedtaget ved tredjebehandling den 1. juni 1995 Lov nr. 442 af 14/06/1995 Kapitel 1 Oprettelse og formål § 1. Med det formål at styrke forsknings-, udrednings- og  

 informationsvirksomheden i Danmark vedrørende internationale forhold og dansk  

 udenrigspolitik oprettes et nyt Dansk Udenrigspolitisk Institut (DUPI).
§ 2. Dansk Udenrigspolitisk Institut har til opgave 1) at udføre, fremme og samordne uafhængig forskning inden for  

 international politik og dansk udenrigspolitik, 2) at udarbejde analyser og udredninger efter anmodning fra enten  

 regering, et af Folketinget nedsat udvalg eller på eget initiativ samt at  

 følge den internationale udvikling med henblik på at vurdere Danmarks  

 udenrigs- og sikkerhedspolitiske situation i en bred politisk og økonomisk  

 sammenhæng, 3) at virke som forbindelsesled mellem dansk og udenlandsk forskning  

 vedrørende international politik og dansk udenrigspolitik, 4) at formidle forskningsresultater og analyser samt at udøve  

 dokumentations- og informationsvirksomhed vedrørende internationale forhold  

 og dansk udenrigspolitik, 5) at medvirke ved forskeruddannelse i samarbejde med andre  

 forskningsinstitutioner og 6) at gennemføre videreuddannelse for instituttets brugere.
 Stk. 2. Instituttet yder økonomisk støtte til aktiviteter inden  

 for instituttets område, jf. stk. 1, herunder til debat- og  

 oplysningsvirksomhed m.v.
 § 3. Dansk Udenrigspolitisk Institut er en selvejende institution.
 Stk. 2. Staten yder et årligt tilskud til instituttets drift.
 § 4. Instituttet kan i overensstemmelse med sit formål modtage  

 indtægter fra fonde, gaver m.v. og kan drive indtægtsdækket virksomhed i form  

 af konsulentbistand og rådgivning, i det omfang dette er foreneligt med  

 varetagelsen af instituttets øvrige opgaver.
Kapitel 2 Instituttets ledelse § 5. Instituttet ledes af en bestyrelse, der fastlægger  

 instituttets forskningsstrategi og arbejdsopgaver samt godkender budget og  

 regnskab.
 Stk. 2. Bestyrelsen består af 9 medlemmer, der alle beskikkes af  

 udenrigsministeren i deres personlige egenskab:
1) En formand udpeget af udenrigsministeren efter indstilling fra  

 bestyrelsen, 2) et medlem udpeget af statsministeren, 3) et medlem udpeget af udenrigsministeren, 4) et medlem udpeget af forsvarsministeren, 5) et medlem efter indstilling fra Statens Samfundsvidenskabelige  

 Forskningsråd, 6) et medlem efter indstilling fra Statens Humanistiske Forskningsråd, 7) to medlemmer efter indstilling fra de relevante institutioner omfattet  

 af universitetsloven og 8) et medlem valgt af medarbejderne ved instituttet.
 Stk. 3. Udenrigsministeren fastsætter nærmere regler for  

 indstilling af bestyrelsens medlemmer.
 Stk. 4. Valg af medarbejderrepræsentanter finder sted i henhold  

 til bestemmelserne herom i lov om aktieselskaber.
Stk. 5. Bestyrelsesmedlemmerne beskikkes for en fireårig periode  

 og kan genbeskikkes for yderligere en periode.
Derefter kan de først  

 beskikkes på ny efter mindst fire års forløb.
Stk. 6. Instituttets redegørelser og andre publikationer afgives  

 på bestyrelsens ansvar.
Bestyrelsen kan under arbejdet rådføre sig med  

 repræsentantskabet, jf. § 6.
 Stk. 7. Instituttets daglige ledelse forestås af en direktør, der  

 udnævnes af udenrigsministeren efter indstilling fra bestyrelsen.
 § 6. Til bestyrelsen knyttes et repræsentantskab på indtil 30  

 medlemmer, der beskikkes af udenrigsministeren for en periode af fire år.
 Stk. 2. Repræsentantskabet skal være bredt sammensat, således at  

 instituttets brugere og interessenter er repræsenteret.
 Stk. 3. Udenrigsministeren fastsætter nærmere regler om  

 repræsentantskabets sammensætning og funktioner.
 § 7. De nærmere regler for instituttets virksomhed fastsættes i en  

 statut, der godkendes af udenrigsministeren efter indstilling fra  

 bestyrelsen.
Kapitel 3 Revision m.v.
 § 8. Instituttets regnskaber revideres af rigsrevisor.
 § 9. Dansk Udenrigspolitisk Institut kan kun nedlægges ved lov.
 Stk. 2. Nedlægges instituttet som selvejende institution, overgår  

 dets bygninger, anlæg samt formue i øvrigt til staten.
Kapitel 4 Ikrafttræden m.v.
 § 10. Udenrigsministeren fastsætter tidspunktet for lovens  

 ikrafttræden.
 Stk. 2. Det Sikkerheds- og Nedrustningspolitiske Udvalg og det  

 hidtidige Dansk Udenrigspolitisk Institut nedlægges i forbindelse med lovens  

 ikrafttræden og under hensyntagen til igangværende aktiviteter ved disse  

 institutioner.
Stk. 3. Dansk Udenrigspolitisk Institut indtræder i samtlige de  

 rettigheder og forpligtelser, som de i stk. 2 nævnte institutioner har ved  

 lovens ikrafttræden.
Samtidig overgår disse institutioners formue til det nye  

 Dansk Udenrigspolitisk Institut.
Oprindeligt fremsat forslag Kapitel 1 Oprettelse og formål § 1. Med det formål at styrke forsknings-, udrednings- og  

 informationsvirksomheden i Danmark vedrørende internationale forhold og dansk  

 udenrigspolitik oprettes et nyt Dansk Udenrigspolitisk Institut (DUPI).
§ 2. Dansk Udenrigspolitisk Institut har til opgave 1) at udføre, fremme og samordne uafhængig forskning inden for  

 international politik og dansk udenrigspolitik, 2) at udarbejde analyser og udredninger efter anmodning fra enten  

 regering, Folketingets Udvalg vedrørende Dansk Sikkerhedspolitik eller på  

 eget initiativ samt at følge den internationale udvikling med henblik på at  

 vurdere Danmarks udenrigs- og sikkerhedspolitiske situation i en bred  

 politisk og økonomisk sammenhæng, 3) at virke som forbindelsesled mellem dansk og udenlandsk forskning  

 vedrørende international politik og dansk udenrigspolitik, 4) at formidle forskningsresultater og analyser samt at udøve  

 dokumentations- og informationsvirksomhed vedrørende internationale forhold  

 og dansk udenrigspolitik, 5) at medvirke ved forskeruddannelse i samarbejde med andre  

 forskningsinstitutioner og 6) at gennemføre videreuddannelse for instituttets brugere.
 Stk. 2. Instituttet yder økonomisk støtte til aktiviteter inden  

 for instituttets område, jf. stk. 1, herunder til debat- og  

 oplysningsvirksomhed m.v.
 § 3. Dansk Udenrigspolitisk Institut er en selvejende institution.
 Stk. 2. Staten yder et årligt tilskud til instituttets drift.
 § 4. Instituttet kan i overensstemmelse med sit formål modtage  

 indtægter fra fonde, gaver m.v. og kan drive indtægtsdækket virksomhed i form  

 af konsulentbistand og rådgivning, i det omfang dette er foreneligt med  

 varetagelsen af instituttets øvrige opgaver.
Kapitel 2 Instituttets ledelse § 5. Instituttet ledes af en bestyrelse, der fastlægger  

 instituttets forskningsstrategi og arbejdsopgaver samt godkender budget og  

 regnskab.
 Stk. 2. Bestyrelsen består af 13 medlemmer, der alle beskikkes af  

 udenrigsministeren i deres personlige egenskab:
1) To medlemmer, heraf et som formand, udpeget af udenrigsministeren, 2) et medlem udpeget af statsministeren, 3) et medlem udpeget af forsvarsministeren, 4) et medlem udpeget af økonomiministeren, 5) tre medlemmer indstillet af Statens Samfundsvidenskabelige  

 Forskningsråd, 6) tre medlemmer indstillet af Statens Humanistiske Forskningsråd og 7) to medlemmer valgt af medarbejderne ved instituttet.
 Stk. 3. Udenrigsministeren fastsætter nærmere regler for  

 indstilling af bestyrelsens medlemmer.
 Stk. 4. Valg af medarbejderrepræsentanter finder sted i henhold  

 til bestemmelserne herom i lov om aktieselskaber.
Stk. 5. Bestyrelsesmedlemmerne beskikkes for en fireårig periode  

 og kan genbeskikkes for yderligere en periode.
Derefter kan de først  

 beskikkes på ny efter mindst fire års forløb.
Stk. 6. Instituttets redegørelser og andre publikationer afgives  

 på bestyrelsens ansvar.
Bestyrelsen kan under arbejdet rådføre sig med  

 repræsentantskabet, jf. § 6.
 Stk. 7. Instituttets daglige ledelse forestås af en direktør, der  

 udnævnes af udenrigsministeren efter indstilling fra bestyrelsen.
 § 6. Til bestyrelsen knyttes et repræsentantskab på indtil 30  

 medlemmer, der beskikkes af udenrigsministeren for en periode af fire år.
 Stk. 2. Repræsentantskabet skal være bredt sammensat, således at  

 instituttets brugere og interessenter er repræsenteret.
 Stk. 3. Udenrigsministeren fastsætter nærmere regler om  

 repræsentantskabets sammensætning og funktioner.
 § 7. De nærmere regler for instituttets virksomhed fastsættes i en  

 statut, der godkendes af udenrigsministeren efter indstilling fra  

 bestyrelsen.
Kapitel 3 Revision m.v.
 § 8. Instituttets regnskaber revideres af rigsrevisor.
 § 9. Dansk Udenrigspolitisk Institut kan kun nedlægges ved lov.
 Stk. 2. Nedlægges instituttet som selvejende institution, overgår  

 dets bygninger, anlæg samt formue i øvrigt til staten.
Kapitel 4 Ikrafttræden m.v.
 § 10. Udenrigsministeren fastsætter tidspunktet for lovens  

 ikrafttræden.
 Stk. 2. Det Sikkerheds- og Nedrustningspolitiske Udvalg og det  

 hidtidige Dansk Udenrigspolitisk Institut nedlægges i forbindelse med lovens  

 ikrafttræden og under hensyntagen til igangværende aktiviteter ved disse  

 institutioner.
Stk. 3. Dansk Udenrigspolitisk Institut indtræder i samtlige de  

 rettigheder og forpligtelser, som de i stk. 2 nævnte institutioner har ved  

 lovens ikrafttræden.
Samtidig overgår disse institutioners formue til det nye  

 Dansk Udenrigspolitisk Institut.
Bemærkninger til lovforslaget Almindelige bemærkninger Det danske samfund har i de sidste knap 30 år gennemgået en betydelig  

 internationalisering.
Samtidig har der kunnet konstateres stadig mere hastige  

 forandringer i Danmarks internationale omgivelser.
I den samme periode er der oprettet en række udenrigspolitiske  

 forskningscentre, der beskæftiger sig med en bred vifte af udenrigspolitiske  

 spørgsmål.
Disse er overvejende finansieret ved offentlige midler.
Der er  

 blandt andet tale om Dansk Udenrigspolitisk Institut (DUPI) og Det  

 Sikkerheds- og Nedrustningspolitiske Udvalg (SNU).
Dansk Udenrigspolitisk Institut er en selvejende institution, hvis formål  

 er at fremme dansk forskning i international politik.
Instituttet iværksætter  

 og samordner forskningsprojekter, virker som forbindelsesled mellem dansk og  

 udenlandsk forskning samt bidrager til information og oplysningsvirksomhed  

 omkring internationale forhold.
 Det Sikkerheds- og Nedrustningspolitiske Udvalg har til formål løbende at  

 følge den internationale udvikling med henblik på at vurdere Danmarks  

 sikkerhedspolitiske situation og problemer omkring dansk sikkerhedspolitik i  

 en bred politisk og økonomisk sammenhæng, at stimulere forskning og bidrage  

 til informationsvirksomhed omkring sikkerheds- og nedrustningspolitiske  

 spørgsmål samt at iværksætte analyser efter anmodning fra regeringen eller på  

 eget initiativ.
Begge institutioner er beskæftiget inden for det udenrigs- og  

 sikkerhedspolitiske felt.
En række forhold taler for en mere sammenhængende  

 og styrket indsats i den udenrigspolitiske forskning.
 For det første dækker institutionernes forskningsfelter ikke længere alle  

 de områder, der ud fra en overordnet dansk synsvinkel påkalder sig interesse.  

 Det gælder f.eks. betydningen af den europæiske integrationsproces og  

 udviklingen i relationerne mellem Europa og henholdsvis USA og Japan.
For det andet har de senere års udvikling udvisket skellene i den  

 traditionelle opdeling imellem udenrigs-, sikkerheds- og udenrigsøkonomisk  

 politik.
Specielt på det sikkerhedspolitiske område er der sket en mærkbar  

 ændring.
Der opereres i dag med et bredere sikkerhedsbegreb, som ud over den  

 militære dimension også omfatter økonomiske, sociale, miljømæssige,  

 kulturelle og andre aspekter.
Efter anmodning fra udenrigsministeren nedsatte DUPI og SNU i foråret 1994  

 et forhandlingsudvalg, der fik til opgave at udarbejde et forslag til en  

 sammenlægning af de to institutioner.
Det foreliggende lovforslag er  

 udarbejdet i overensstemmelse med hovedlinierne i forhandlingsudvalgets  

 forslag fra juni 1994.
Den nye institution foreslås kaldt Dansk Udenrigspolitisk Institut (DUPI).  

 Instituttet er at betragte som et særligt forvaltningssubjekt inden for den  

 offentlige forvaltning.
Det overordnede formål skal være at styrke en  

 uafhængig dansk forskningsindsats i udenrigspolitiske forhold og dermed øget  

 dansk synlighed og gennemslagskraft i internationale forskningssammenhænge  

 samt styrke den danske debat om udenrigspolitik.
Samtidig vil der herigennem  

 kunne foretages en koordinering af forskningsopgaverne og ressourcerne efter  

 en overordnet vurdering af hele forskningsfeltet.
Instituttet vil udgøre en  

 stærkere og størrelsesmæssigt mere passende enhed til gavn for både faglig  

 produktion og udadvendte aktiviteter, ikke mindst i internationale  

 sammenhænge.
I relation til udenlandske forskningsinstitutioner vil et større og  

 stærkere udenrigspolitisk forskningsmiljø kunne fremstå som en mere naturlig  

 og iøjnefaldende samarbejdspartner.
Dermed vil det også blive lettere at  

 rekruttere internationalt anerkendte forskere til at indgå i analyse- og  

 forskningsprojekter i Danmark.
Den forudsete mulighed for forskeruddannelse  

 (Ph.D.) vil medvirke til at fremme udviklingen af dansk ekspertise på  

 udenrigsanliggender.
På nationalt plan vil et styrket forskningsmiljø kunne øge kontakten og  

 vekselvirkningen mellem forskningen og brugerne af forskningsresultater.  

 Forskningen vil kunne få en stærkere profil og hermed en mere central og  

 integreret betydning i den udenrigspolitiske beslutningsproces.
Med et samlet  

 udenrigspolitisk forskningscenter vil der være skabt mulighed for at fremme  

 dialogen mellem embedsmænd og forskere, herunder i form af videreuddannelse  

 af udenrigspolitiske praktikere i Centraladministrationen gennem udvekslings-  

 og stipendieordninger i relation til de mest berørte ministerier.
Instituttet vil endvidere kunne fungere som katalysator for en bred  

 offentlig debat om relevante udenrigspolitiske forhold, herunder ikke mindst  

 om Europa, jf.
Det Nationale Kompromis: »Danmark i Europa«.
Finansielle og administrative konsekvenser DUPI og SNU modtager offentlige tilskud.
Det nye udenrigspolitiske  

 institut vil kunne disponere over de hidtidige institutters samlede  

 bevillingsramme på finansloven, der indtil videre fastholdes uændret.
En  

 tilfredsstillende opfyldelse af de i loven beskrevne målsætninger og opgaver  

 for instituttet vil dog kræve yderligere bevillinger.
 Loven vil ikke i øvrigt medføre økonomiske eller administrative  

 konsekvenser for det statslige eller det kommunale niveau, ligesom forslaget  

 ikke vil påvirke erhvervslivets omkostningsniveau.
 De nærmere regler for instituttets virksomhed fastsættes i en statut, der  

 godkendes af udenrigsministeren efter forslag fra bestyrelsen.
Bemærkninger til de enkelte bestemmelser Til § 1 Det overordnede formål med oprettelsen af Dansk Udenrigspolitisk Institut  

 er at opnå en styrkelse af det samlede danske forskningsmiljø vedrørende  

 internationale politiske forhold, både med hensyn til bredde, kvalitet og  

 pluralisme.
Til § 2 Hovedopgaverne for instituttet skal være forskning,  

 redegørelsesvirksomhed, formidling, dokumentation og forskeruddannelse.
Det  

 er vigtigt, at formålsbestemmelsen er så bred, at der bliver plads til at  

 tage nye opgaver op.
Instituttet er i sin virksomhed ikke underlagt  

 regeringen eller dens myndigheder.
 Ad nr. 1.
 Der lægges vægt på, at Dansk Udenrigspolitisk Institut som en af sine  

 væsentligste opgaver skal udføre uafhængig forskning af international  

 kvalitet inden for et bredt felt af international politik, internationale  

 forhold og dansk udenrigspolitik.
 Ad nr. 2.
Udarbejdelse af analyser og aktuelle udredninger vil være en vigtig del af  

 instituttets funktioner.
Dette vil kunne ske efter anmodning fra regeringen  

 eller på bestyrelsens eget initiativ.
Herudover vil instituttet kunne bistå  

 Folketingets Udvalg vedrørende Dansk Sikkerhedspolitik med udarbejdelse af  

 redegørelser og fremskaffelse af materiale.
 Ad nr. 3.
 Det danske forskningsmiljø er inden for disse områder stærkt afhængigt af  

 det internationale forskningsmiljø. Dansk Udenrigspolitisk Institut vil som  

 et større og stærkere forskningsmiljø fremstå som en mere iøjnefaldende  

 samarbejdspartner.
 Ad nr. 4.
 Instituttet skal som en væsentlig del af sit arbejde søge at formidle  

 forskningsresultater og analyser samt gennem dokumentation og  

 informationsvirksomhed bidrage til at stimulere interessen for, kendskabet  

 til, studiet af og debatten om internationale forhold og dansk  

 udenrigspolitik.
 Ad nr. 5.
 Med et forskningsmiljø af international klasse vil instituttet kunne  

 modtage kandidater med henblik på forskeruddannelse (Ph.D.) i samarbejde med  

 universiteterne og med medfinansiering af Forskerakademiet.
 Ad nr. 6.
Instituttet forudses at medvirke ved videreuddannelse af medarbejdere fra  

 Centraladministrationen samt deltage i udvekslings- og stipendieordninger med  

 henblik på at knytte praktikere og embedsmænd fra relevante ministerier,  

 Folketinget m.v. til instituttet.
Det er ikke hensigten, at instituttets  

 midler skal anvendes til efteruddannelse af embedsmænd.
 Instituttet får desuden mulighed for at yde tilskud til debat og  

 informationsvirksomhed om internationale forhold.
Til § 3 Instituttet etableres som en selvejende institution, der på de årlige  

 finanslove modtager tilskud fra staten.
Til § 4 Instituttet kan modtage indtægter fra fonde m.v. og kan udføre  

 indtægtsdækket virksomhed f.eks. ved at udføre konsulentopgaver og gennemføre  

 efteruddannelseskurser for brugergrupperne.
Til § 5 Sammensætningen af bestyrelsen skal ske således, at alle instituttets  

 faglige aktivitetsområder er dækket på kompetent og fyldestgørende måde.
Bestyrelsen bør i sit virke sikres uafhængighed af særinteresser.
Det er  

 derfor væsentligt, at bestyrelsens medlemmer beskikkes i deres personlige  

 egenskab og ikke som repræsentanter for sektorinteresser.
Formanden udpeges  

 af udenrigsministeren.
Som en overgangsordning vil den person, der med  

 virkning fra 1. juli 1995 udpeges til formand for bestyrelsen, for sin  

 funktionsperiode tillige varetage direktørfunktionerne.
Herefter vil de to  

 embeder blive adskilt.
I tilfælde af formandens inhabilitet ledes  

 bestyrelsens møder af næstformanden.
Embedsmandsmedlemmerne af bestyrelsen  

 udpeges af henholdsvis Statsministeriet, Udenrigsministeriet,  

 Forsvarsministeriet og Økonomiministeriet.
Forskermedlemmerne indstilles af  

 Statens Samfundsvidenskabelige Forskningsråd og af Statens Humanistiske  

 Forskningsråd.
Det begrænsede antal bestyrelsesmedlemmer er valgt for at  

 sikre en så handlekraftig bestyrelse som muligt.
To medlemmer af bestyrelsen  

 vælges af medarbejderne ved instituttet.
Antallet af  

 medarbejderrepræsentanter i bestyrelsen fastsættes ikke i henhold til lov om  

 aktieselskaber.
Instituttets direktør udnævnes af udenrigsministeren efter indstilling fra  

 bestyrelsen.
Direktøren ansættes på åremål.
Direktøren forestår den daglige  

 ledelse af instituttet og er over for bestyrelsen ansvarlig for instituttets  

 faglige og administrative ledelse.
Direktøren deltager i bestyrelsesmøderne  

 uden stemmeret.
I samråd med instituttets direktør ansætter bestyrelsen en  

 forskningschef og en udredningschef.
Forskningschefen og udredningschefen  

 leder henholdsvis forskningsafdelingen og udregningsafdelingen under ansvar  

 over for direktøren.
 Alle beskikkelser sker fra lovens ikrafttræden.
Til § 6 Repræsentantskabet skal være en støtte for bestyrelsen og skal være  

 bredest muligt sammensat, således at der skabes en bred folkelig og  

 omfattende kontaktflade.
Det skal repræsentere instituttets brugere og  

 interessenter i forskningsmiljøet, relevante ministerier, Folketingets  

 partier, institutioner og medierne.
Repræsentantskabet kan mødes så ofte, som  

 medlemmerne eller instituttets bestyrelse finder det påkrævet.
Til § 7 Statutten vil bl.a. indeholde nærmere regler vedrørende forretningsordenen  

 for bestyrelse og repræsentantskab, herunder bestyrelsens valg af  

 næstformand, vedrørende instituttets daglige virksomhed, herunder forholdet  

 mellem direktøren og afdelingerne, samt vedrørende personale.
Til § 8 Regeringen lægger vægt på, at der etableres betryggende revision og  

 kontrol.
Rigsrevisorlovens bestemmelser vedrørende revision og rapportering  

 til statsrevisorerne vil være gældende for instituttet.
Til § 10 Der sigtes imod en ikrafttræden den 1. juli 1995.
 I forbindelse med lovens ikrafttræden nedlægges Det Sikkerheds- og  

 Nedrustningspolitiske Udvalg, etableret i 1981 ved regeringsbeslutning af  

 1980, og Dansk Udenrigspolitisk Institut, etableret 1967, jf. finansloven for  

 1967/68 konto 64. De nævnte institutioner vil aktivt blive inddraget i  

 udformningen og opbygningen af instituttet, og der vil i videst muligt omfang  

 blive taget hensyn til de to institutioners igangværende aktiviteter.
Efter 2. behandling den 24. maj 1995 Kapitel 1 Oprettelse og formål § 1. Med det formål at styrke forsknings-, udrednings- og  

 informationsvirksomheden i Danmark vedrørende internationale forhold og dansk  

 udenrigspolitik oprettes et nyt Dansk Udenrigspolitisk Institut (DUPI).
§ 2. Dansk Udenrigspolitisk Institut har til opgave 1) at udføre, fremme og samordne uafhængig forskning inden for  

 international politik og dansk udenrigspolitik, 2) at udarbejde analyser og udredninger efter anmodning fra enten  

 regering, et af Folketinget nedsat udvalg eller på eget initiativ samt at  

 følge den internationale udvikling med henblik på at vurdere Danmarks  

 udenrigs- og sikkerhedspolitiske situation i en bred politisk og økonomisk  

 sammenhæng, 3) at virke som forbindelsesled mellem dansk og udenlandsk forskning  

 vedrørende international politik og dansk udenrigspolitik, 4) at formidle forskningsresultater og analyser samt at udøve  

 dokumentations- og informationsvirksomhed vedrørende internationale forhold  

 og dansk udenrigspolitik, 5) at medvirke ved forskeruddannelse i samarbejde med andre  

 forskningsinstitutioner og 6) at gennemføre videreuddannelse for instituttets brugere.
 Stk. 2. Instituttet yder økonomisk støtte til aktiviteter inden  

 for instituttets område, jf. stk. 1, herunder til debat- og  

 oplysningsvirksomhed m.v.
 § 3. Dansk Udenrigspolitisk Institut er en selvejende institution.
 Stk. 2. Staten yder et årligt tilskud til instituttets drift.
 § 4. Instituttet kan i overensstemmelse med sit formål modtage  

 indtægter fra fonde, gaver m.v. og kan drive indtægtsdækket virksomhed i form  

 af konsulentbistand og rådgivning, i det omfang dette er foreneligt med  

 varetagelsen af instituttets øvrige opgaver.
Kapitel 2 Instituttets ledelse § 5. Instituttet ledes af en bestyrelse, der fastlægger  

 instituttets forskningsstrategi og arbejdsopgaver samt godkender budget og  

 regnskab.
 Stk. 2. Bestyrelsen består af 9 medlemmer, der alle beskikkes af  

 udenrigsministeren i deres personlige egenskab:
1) En formand udpeget af udenrigsministeren efter indstilling fra  

 bestyrelsen, 2) et medlem udpeget af statsministeren, 3) et medlem udpeget af udenrigsministeren, 4) et medlem udpeget af forsvarsministeren, 5) et medlem efter indstilling fra Statens Samfundsvidenskabelige  

 Forskningsråd, 6) et medlem efter indstilling fra Statens Humanistiske Forskningsråd, 7) to medlemmer efter indstilling fra de relevante institutioner omfattet  

 af universitetsloven og 8) et medlem valgt af medarbejderne ved instituttet.
 Stk. 3. Udenrigsministeren fastsætter nærmere regler for  

 indstilling af bestyrelsens medlemmer.
 Stk. 4. Valg af medarbejderrepræsentanter finder sted i henhold  

 til bestemmelserne herom i lov om aktieselskaber.
Stk. 5. Bestyrelsesmedlemmerne beskikkes for en fireårig periode  

 og kan genbeskikkes for yderligere en periode.
Derefter kan de først  

 beskikkes på ny efter mindst fire års forløb.
Stk. 6. Instituttets redegørelser og andre publikationer afgives  

 på bestyrelsens ansvar.
Bestyrelsen kan under arbejdet rådføre sig med  

 repræsentantskabet, jf. § 6.
 Stk. 7. Instituttets daglige ledelse forestås af en direktør, der  

 udnævnes af udenrigsministeren efter indstilling fra bestyrelsen.
 § 6. Til bestyrelsen knyttes et repræsentantskab på indtil 30  

 medlemmer, der beskikkes af udenrigsministeren for en periode af fire år.
 Stk. 2. Repræsentantskabet skal være bredt sammensat, således at  

 instituttets brugere og interessenter er repræsenteret.
 Stk. 3. Udenrigsministeren fastsætter nærmere regler om  

 repræsentantskabets sammensætning og funktioner.
 § 7. De nærmere regler for instituttets virksomhed fastsættes i en  

 statut, der godkendes af udenrigsministeren efter indstilling fra  

 bestyrelsen.
Kapitel 3 Revision m.v.
 § 8. Instituttets regnskaber revideres af rigsrevisor.
 § 9. Dansk Udenrigspolitisk Institut kan kun nedlægges ved lov.
 Stk. 2. Nedlægges instituttet som selvejende institution, overgår  

 dets bygninger, anlæg samt formue i øvrigt til staten.
Kapitel 4 Ikrafttræden m.v.
 § 10. Udenrigsministeren fastsætter tidspunktet for lovens  

 ikrafttræden.
 Stk. 2. Det Sikkerheds- og Nedrustningspolitiske Udvalg og det  

 hidtidige Dansk Udenrigspolitisk Institut nedlægges i forbindelse med lovens  

 ikrafttræden og under hensyntagen til igangværende aktiviteter ved disse  

 institutioner.
Stk. 3. Dansk Udenrigspolitisk Institut indtræder i samtlige de  

 rettigheder og forpligtelser, som de i stk. 2 nævnte institutioner har ved  

 lovens ikrafttræden.
Samtidig overgår disse institutioners formue til det nye  

 Dansk Udenrigspolitisk Institut.
