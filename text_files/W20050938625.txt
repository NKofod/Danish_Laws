 Landsskatteretskendelse vedr. bindende ligningssvar.  

 Erstatning i forbindelse med vådområdeprojekt.
 Klageren har bedt om bindende  

 ligningssvar, idet han har stillet følgende spørgsmål:
Er den modtagne engangserstatning  

 omfattet af ejendomsavancebeskatningslovens § 11? Landsskatterettens afgørelse Skatteankenævnet har besvaret  

 spørgsmålet på følgende måde: Nej. Landsskatteretten ændrer  

 skatteankenævnets besvarelse til: Ja.
Sagens oplysninger Den 23. maj 2002 gav x Amt tilladelse  

 til etablering af et vådområdeprojekt omfattende et areal på ca. 60 ha som  

 beskrevet i detailprojekt dateret januar 2002 med senere ændringer.
Projektet  

 involverede i alt 17 lodsejere og medførte indgreb i beskyttede vandløb og  

 områder, der var beskyttet som mose eller eng efter bestemmelser i  

 naturbeskyttelsesloven.
Det fremgår af tilladelsen, at amtet igennem flere år  

 havde undersøgt mulighederne for at forbedre natur- og miljøforholdene  

 omkring  

 åen.
Som led i forundersøgelserne til projektet blev der i maj 2000 foretaget  

 en overordnet botanisk vurdering af de naturbeskyttede arealer inden for  

 området.
Afgørelsen blev bekendtgjort i 3  

 omegnsblade.
Den 5. august 2002 meddelte Y Kommune amtet, at der ikke var  

 indkommet klager over projektet inden klagefristens udløb.
Kommunen så derfor  

 ikke, at der var noget til hinder for at fortsætte projektprocessen.
 Ved brev af 30. august 2002 gjorde amtet  

 til lodsejere omfattet af vådområdeprojektet opmærksom på, at 1. september  

 2002  

 var sat som skæringsdato for indgåelse af aftaler om gennemførelse af  

 vådområdeprojektet, idet endnu et par aftaler manglede at komme på plads.
Klageren underskrev den 6. september  

 2002 aftale med amtet om gennemførelse af vådområdeprojektet, hvorved  

 udnyttelsen af et areal på 25,7 ha blev påført permanente dyrknings- og  

 anvendelsesmæssige  

 begrænsninger, som i hovedtræk gik ud på, at arealet skulle henligge  

 permanent  

 som vådområde, hvorefter der ikke måtte dyrkes eller tilføres gødning eller  

 pesticider.
Klageren modtog for sin accept af disse indskrænkninger i  

 dyrkningsrettighederne  

 en engangserstatning på 1.435.000 kr.
Beløbet blev udbetalt den 1. november  

 2002.
 Den 15. oktober 2002 orienterede amtet  

 lodsejerne om, at aftalerne var på plads.
Skatteankenævnets afgørelse Skatteforvaltningens bindende ligningssvar  

 afgivet den 16. februar 2004 fastholdes.
 Det er nævnets opfattelse, at der var  

 tale om en frivillig afståelse, der ikke er omfattet af  

 ejendomsavancebeskatningslovens  

 § 11.
Der henvises til udtalelse fra X Amts  

 repræsentant i forhandlingerne om våde enge, hvoraf det fremgår, at  

 ekspropriation  

 ifølge bemærkningerne til naturbeskyttelsesloven alene kan ske, hvis en  

 enkelt  

 eller nogle få lodsejere forhindrer et projekt, hvor der i øvrigt er stor  

 tilslutning.
Loven giver således kun undtagelsesvis mulighed for at  

 ekspropriere.
Da klagerens andel af det omhandlede areal udgør 25,7 ha af i  

 alt  

 64 ha, ville ekspropriation ikke være kommet på tale.
Desuden ugjorde  

 klagerens  

 erstatning 46,3 % af det samlede projektbeløb.
 Der henvises endvidere til Skattedepartementets  

 notat af 1. oktober 1999 (journal 11.1999-541-0031), hvor problemstillingen  

 omkring beskatning af kompensation for genopretning af vådområder er  

 beskrevet.  

 Der lægges heri vægt på, at projekterne skal gennemføres på grundlag af  

 frivillige aftaler med lodsejerne.
Klagerens påstand og argumenter Der er fremsat påstand om, at den  

 modtagne engangserstatning er omfattet af ejendomsavancebeskatningslovens §  

 11,  

 2. pkt., da fortjeneste ved salg til en erhverver, der efter formålet med  

 erhvervelsen  

 opfylder betingelserne for at ekspropriere ejendommen, ikke med regnes til  

 den  

 skattepligtige formue.
Klageren måtte på aftaletidspunktet  

 påregne, at dispositionen ville være gennemtvunget ved ekspropriation,  

 såfremt  

 klageren ikke havde indgået en frivillig aftale.
Der forelå således en aktuel  

 og reel risiko for, at X Amtsråd ville benytte sin ret til at ekspropriere,  

 hvis en frivillig aftale ikke kunne indgås.
Hjemlen til ekspropriation findes  

 i  

 naturbeskyttelseslovens § 60, der bemyndiger miljø- og energiministeren og  

 amtsrådet til at foretage ekspropriation af ejendomme i landzone, når det er  

 af  

 væsentlig betydning at råde over ejendommen for at gennemføre  

 foranstaltninger  

 på grundlag af en planlægning til fremme af lovens formål, herunder  

 genopretning af vådområder.
Der henvises til Landsskatterettens  

 kendelse af 18. september 2003, offentliggjort i SKM2003.443.LSR /TfS 2003,  

 827, hvor en engangserstatning udbetalt af et elselskab ved opstilling af  

 vindmøller blev anset for skattefri i medfør af  

 ejendomsavancebeskatningslovens  

 § 11, 2. pkt.
I nærværende sag havde amtsrådet kompetencen til at  

 ekspropriere,  

 hvorimod elselskabet havde ekspropriationskompetencen i den refererede sag.
I  

 den foreliggende sag havde amtsrådene endvidere udpeget mulige vådområder,  

 idet  

 Folketinget havde pålagt amterne at udtage 16.000 ha til genopretning af  

 vådområder.
Endvidere pålægger EUs nitratdirektiv Danmark at reducere  

 det  

 såkaldte markbidrag, hvilket vil sige nitratudvaskningen fra markerne, med  

 100.000 tons kvælstof om året.
På det tidspunkt, hvor klageren indgik aftale  

 med X Amt, havde amterne endnu ikke udtaget det fornødne areal til  

 naturgenopretning, ligesom Danmark endnu ikke  og i øvrigt fortsat ikke  

  levede  

 op til de EU-retlige krav om reduktion af kvælstofudledningen.
I den refererede sag havde elselskaberne  

 udpeget potentielle opstillingsområder for vindmøller, idet den daværende  

 miljø- og energiminister ved skrivelse af 14. februar 1996 gav elselskaberne  

 et  

 pålæg at udbygge vindkraften med 200 MW inden 2005. Det fremgik dog ikke af  

 dette pålæg, hvor vindmøllerne skulle opstilles, hvorfor elselskaberne i  

 realiteten kunne have valgt en anden placering.
Men da der var tale om et  

 pålæg, fandt Landsskatteretten det godtgjort, at der forelå en aktuel risiko  

 for, at elselskabet ville benytte sin ret til at ekspropriere, hvis en  

 frivillig aftale ikke kunne indgås.
En medarbejder ved X Amt, der var amtets  

 repræsentant i forhandlingerne om våde enge, har oplyst, at anlægsarbejdet  

 vedrørende Vandløbsreguleringsprojektet X å med tilløb blev  

 påbegyndt kort  

 efter indgåelsen af aftalerne med lodsejerne i tidsrummet fra november 2002  

 til  

 juni 2003. Klageren var blandt de to sidste af de 7 lodsejere, som indgik  

 aftale  

 med amtet.
Det ses ikke at have afgørende betydning, at klageren ejede en  

 større del af det omhandlede areal og dermed fik udbetalt en større del af  

 den  

 samlede erstatningssum.
Myndighederne havde udarbejdet tegninger og planer  

 for  

 projektet, inden klagerens skrev under, og projektet blev igangsat og  

 gennemført umiddelbart efter aftalerne med lodsejerne var i hus.
Endelig bemærkes det, at der ikke  

 udelukkende var tale om frivillige aftaler om vådområder i Danmark.
Som  

 eksempel herpå henvises til afgørelse truffet af et Amtsråds udvalg for  

 teknik  

 og miljø den 30. juni 2003, hvorved amtet eksproprierede et areal hos en  

 lodsejer,  

 som ikke ville indgå en frivillig aftale om overdragelse af det pågældende  

 areal.
Landsskatterettens bemærkninger og  

 begrundelse Fortjeneste, der er indvundet ved  

 modtagelse af en erstatningssum i anledning af ekspropriation, medregnes  

 ikke,  

 jf. ejendomsavancebeskatningslovens § 11, 1. pkt.
Det samme gælder  

 fortjeneste  

 ved salg til en erhverver, der efter formålet med erhvervelsen opfylder  

 betingelserne for at ekspropriere ejendommen, jf. bestemmelsens 2. pkt.
 Ved frivillig overdragelse til en  

 ekspropriationsberettiget er det efter praksis en betingelse for fritagelse  

 for  

 beskatning, at det på aftaletidspunktet kunne påregnes, at dispositionen  

 ville  

 blive gennemtvunget ved ekspropriation.
Efter en konkret vurdering finder  

 retten, at det ved Folketingets vedtagelse af Vandmiljøplan II, hvorved  

 amterne  

 skulle stå for genopretningen af 16.000 ha vådområde i perioden fra 1999 til  

 2003, er godtgjort, at der forelå en aktuel og reel risiko for, at amtet  

 ville  

 benytte sin ret efter naturbeskyttelsesloven til at ekspropriere, hvis der  

 ikke  

 kunne opnås en frivillig aftale med klageren.
Der er endvidere lagt vægt på,  

 at  

 amtet udarbejdede detailprojekt for etablering af ca. 60 ha vådområde i  

 januar  

 2002, idet amtet allerede i maj 2000 foretog en overordnet botanisk vurdering  

 af de naturbeskyttede arealer inden for området.
 Landsskatteretten anser herefter den  

 modtagne engangserstatning for skattefri i medfør af  

 ejendomsavancebeskatningslovens  

 § 11, 2. pkt., og skatteankenævnets besvarelse ændres til: Ja.
