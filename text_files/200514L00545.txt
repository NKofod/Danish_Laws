Betænkning afgivet af Socialudvalget den 18. maj 2006 Betænkning over Forslag til lov om børnemiljø i dagtilbud [af familie‑ og forbrugerministeren (Lars Barfoed)] 1. Udvalgsarbejdet Lovforslaget blev fremsat den 22. marts 2006 og var til 1.  

 behandling den 25. april 2006. Lovfor-slaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og familie- og forbrugerministeren sendte den 13. februar 2006 dette  

 udkast til udvalget, jf. alm. del  bilag 206. Den 19. april 2006 sendte  

 familie-  

 og forbrugerministeren de indkomne høringssvar og et notat herom til  

 udvalget.
2. Indstillinger og politiske bemærkninger Et  

  

 flertal  

  

 i udvalget  

 (udvalget  

 med undtagelse af RV) indstiller lovforslaget til  

  

 vedtagelse uændret.
 Socialdemokratiets  

 medlemmer af udvalget kan støtte forslaget til  

 lov om børnemiljø i dagtilbud.
Socialdemokratiet mener,  

 at det er af væsentlig betydning for børnenes opvækst, at det miljø, de  

 befinder sig, i stimulerer børnenes samlede udvikling.
Miljøet skal motivere  

 børnene til at være fysisk aktive.
Det ses samtidig, at antallet af  

 konflikter er mindre, når der er god plads til børnene, og når den rigtige  

 indretning  

 findes.
Sundhedsperspektivet skal danne baggrund for et godt indeklima og  

 gode muligheder for at komme udenfor i frisk luft.
Fantasifuld  

 indretning af børnemiljøet skal stimulere børnenes kreative anlæg.
En kortlægning af  

 dagtilbuddenes tilstand samt en handlingsplan for, hvilke initiativer  

 der  

 lokalt ønskes iværksat, er en anvendelig metode til at skabe  

 forbedringer.
S mener dog, det er nødvendigt,  

 at de initiativer, der beskrives lokalt i forbindelse med  

 udarbejdelsen af handlingsplanerne, sikres et ordentligt økonomisk  

 grundlag, således at der i en prioriteret rækkefølge også  

 økonomisk set er mulighed for, at planerne kan gennemføres.  

 Lovforslaget  

 indeholder ikke forudsætninger om merudgiftskrævende initiativer for  

 dagtilbuddene.
S mener ikke, planerne realistisk kan gennemføres, uden  

 at der  

 sikres bedre økonomiske muligheder herfor.
 S finder,  

 at det skal være et kommunalt ansvar at gennemføre en kortlægning  

 af  

 børnemiljøerne og udarbejdelse af handleplaner, ligesom en prioritering  

 af  

 ressourcer i forbindelse med at skabe bedre børnemiljøer i  

 dagtilbuddene ansvarsmæssigt skal være placeret i kommunerne.
 S er optaget af, at  

 de forældrevalgte bestyrelser opnår reel indflydelse på forholdene i  

 dagtilbuddet.  

 Derfor skal de forældrevalgte bestyrelser forud for  

 kommunernes godkendelse af planer for  

 et børnemiljø behandle planer og prioriteringer  

 med indstillinger for børnemiljøplanernes omsætning til praksis.
Socialistisk Folkepartis  

 medlem af udvalget konstaterer, at der er nogle ting, vi ikke skal acceptere,  

 med hensyn til, hvad vores børn bliver udsat for i hverdagen.
Derfor bør der  

 med  

 hensyn til eksempelvis støj, plads og indeklima være nogle faste  

 minimumsgrænser for børn.
Det er nødvendigt, fordi der er grænser for, hvor  

 meget vi skal acceptere, at man kan spare på børns trivsel.
At give børnene  

 et  

 godt fysisk, psykisk og æstetisk børnemiljø, som fremmer børnenes trivsel,  

 udvikling og læring, er fine ord, men det ikke kommer af sig selv, det kræver  

 handling.
Ni ud af ti børn går i et  

 af de berørte dagtilbud.
Det giver en enestående mulighed for, at alle de  

 børn  

 får en sund start på livet med motion, motorisk træning, sund og nærende kost  

 samt en hverdag uden diverse kemiske påvirkninger som f.eks.  

 sundhedsskadelige farvestoffer og pesticidrester.
I institutionerne kan  

 vi  

 også sikre, at alle børnene får mulighed for at få de daglige udfordringer,  

 der  

 både stimulerer og udvikler børnenes personlige og faglige evner.
Og i  

 institutionerne kan vi sætte ind med den tidlige indsats over for de socialt  

 udstødte  

 eller udsatte børn.
Det kan  

 børnemiljøvurderingerne efter SFs mening være et redskab til at arbejde  

 for.  

 Det forslag, der ligger her, synes vi jo så er noget tyndt.
Der er i hvert  

 fald  

 tre konkrete steder, hvor vi synes det skal strammes op.
Efter SFs mening vil det  

 styrke indsatsen, at det er de ansvarlige politikere i kommunen, som får det  

 overordnede ansvar for børnemiljøvurderingerne  både for  

 udarbejdelsen og for, hvordan de skal bruges.
Under udarbejdelsen bør der  

 inddrages relevante eksperter i såvel de fysiske som de psykiske aspekter af  

 børnemiljøvurderingerne.
Det er meget vigtigt, at vi ikke får vurderinger,  

 som  

 er halve, og som kan bruges som undskyldning for ikke at gøre noget for at  

 forbedre børnenes vilkår.
For det tredje mener SF, at der bør være  

 krav om, at visse problemer skal løses, når de viser  

 sig.
Børnemiljøvurderingerne er et godt redskab, men også kun et  

 redskab.  

 De mange fine ord må ikke fjerne fokus fra de virkelige problemer.
70.000 flere børn er  

 kommet ind i daginstitutionerne, uden at der er kommet flere pædagoger  

 til.
Der er en stigende anvendelse af kemi m.m., som sætter sig i blodet hos  

 os  

 alle.
SF vil gerne gøre meget mere end blot  

 indføre børnemiljøvurderinger for at sikre børnene.
Det koster  

 penge, men pengene er efter SFs mening givet godt ud.
SF  

 er  

 specielt optaget af at give de svageste børn nogle daglige vilkår, der gør,  

 at  

 de også har mulighed for at komme positivt i gang med livet.
Enhedslistens medlem af  

 udvalget støtter forslaget på trods af, at det medfører mere papirarbejde i  

 de  

 allerede hårdt trængte institutioner.
Institutionerne ved godt,  

 hvad  

 der er af mangler, og pengene kunne bruges på at udbedre en lille del  

 allerede nu.
Dog ser Enhedslisten en mulighed i, at man får et samlet billede  

 af, hvor grelt det står til.
 Et  

  

 mindretal  

  

 i udvalget (RV) indstiller lovforslaget til  

  

 forkastelse  

  

 ved 3. behandling  

.
Det Radikale Venstres  

 medlemmer af udvalget ønsker i lighed med ministeren at fremme det  

 gode  

 børnemiljø i landets børneinstitutioner.
Det er Det Radikale Venstres  

 politik,  

 at det gode børnemiljø skabes i et tæt samarbejde mellem kommunen, ledelsen,  

 medarbejderne, forældrene og børnene inden for rimelige økonomiske  

 rammer,  

 med veluddannede medarbejdere og med stor frihed til  

 prioriteringerne.
Det  

 kræver et godt udgangspunkt for diskussioner og prioriteringer, således at  

 man  

 ved, hvad der er status for den fysiske, psykiske og æstetiske  

 kvalitet.
Når man ser på det udviklingsarbejde, som er gennemført i  

 forbindelse med de lovpligtige undervisningsmiljøvurderinger på  

 uddannelsesinstitutioner (se f.eks.
Dansk Center for Undervisningsmiljø,  

  

 www.dcum.dk  

  

 ),  

 kunne en parallel indsats i dagpasningen i form af børnemiljøvurderinger være  

 interessant.
Desværre har regeringen ikke brugt lejligheden til at gennemføre  

 en forenkling og en afbureaukratisering af kontrol og planlægning i  

 dagpasningen  senest har kravet om skriftlige læreplaner lagt beslag på  

 ressourcer.  

 Samtidig kræver regeringen, at der bruges økonomiske ressourcer på at  

 nedsætte  

 prisen på dagpasning  ressourcer, som burde være gået til at forbedre  

 kvaliteten, f.eks. ved at give børnene en stærkere kulturel dannelse, bedre  

 fysiske rammer eller flere voksne.
Derfor risikerer forslaget at blive en  

 belastning  

 og en bureaukratisering i stedet for en konstruktiv forbedring.
Når  

 regeringen  

 således lægger op til at forøge papirdyngerne i stedet for at forenkle  

 arbejdet med kvaliteten af børnemiljøet, kan Det Radikale Venstre ikke  

 støtte forslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 179 Bilagsnr.
Titel 1 Høringssvar og høringsnotat, fra familie- og forbrugerministeren 2 Udkast til tidsplan over udvalgets behandling af  

 lovforslaget 3 Tidsplan over udvalgets behandling af lovforslaget.
