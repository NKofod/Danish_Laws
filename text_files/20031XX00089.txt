Skriftlig fremsættelse (19. november 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af lov om indskud på etableringskonto,  

 ligningsloven, virksomhedsskatteloven og dødsboskatteloven (Udvidelse af  

 etableringskontoordningen og forhøjelse af grænsen for gratisaktier) (Lovforslag nr.
L 87).
 Formålet med lovforslaget er at forbedre dels  

 etableringskontoordningen til gavn for vækst og beskæftigelse, dels  

 medarbejderaktiereglerne til gavn for aktiekulturen.
Forbedringen af etableringskontoordningen går for det første  

 ud på, at etableringskontoindskud kan anvendes til etablering af virksomhed i  

 selskabsform, dvs. til køb af aktier og anparter.
Formålet med forslaget er  

 så  

 vidt muligt at sidestille den situation, hvor personen starter virksomhed i  

 selskabsform, med den situation, hvor personen starter virksomheden i  

 personligt regi.
Når etablering er sket, skal fradrag for indskud  

 genbeskattes  

 med lige store beløb over 10 år.
For det andet nedsættes den såkaldte etableringsgrænse til  

 100.000 kr. fra i dag ca. 200.000 kr., således at man kan nøjes med at  

 anskaffe  

 færre aktiver end i dag for, at etablering anses at være sket.
Formålet er at  

 tilgodese den gruppe af nye iværksættere som eksempelvis servicevirksomheder,  

 der ikke har store etableringsomkostninger, men alligevel nok til, at de har  

 brug for opsparing.
For det tredje udvides området for de udgifter, som  

 etableringskontoindskud kan anvendes til dækning af, til løn m.v., leje af  

 lokaler, advokat- og revisorbistand, markedsundersøgelser, kurser og  

 uddannelse  

 samt forsøg og forskning.
Det er en betingelse, at udgiften er  

 fradragsberettiget.
I dag kan etableringskontoordningen kun anvendes til køb  

 af  

 afskrivningsberettigede aktiver.
Det gør ordningen mindre attraktiv for  

 eksempelvis innovative iværksættere i et samfund, hvor viden, know how m.m.  

 bliver stadig vigtigere for virksomhederne.
 Forslaget har virkning for etableringer, der sker den 1.  

 juli 2004 eller senere.
Forbedringen af medarbejderaktiereglerne sker ved, at  

 grænsen for selskabernes årlige tildeling af gratisaktier til de ansatte  

 forhøjes fra 8.000 kr. til 20.000 kr. pr. ansat.
Desuden vil grænsen fremover  

 blive reguleret i takt med lønudviklingen.
 Forbedringen indgår i aftalen mellem regeringen og Dansk  

 Folkeparti om Finansloven for 2004.
 Forslaget har virkning fra og med indkomståret 2004.
Udvidelse af etableringskontoordningen skønnes at medføre et  

 varigt årligt provenutab på ca. 10 mio. kr.
I de første år skønnes det  

 umiddelbare provenutab at udgøre ca. 25 mio. kr. årligt.
Provenutabet  

 vedrører  

 alene kommuner, amter og kirke.
Provenutabet vil aftage i løbet af nogle år i  

 takt med, at de hævede indskud træder i stedet for ordinære afskrivninger og  

 fradragsberettigede udgifter eller indtægtsføres til beskatning i forbindelse  

 med erhvervelse af aktier eller anparter.
 Forhøjelsen af grænsen for gratisaktier skønnes med stor  

 usikkerhed at andrage ca. 45 mio. kr. årligt, hvoraf ca. 25 mio. kr. vedrører  

 de kommunale skatter og ca. 20 mio. kr. vedrører staten.
 For finansåret 2004 skønnes lovforslaget samlet at medføre  

 et provenutab på ca. 50 mio. kr.
 Med disse bemærkninger skal jeg anbefale forslaget til  

 Folketingets velvillige behandling.
