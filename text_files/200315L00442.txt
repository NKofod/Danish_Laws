Tillægsbetænkning afgivet af Indfødsretsudvalget den 19.  

 marts 2004 Tillægsbetænkning over Forslag til lov om  

 meddelelse af dansk indfødsret til Mary Elizabeth  Donaldson [af  

 integrationsministeren (Bertel Haarder)] 1. Udvalgsarbejdet Lovforslaget blev fremsat den 28. januar 2004 og var til 1.  

 behandling den 6. februar 2004. Lovforslaget blev efter 1. behandling henvist  

 til behandling i Indfødsretsudvalget.
Udvalget afgav betænkning den 11. marts  

 2004. Lovforslaget var til 2. behandling den 16. marts 2004, hvorefter det  

 blev  

 henvist til fornyet behandling i Indfødsretsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget stillet  

 2 spørgsmål til integrationsministeren til skriftlig besvarelse, som denne  

 har  

 besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Socialistisk Folkepartis medlem af udvalget støtter  

 lovforslaget.
H.C.
Andersen udtrykte: »At rejse er at leve«.
I dag er det  

 sådan, at mange unge rejser ud i verden for at opleve, for at arbejde, for at  

 uddanne sig.
Og vi ved også, at en del af dem bliver forelskede på tværs af  

 grænser og måske finder deres kærlighed og kommende ægtefælle på den anden  

 side  

 af Jorden.
Kærlighed er grænseløs i mere end én forstand.
Den danske  

 kongefamilie er på glimrende vis et udtryk for den internationale udvikling,  

 som også Danmark er en del af.
Den internationale udvik- ling, hvor grænser  

 og  

 nationer ikke længere kan adskilles, og hvor man ikke kan sætte spærringer  

 for,  

 hvor mennesker finder deres kærlighed eller deres ægtefæller.
Der er ikke nogen tvivl om, at SF er et republikansk parti, men  

 SF så jo gerne, at der var endnu flere unge mennesker, som havde mulighed for  

 at vende tilbage til Danmark med den person, de elsker.
Og på samme måde  

 mener  

 SF også, at kronprins Frederik og Mary Elizabeth Donaldson skal have mulighed  

 for at vende tilbage til Danmark og bosætte sig i Danmark med de rettigheder,  

 det medfører.
Så SF byder Mary Elizabeth Donaldson velkommen til det danske  

 folk.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Enhedslistens medlem af udvalget ønsker kronprins Frederik og  

 frøken Mary Donaldson tillykke med forlovelsen og det forestående bryllup.  

 Enhedslisten er altid glad, når folk finder hinanden  også når der sker  

 på  

 tværs af landegrænser og forskellige kulturer.
I modsætning til andre partier  

 i  

 Folketinget frygter Enhedslisten ikke kulturmødet, men ser det som en  

 udfordring og en mulig berigelse.
 Derfor er Enhedslisten som udgangspunkt positiv over for at  

 tildele frøken Mary Donaldson dansk indfødsret, så hun kan slå sig ned i  

 Danmark og virke i det danske samfund med sin kommende ægtemand.
Desværre handler lovforslaget ikke alene om, hvorvidt frøken  

 Mary Donaldson skal have indfødsret eller ej, men også om, hvorvidt hun skal  

 have en særlig dispensation fra alle normale betingelser for at opnå dansk  

 indfødsret.
Populært sagt handler lovforslaget om, at hun så at sige skal  

 springe køen over.
 Enhedslisten går ind for lighed for loven, selv om Enhedslisten  

 erkender, at det efterhånden er et revolutionært princip i det danske  

 Folketing,  

 hvor et flertal helt systematisk dyrker ulighed for loven.
Derfor er Enhedslistens udgangspunkt, at alle skal behandles  

 efter de samme retningslinjer i forhold til at få dansk indfødsret.
Disse  

 retningslinjer er efter Enhedslistens opfattelse absurd stramme og burde  

 lempes.
Men det bør ikke ske ved, at der laves enkelte undtagelser for  

 særligt  

 udvalgte, men ved at forbedre mulighederne for alle.
Mange fortrinlige mænd og kvinder ønsker at få dansk  

 statsborgerskab i forbindelse med, at de ønsker at gifte sig og tage ophold  

 her  

 i landet.
Men dem gør folketingsflertallet alt for at lægge hindringer i  

 vejen  

 for. »Jo sværere, jo bedre« er mottoet for hele den borgerlige og gejstlige  

 højrefløj.
Det viser sig bl.a. i Indfødsretsudvalget, når flertallet svinger  

 afvisningsstemplet over for ansøgere om dansk statsborgerskab.
Her hjælper  

 ingen kære Mary.
Heller ikke for folk, som i årevis i har været i Danmark, og  

 for hvem manglende evne til at lære det danske sprog på det krævede niveau  

 følger af, at de har været udsat for alvorlig tortur, f.eks. i forbindelse  

 med  

 kampen for menneskerettigheder i det land, de kom fra.
De absurd stramme regler rammer ikke bare torturofre, men også  

 personer født som en del af det danske mindretal i Tyskland.
Aktuelt har vi  

 set, hvordan en 60-årig dansksindet kvinde født i Tyskland, som har været  

 gift  

 med en dansk statsborger i over 30 år, og som har boet i Danmark i næsten 20  

 år, har fået afslag på sin ansøgning om dansk statsborgerskab med den  

 begrundelse, at hun ikke havde fremlagt den fornødne dokumentation for  

 tilstrækkeligt kendskab til dansk sprog, historie og kultur.
Enhedslistens kan ikke støtte denne forskelsbehandling.
Til  

 gengæld er vi til enhver tid klar til generelt at forbedre muligheden for, at  

 kærligheden mellem danskere og udlændinge kan finde bopæl i Danmark.
En  

 forbedring, som i så fald selvfølgelig også vil komme frøken Mary Donaldson  

 til  

 gode.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens afgivelse ikke  

 repræsenteret  

 med medlemmer i udvalget og havde dermed ikke adgang til at komme med  

 indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Hans Andersen (V)  

    

  

 Inge Dahl‑Sørensen (V)  

    

  

 Gudrun Laub (V)  

    

  

 Lars Christian Lilleholt (V)  

    

  

 Søren Krarup (DF)  

  

  nfmd.  

  

    

  

 Jesper Langballe (DF)  

    

  

 Else Theill Sørensen (KF)  

  

  fmd.  

  

    

  

 Helle Sjelle (KF)  

    

  

 Eyvind Vesselbo (V)  

    

  

 Henrik Sass Larsen (S)  

    

  

 Lars Kramer Mikkelsen (S)  

    

  

 Lotte Bundsgaard (S)  

    

  

 Morten Bødskov (S)  

    

  

 Sandy Brinck (S)  

    

  

 Kamal Qureschi (SF)  

    

  

 Elsebeth Gerner Nielsen (RV)  

    

  

 Søren Søndergaard (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
