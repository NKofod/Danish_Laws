Resumé  


  

 En advokat klagede på vegne af en udlænding over Indenrigsministeriets  

 afgørelse om at udvise udlændingen med indrejseforbud på grund af ulovligt  

 ophold i Danmark.
Endvidere klagede advokaten over myndighedernes afgørelse  

 om  

 ikke at give klagen opsættende virkning med hensyn til udrejsefristen.
Ombudsmanden kunne ikke kritisere Indenrigsministeriets afgørelse  

 om udvisning efter udlændingelovens § 24, nr. 5, jf. § 32, stk. 1, eller  

 Indenrigsministeriets beslutning om ikke at tillægge klagen opsættende  

 virkning, jf. udlændingelovens § 33. Derimod mente ombudsmanden det var  

 kritisabelt, at udlændingen blev udsendt ved politiets foranstaltning to dage  

 før ministeriet traf endelig afgørelse om, at klagen ikke skulle have  

 opsættende virkning.
Ombudsmanden lagde i den forbindelse vægt på at  

 Direktoratet for Udlændinge havde meddelt advokaten, at sagen var sendt til  

 Indenrigsministeriet, der ville tage stilling til spørgsmålet om opsættende  

 virkning.
Advokaten var derfor bragt i en berettiget forventning om at hans  

 klient ikke ville blive udsendt inden Indenrigsministeriet havde truffet  

 afgørelse.
Under Direktoratet for Udlændinges behandling af sagen blev  

 udlændingen ikke gjort bekendt med de forklaringer en kommunalt ansat havde  

 afgivet til politirapporten i sagen.
Partshøring kunne efter  

 Indenrigsministeriets opfattelse undlades i medfør af forvaltningslovens §  

 19,  

 stk. 2, nr. 3, hvorefter væsentlige hensyn til offentlige eller private  

 interesser kan tale imod en sags udsættelse på grund af partshøring.  

 Ombudsmanden fandt under henvisning til udlændingelovens § 33, stk. 1 og 3,  

 ikke anledning til at kritisere Indenrigsministeriets opfattelse.
Efter  

 ombudsmandens opfattelse måtte der dog i hver enkelt sag ske en konkret og  

 individuel afvejning af hensynet til en særlig hurtig sagsbehandling over for  

 partens interesse i at have indflydelse på sagens gang.
Ombudsmanden  

 kritiserede at der ikke i denne sag var sket en sådan konkret og individuel  

 afvejning. (J. nr. 1994-2611-643).
Partshøring i forbindelse med afgørelse om en udlændings  

 udvisning.
Tvangsmæssig udsendelse før endelig afgørelse om opsættende  

 virkning  

 af klage forelå Advokaten A klagede på vegne  

 af B som var statsborger fra Elfenbenskysten.
A klagede over:
Indenrigsministeriets afgørelse af 22. august 1994  

 om at udvise B med indrejseforbud i medfør af udlændingelovens § 24, nr. 5,  

 jf. § 32, stk. 1, og Direktoratet for Udlændinges og Indenrigsministeriets  

 sagsbehandling i forbindelse med afgørelsen om B's udvisning.
Af sagens akter fremgik at B  

 var statsborger fra Elfenbenskysten.
Af politiets indrejsestempel i hans pas  

 fremgik at han rejste ind i Danmark den 30. september 1992 som visumfri  

 udlænding.
I passet fandtes endvidere et indrejsestempel af 25. juli 1993 fra  

 Rigspolitiet  

 i Rødby Havn.
Den 23. august 1993 modtog  

 Kriminalpolitiet i X-by en anmeldelse fra kommunen om at B opholdt sig  

 ulovligt i Danmark.
Baggrunden for kommunens henvendelse var at B og hans  

 kæreste C samme dag havde henvendt sig til kommunen for at indgå ægteskab.  

 Kommunen havde ved en gennemgang af B's pas fået mistanke om at ægteskabet  

 skulle være proforma, og at B opholdt sig ulovligt her i landet.
Senere samme dag blev B  

 anholdt af politiet.
Af politirapport af 23. august 1993 fremgik bl.a. at en  

 fuldmægtig i kommunen forklarede, at B havde henvendt sig på kommunekontoret  

 to gange i begyndelsen af juli 1993. Det fremgik yderligere at C forklarede  

 at  

 hun havde været sammen med B næsten hver dag i de ca. tre måneder hun havde  

 kendt ham.
B forklarede ifølge politirapport af 24. august 1993 at han havde  

 været udrejst af landet et stykke tid og havde opholdt sig i Frankrig.
Han  

 var  

 derefter vendt tilbage til Danmark den 25. juli 1993. Ingen af de afhørte  

 underskrev deres forklaringer til politirapporten.
Den 24. august 1993 meddelte  

 Direktoratet for Udlændinge via telefax politiet at man havde truffet  

 afgørelse  

 om, at B skulle udvises med indrejseforbud i tre år i medfør af  

 udlændingelovens  

 § 24, nr. 5, jf. § 32, stk. 1. Direktoratet lagde ved afgørelsen til grund at  

 B  

 var rejst ind i Danmark den 30. september 1992 og havde opholdt sig her  

 siden,  

 med undtagelse af én dag.
Direktoratet fastsatte udrejsefristen til straks.
Ved politiets forkyndelse  

 samme dag klagede B over afgørelsen til Indenrigsministeriet.
Han blev i den  

 forbindelse gjort bekendt med at klagen ikke gav ham ret til at blive i  

 landet.
I telefax af 24. august 1993  

 til X-by Politi og til Rigspolitichefen klagede A som advokat for B over  

 afgørelsen og anmodede om aktindsigt i sagen.
Samtidig begærede A sagens  

 afgørelse udsat med henblik på at han ville afgive en udtalelse.
Han henviste  

 i den forbindelse til reglerne i forvaltningsloven.
I et brev afsendt samme  

 dag, som blev modtaget i Direktoratet for Udlændinge den 26. august 1993,  

 fremkom A med samme anmodning over for direktoratet.
Rigspolitichefen underrettede  

 ved telefax senere samme dag Direktoratet for Udlændinge om at B ønskede at  

 klage over afgørelsen.
Samtidig blev direktoratet gjort bekendt med A's  

 anmodning om aktindsigt og om udsættelse af sagens afgørelse.
Direktoratet for Udlændinge  

 meddelte ved telefax af 25. august  

 1993  

 A  

 at direktoratet ikke fandt grundlag for at udsætte  

 hans klients udrejsefrist, men at man havde videresendt sagen til  

 Indenrigsministeriet,  

 der ville tage stilling til spørgsmålet om opsættende virkning.
Samtidig  

 sendte direktoratet A kopier af sagens akter.
 Samme dag - den 25. august  

 1993 - blev B udsendt til Elfenbenskysten ved politiets foranstaltning.
 Af et telefonnotat af 25.  

 august 1993 fremgik at Direktoratet for Udlændinge orienterede  

 Rigspolitichefen, Afdeling E, Den Centrale Politiafdeling (DCP) om at  

 spørgsmålet om opsættende virkning verserede ved Indenrigsministeriet.  

 Notatet  

 fortsatte:
"... Hører han  

 (sagsbehandleren ved DCP; min bemærkning) ikke fra Indenrigsministeriet, da  

 skal han selv kontakte ... (sagsbehandleren i Indenrigsministeriet; min  

 bemærkning)  

  

 forinden  

  

 udsendelsen." Ved brev af 27. august 1993  

 meddelte Indenrigsministeriet A at ministeriet havde anmodet Direktoratet for  

 Udlændinge om en udtalelse i anledning af klagen.
Vedrørende spørgsmålet om  

 klagens opsættende virkning udtalte ministeriet bl.a.:
 "...
 Det bemærkes, at Deres klage  

 ikke har opsættende virkning efter udlændingelovens § 33, stk. 3, jf.  

 lovbekendtgørelse nr. 462 af 26. juni 1987, og at Indenrigsministeriet ikke  

 har  

 fundet grundlag for at tillægge klagen opsættende virkning.
 Det bemærkes herved, at  

 Indenrigsministeriet uden for de i § 33, stk. 3, nævnte tilfælde i praksis  

 som  

 udgangspunkt kun har udsat udrejsefristen i ganske særlige tilfælde, herunder  

 tilfælde hvor det kan dokumenteres, at den eller de pågældende ansøgere inden  

 for ganske kort tid vil have et retskrav på at få meddelt opholdstilladelse i  

 medfør af udlændingelovens § 9, stk. 1.
Da Deres klient ikke i det  

 foreliggende tilfælde har et sådant retskrav, har man ikke fundet at kunne  

 imødekomme Deres ansøgning om opsættende virkning." Under Indenrigsministeriets  

 behandling af sagen fremkom A med supplerende bemærkninger i breve af 6.  

 september 1993, 18. og 19. november 1993 og 30. juni  

 1994. A  

 anførte i brevene bl.a. at  

 Direktoratet for Udlændinges afgørelse af 24. august 1993 måtte anses for en  

 nullitet fordi han ikke var blevet partshørt, og fordi sagen ikke blev udsat  

 indtil han havde fået aktindsigt og anledning til at fremkomme med en  

 udtalelse.  

 Med samme begrundelse gjorde A indsigelse mod Indenrigsministeriets afgørelse  

 om at klagen ikke skulle have opsættende virkning.
Desuden gjorde han  

 gældende  

 at B var indrejst den 25. juli 1993 efter et længere ophold i Frankrig.
B  

 opholdt sig således her i landet som visumfri turist da han den 23. august  

 1993  

 blev anholdt.
I den forbindelse gjorde A indsigelse mod de oplysninger der  

 fremgik af politirapporten vedrørende længden af B's ophold i Danmark.
A  

 anførte bl.a. at det ville være muligt for B at rejse til Frankrig og tilbage  

 til Danmark uden at hans pas ville blive kontrolleret og stemplet.
Manglen på  

 stempler i B's pas var derfor ikke et bevis på at han ikke havde været i  

 Frankrig.
Endelig oplyste A at B's danske kæreste nu var gravid.
 Indenrigsministeriet  

 indhentede desuden to udtalelser fra Direktoratet for Udlændinge af 14.  

 september 1993 og 12. januar 1994 hvor direktoratet henholdt sig til sin  

 afgørelse af 24. august 1993. I udtalelsen af 12. januar 1994 bemærkede  

 direktoratet endvidere bl.a. følgende:
 "...
 For så vidt angår det af  

 advokat (A) anførte vedrørende manglende aktindsigt bemærkes, at (B), som  

 part  

 i sagen, har været vidende om alle faktiske oplysninger af betydning for  

 direktoratets afgørelse, hvorfor partshøring ikke kan anses for påkrævet i  

 henhold til forvaltningslovens § 19.
 Endelig bemærkes, at advokat  

 (A's) anmodning om aktindsigt af 24.08.1993 er imødekommet den 25.08.1993.
..." Endelig indhentede Indenrigsministeriet  

 en udtalelse fra Rigspolitichefen.
 Den 22. august 1994  

 stadfæstede Indenrigsministeriet Direktoratet for Udlændinges afgørelse.  

 Ministeriet anførte bl.a. følgende som begrundelse:
 "...
 I den anledning skal  

 Indenrigsministeriet meddele, at man ikke finder grundlag for at ændre  

 direktoratets afgørelse.
Indenrigsministeriet skal  

 indledningsvis bemærke, at der efter ministeriets opfattelse er hjemmel i  

 forvaltningslovens § 19, stk. 2, nr. 3, til at undlade partshøring, forinden  

 afgørelsen om udvisning med indrejseforbud blev truffet.
Indenrigsministeriet  

 skal herudover bemærke, at De modtog kopi af sagens akter ved direktoratets  

 telefax af 25. august 1993 og således umiddelbart efter den trufne afgørelse,  

 og inden ministeriets beslutning om ikke at tillægge klagen opsættende  

 virkning og udsendelsen af Deres klient.
 Indenrigsministeriet skal  

 iøvrigt bemærke, at på tidspunktet hvor afgørelsen blev truffet, var sagen  

 efter ministeriets opfattelse tilstrækkeligt belyst til, at der kunne træffes  

 en afgørelse.
 Indenrigsministeriet har  

 herudover lagt vægt på, at det i sager hvor en udlænding findes at have  

 opholdt  

 sig ulovligt, og hvor der kan blive tale om et indrejseforbud for den  

 pågældende, er det af hensyn til retshåndhævelsen af væsentlig betydning, at  

 der sker en hurtig behandling af sådanne sager.
 Indenrigsministeriet har  

 endelig vedrørende indholdet af den trufne afgørelse lagt vægt på, at det  

 efter  

 ministeriets opfattelse ikke er dokumenteret, at Deres klient opholdt sig  

 lovligt her i landet på tidspunktet for den trufne afgørelse.  

 Indenrigsministeriet har således lagt vægt på, at Deres klients pas ikke har  

 opnået et indrejse- eller udrejsestempel siden Deres klients indrejse her til  

 landet i september 1992, bortset fra indrejsestemplet den 25. juli 1993, og  

 at  

 Deres klient ikke på fyldestgørende måde har kunnet forklare om sit mulige  

 ophold uden for Danmark ved afhøringen hos politiet den 24. august 1993.
..." A klagede herefter til mig.
I klagen anførte A særligt at  

 Direktoratet for Udlændinge ikke havde fulgt reglerne i forvaltningsloven.  

 Således skulle direktoratet have udsat sagens afgørelse når han bad om  

 aktindsigt, og direktoratet skulle desuden have foretaget partshøring.
A  

 anførte i den forbindelse at der ikke i sagen var afgørende offentlige  

 interesser der kunne begrunde at forvaltningslovens regler blev fraveget.  

 Myndigheden kunne i stedet for at udvise hans klient uden varsel have sat en  

 forholdsvis kort frist for ham til at komme med en udtalelse.
A anførte yderligere at  

 myndighedernes afgørelser var baseret på urigtige oplysninger.
B var nemlig  

 indrejst den 25. juli 1993, og hans ophold i Danmark var derfor lovligt.  

 Afgørelsen  

 led derfor af en indholdsmangel.
I en udtalelse til mig  

 henholdt Indenrigsministeriet sig til sin afgørelse af 22. august 1994.  

 Desuden henholdt ministeriet sig til en udtalelse fra Direktoratet for  

 Udlændinge.
Direktoratet anførte i denne udtalelse bl.a. følgende:
 "... (At) Direktoratet  

 for Udlændinge i det hele kan henholde sig til direktoratets afgørelse af  

 24.08.1993 samt direktoratets skrivelser af 25.08.1993 og 12.01.1994.
 Direktoratet har ikke fundet,  

 at der i advokat (A's) skrivelse af 4. november 1994 til Indenrigsministeriet  

 (her menes formentlig ombudsmanden; min tilføjelse) er anført omstændigheder,  

 der kan begrunde en ændret stillingtagen til sagen.
 Vedrørende advokat (A's)  

 anmodning om aktindsigt og udsættelse af sagen, fremsat ved skrivelse af 24.  

 august 1993, skal det bemærkes, at denne anmodning blev fremsendt med  

 almindelig post til direktoratet, hvor skrivelsen blev modtaget den 26.  

 august  

 1993, samt telefaxet den 24. august 1993 til (X-by's) politi, d.v.s. samme  

 dag,  

 som direktoratet traf sin afgørelse.
Advokat (A's) skrivelse blev  

 af Rigspolitichefen, afd.
E, Den centrale politiafdeling, telefaxet til  

 direktoratet den 24. august 1993. Ved samme telefax modtog direktoratet  

 underretning om at afgørelsen var blevet forkyndt for pågældende.
 Direktoratets afgørelse er  

 således truffet forud for modtagelsen af advokat (A's) skrivelse.  

 Direktoratet  

 var således ikke på afgørelsestidspunktet i besiddelse af oplysninger, der  

 kunne medføre en udsættelse af sagens afgørelse, jfr. forvaltningslovens § 11  

 samt kommenterede forvaltningslov side 171.
..." I et brev til A udtalte jeg  

 herefter følgende:
 "1. Afgørelsen om udvisning af (B).
 Indenrigsministeriets  

 afgørelse af 22. august 1994 om at udvise (B) med indrejseforbud er truffet i  

 medfør af udlændingelovens § 24, nr. 5, jf. § 32, stk. 1, som har følgende  

 indhold:
 "  

  

 § 24. Andre udlændinge kan udvises:
 ...
 5) hvis udlændingen opholder  

 sig her i landet uden fornøden tilladelse.
 ...
 § 32.  

  

 En dom, kendelse eller beslutning, hvorved en udlænding  

 udvises, medfører, at udlændingens visum og opholdstilladelse bortfalder, og  

 at  

 udlændingen ikke uden tilladelse på ny må indrejse og opholde sig her i  

 landet  

 (indrejseforbud). Indrejseforbuddet kan tidsbegrænses og skal i så fald  

 udløbe  

 en 1. januar eller en 1. juli.
..." Afgørelsen om hvorvidt en  

 udlænding skal udvises for at have opholdt sig i landet uden fornøden  

 tilladelse, sker for en stor del på baggrund af en skønsmæssig vurdering.
I  

 denne vurdering kan bl.a. indgå faktiske oplysninger om længden af det  

 ulovlige  

 ophold her i landet, oplysninger om personens eventuelle tidligere  

 visumfrihed,  

 oplysninger om personens familiemæssige tilknytning til landet og en  

 bevismæssig vurdering af de foreliggende oplysninger i sagen, herunder  

 forklaringer afgivet i forbindelse med politiets efterforskning samt  

 ansøgerens  

 egen forklaring.
 Efter de regler der gælder for  

 min virksomhed, kan jeg ikke kritisere en sådan skønsmæssig afgørelse  

 medmindre der er ganske særlige omstændigheder.
Efter en gennemgang af sagen  

 mener jeg ikke at der er sådanne ganske særlige omstændigheder.
Jeg kan  

 derfor  

 ikke kritisere Indenrigsministeriets afgørelse af 24. august 1994 om at  

 udvise  

 (B) med indrejseforbud.
Jeg har i den forbindelse  

 lagt vægt på at der under myndighedernes behandling af sagen har været  

 modstridende oplysninger om hvor længe (B) har opholdt sig her i landet.
Jeg  

 henviser  

 her til at det er almindeligt antaget at det påhviler ansøgeren, i sager hvor  

 der søges om opholdstilladelse, at bevise at grundlaget for opholdstilladelse  

 er til stede, herunder at den pågældende opholder sig lovligt i landet.
En  

 tilsvarende bevisbyrde må antages at gælde for en udlænding der kommer fra et  

 land der er fritaget for visumpligten, når udlændingen ønsker at opholde sig  

 her i landet.
 2. Beslutningen om opsættende virkning.
 Reglerne om fastsættelse af  

 udrejsefrist og opsættende virkning af klage findes i udlændingelovens § 33,  

 stk. 1-3, som har følgende indhold:
"  

  

 § 33.  

  

 Afslag på en ansøgning om opholdstilladelse, beslutning om  

 inddragelse af opholdstilladelse og beslutning om udvisning efter § 24, nr.  

 5,  

 eller efter § 25 skal indeholde en frist for udrejse.
Afgørelsen skal  

 endvidere  

 indeholde oplysninger om reglen i stk. 3, 1. pkt.
 Stk. 2.  

  

 Fristen må, bortset fra påtrængende tilfælde, ikke være  

 kortere end 15 dage ...
Stk. 3.  

  

 Påklages en afgørelse efter stk. 1 inden 7 dage efter, at  

 den er meddelt den pågældende, har udlændingen ret til at blive her i landet,  

 indtil klagen er afgjort, såfremt udlændingen enten er omfattet af  

 EF-reglerne,  

 jf. § 2, eller er statsborger i et andet nordisk land og har haft bopæl her i  

 landet, eller hidtil har haft opholdstilladelse her i landet. ..." Det giver mig ikke anledning  

 til bemærkninger at Direktoratet for Udlændinge fastsatte udrejsefristen til  

 straks ved afgørelsen af 24. august 1993. Jeg henviser her til at jeg, ifølge  

 det ovenfor anførte, ikke kan kritisere at Direktoratet for Udlændinge lagde  

 til grund at (B) havde opholdt sig ulovligt i landet i ca. ni måneder, da  

 direktoratet traf sin afgørelse.
Indenrigsministeriet afslog  

 den 27. august 1993 at give Deres klage opsættende virkning i medfør af  

 udlændingelovens § 33, stk. 3. Bestemmelsen nævner kun de tilfælde hvor  

 udlændinge har egentligt retskrav på at blive her i landet under klagesagens  

 behandling.
Herudover kan klageinstansen imidlertid tillade en udlænding,  

 hvis  

 klage ellers ikke efter stk. 3 har opsættende virkning, at forblive i landet  

 indtil afgørelse af klagen forligger - men udlændingen har ikke krav herpå.
Afgørelsen af om en klage i  

 det enkelte tilfælde bør tillægges opsættende virkning, beror for en stor del  

 på et skøn.
En sådan vurdering kan jeg som nævnt efter de regler der gælder  

 for min virksomhed, ikke kritisere medmindre der foreligger ganske særlige  

 omstændigheder.  

 Efter min gennemgang af sagen finder jeg ikke at der er grundlag for at  

 kritisere selve Indenrigsministeriets afgørelse om ikke at give klagen  

 opsættende virkning.
Jeg har her navnlig lagt vægt på at der ikke i Deres  

 henvendelser til Indenrigsministeriet og i øvrigt heller ikke i Deres breve  

 til  

 mig er anført omstændigheder som i særlig grad gør det antageligt at  

 direktoratets afgørelse om udrejsefristen kunne forventes at ville blive  

 omgjort, når man samtidig ser på den faste praksis ministeriet har i sager  

 som  

 denne.
 I Direktoratet for  

 Udlændinges brev til Dem af 25. august 1993 fik De meddelelse om at sagen var  

 videresendt til Indenrigsministeriet der ville tage stilling til spørgsmålet  

 om  

 opsættende virkning.
(B) blev dog allerede samme  

 dag - den 25. august 1993 - udsendt til Elfenbenskysten ved politiets  

 foranstaltning - dvs. to dage før ministeriet den 27. august 1993 traf  

 endelig  

 afgørelse om at klagen ikke skulle have opsættende virkning.
Jeg finder det  

 kritisabelt at myndighederne således ikke afventede Indenrigsministeriets  

 endelige afgørelse om klagens opsættende virkning inden (B) blev udsendt af  

 landet.
Jeg har her særligt lagt vægt på at De netop fik meddelelse fra  

 direktoratet  

 om at Indenrigsministeriet ville tage stilling til spørgsmålet, og derfor var  

 bragt i en berettiget forventning om at (B) ikke ville blive udsendt inden  

 ministeriet havde truffet afgørelse om eventuel opsættende virkning.
 Jeg har gjort Indenrigsministeriet  

 bekendt med min opfattelse.
 3. Sagens behandling.
 A.  

  

 De har gjort gældende at (B) burde være blevet  

  

 partshørt  

  

 af Direktoratet for  

 Udlændinge efter forvaltningslovens regler inden direktoratet traf afgørelse  

 om at han skulle udvises.
 Forvaltningslovens § 19 har  

 følgende indhold:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke hvis ...
 3) partens interesse i, at sagens afgørelse udsættes, findes at  

 burde vige for væsentlige hensyn til offentlige eller private interesser, der  

 taler imod en sådan udsættelse.
..." Som det fremgår af  

 bestemmelsen, er der pligt for myndigheden til at foretage partshøring inden  

 der træffes afgørelse, såfremt visse nærmere angivne betingelser er opfyldt.
For det første kræves det at  

 parten ikke kan antages at være bekendt med at oplysningerne indgår i sagen.  

 Det er ikke en betingelse at oplysningerne skal være ukendte for parten, men  

 blot at parten ikke har kendskab til at de vil blive brugt i den aktuelle  

 sammenhæng.
Herved opnås at der gives parten mulighed for at kommentere,  

 supplere  

 eller korrigere oplysninger som den pågældende ikke har haft anledning til at  

 hæfte sig ved før høringen, fordi den pågældende ikke har været bekendt med  

 at  

 oplysningerne indgik i myndighedens beslutningsgrundlag for sagen.
 Ved afgørelsen af 24. august  

 1993 inddrog Direktoratet for Udlændinge alene de forklaringer som fremgik af  

 politirapporten, herunder (B's) forklaring og vidneforklaringerne afgivet af  

 en  

 ansat i kommunen og (C). Af politirapporten fremgår at (B) under afhøringen  

 den 23. august 1993 blev gjort bekendt med (C's) forklaring, men intet  

 fremgår  

 om at han blev gjort bekendt med forklaringen fra den ansatte i kommunen.  

 Samtidig er politirapporten ikke underskrevet af hverken de afhørte vidner  

 eller af (B) selv, men alene af en kriminalassistent.
På tidspunktet for  

 direktoratets afgørelse havde (B) således ikke kendskab til forklaringen fra  

 den ansatte i kommunen og havde heller ikke kendskab til hvorledes hans egen  

 og  

 de to vidners forklaringer var formuleret i politirapporten. (B) kendte  

 derfor  

 ikke til alle de faktiske oplysninger som indgik i sagens behandling.
De  

 faktiske oplysninger i politirapporten var af væsentlig betydning for  

 afgørelsen.  

 Og da afgørelsen samtidig var til ugunst for (B), var der som udgangspunkt  

 pligt for Direktoratet for Udlændinge til at høre ham om indholdet af  

 politirapporten inden afgørelsen blev truffet, jf. forvaltningslovens § 19,  

 stk. 1.
Som sagen er oplyst - bl.a.  

 igennem Direktoratet for Udlændinges udtalelse i sagen af 12. januar 1994 -  

 lagde direktoratet en forkert forståelse af reglerne om partshøring til grund  

 for vurderingen af den eventuelle pligt til at partshøre.
Direktoratet  

 anførte  

 at partshøring efter forvaltningslovens § 19 ikke var påkrævet, fordi (B) var  

 vidende om alle faktiske oplysninger i sagen.
Indenrigsministeriet har i  

 afgørelsen af 22. august 1994 anført at der, efter ministeriets opfattelse,  

 var hjemmel i forvaltningslovens § 19, stk. 2, nr. 3, til at undlade  

 partshøring inden afgørelsen blev truffet.
Ministeriet lægger altså  

 efterfølgende en anden forståelse af partshøringsreglerne til grund end  

 Direktoratet for Udlændinge.
Efter § 19, stk. 2, nr. 3,  

 kan partshøring undlades hvis partens interesse i at sagens afgørelse  

 udsættes, findes at burde vige for væsentlige hensyn til offentlige eller  

 private interesser der taler imod en sådan udsættelse.
Det er kun væsentlige  

 modhensyn der kan begrunde en undtagelse, og ifølge Justitsministeriets  

 vejledning om forvaltningsloven, pkt. 114, forudsætter bestemmelsen at der  

 foretages en konkret vurdering af på den ene side partens interesse i at  

 blive  

 hørt og på den anden side vedkommende offentlige interesse.
I Jon Andersen  

 mfl., Forvaltningsret (1994), s. 345, er det anført at bestemmelsen i praksis  

 bl.a. kan bruges i sager hvor tungtvejende samfundshensyn nødvendiggør et  

 øjeblikkeligt indgreb.
Denne undtagelsesbestemmelse  

 har samme formulering som forvaltningslovens §§ 11, stk. 2, og 21, stk. 2,  

 nr.  

 2, om udsættelse af en afgørelse i forbindelse med partsaktindsigt og partens  

 adgang til at afgive en udtalelse.
I John Vogter, Forvaltningsloven med  

 kommentarer (1992), s. 174, peges der i omtalen af § 11, stk. 2  

 (partsaktindsigt),  

 på at det vil være mere betænkeligt at nægte en udsættelse af sagens  

 afgørelse  

 hvis afgørelsen er endelig end hvis den kan indbringes for en anden  

 administrativ myndighed.
 Som begrundelse for at  

 undtagelsesbestemmelsen i § 19, stk. 2, nr. 3, fandt anvendelse, har  

 Indenrigsministeriet i afgørelsen af 22. august 1994 anført at det af hensyn  

 til retshåndhævelsen er af væsentlig betydning at der sker en hurtig  

 behandling af sager hvor en udlænding findes at have opholdt sig ulovligt, og  

 hvor der kan blive tale om et indrejseforbud for den pågældende.
Dette generelle hensyn til  

 offentlige interesser finder jeg ikke anledning til at kritisere.
Således  

 følger det bl.a. af udlændingelovens § 33, stk. 1 og 3, at en udlændings  

 mulighed for at blive i landet i sager om udvisning efter lovens § 24, nr. 5,  

 er meget begrænset.
Dermed er hensynet til en hurtig sagsbehandling tillagt  

 væsentlig betydning i sådanne sager.
Jeg vil dog påpege at det  

 fortsat er udgangspunktet at parten efter forvaltningsloven skal have adgang  

 til at kommentere sagens faktiske oplysninger før der træffes afgørelse.
Det  

 er  

 derfor min opfattelse at der i hver enkelt sag må ske en  

  

 konkret og individuel  

  

 afvejning af hensynet til en særlig hurtig  

 sagsbehandling over for partens interesse i at have indflydelse på sagens  

 gang.
I denne sag skete der ikke en  

 sådan konkret og individuel vurdering af (B's) interesser i forbindelse med  

 Direktoratet for Udlændinges behandling af sagen, fordi direktoratet som  

 nævnt  

 lagde en - efter min opfattelse - forkert retsopfattelse af  

 partshøringsreglerne til grund.
Dette er kritisabelt.
 Jeg har gjort  

 Indenrigsministeriet bekendt med min opfattelse.
Den nævnte afvejning af om  

 forvaltningslovens § 19, stk. 2, nr. 3, finder anvendelse, sker på baggrund  

 af  

 et skøn.
Som bekendt kan jeg ikke kritisere en afgørelse der hviler på et  

 skøn,  

 medmindre der er ganske særlige omstændigheder.
Efter en gennemgang af sagen  

 har jeg ikke fundet sådanne særlige omstændigheder, og jeg kan derfor ikke  

 kritisere at Indenrigsministeriet ved sin afgørelse af 22. september 1994  

 fandt  

 at der var hjemmel til at undlade partshøring.
 B.  

  

 De har yderligere gjort gældende at Direktoratet for Udlændinge  

 burde have udsat afgørelsen fordi De - som repræsentant for parten - bad om  

  

 aktindsigt  

  

 og adgang til at  

  

 fremkomme med en udtalelse.
 Forvaltningslovens §§ 9, stk.  

 1, 11, stk. 1, og 21, stk. 1, har følgende indhold:
 "  

  

 § 9.  

  

 Den, der er part i en sag, hvori der er eller vil blive  

 truffet afgørelse af en forvaltningsmyndighed, kan forlange at blive gjort  

 bekendt  

 med sagens dokumenter. ...
 ...
 § 11.  

  

 Fremsætter en part under sagens behandling begæring om  

 aktindsigt, og denne begæring efter loven skal imødekommes, udsættes sagens  

 afgørelse, indtil der er givet parten adgang til at gøre sig bekendt med  

 dokumenterne.
 ...
 § 21.  

  

 Den, der er part i en sag, kan på ethvert tidspunkt af sagens  

 behandling forlange, at sagens afgørelse udsættes, indtil parten har afgivet  

 en  

 udtalelse til sagen. ...
..." Partens adgang til aktindsigt  

 i medfør af forvaltningslovens § 9 gælder såvel inden der træffes afgørelse i  

 sagen, som efter afgørelsen er truffet.
Det er den myndighed som sagen  

 verserer  

 for - eller har verseret for - der afgør om der skal gives parten aktindsigt.
 Fremsættes begæringen om  

 aktindsigt inden der er truffet afgørelse, skal sagen udsættes i medfør af  

 forvaltningslovens § 11.
 Reglen i forvaltningslovens §  

 21 om partens ret til at fremkomme med en udtalelse er selvsagt kun aktuel  

 indtil der er truffet afgørelse i sagen.
 Det er den myndighed hvor  

 sagen verserer, der træffer afgørelse om sagen skal udsættes i medfør af § 11  

 eller § 21.
 Deres anmodning om aktindsigt  

 og adgang til at komme med en udtalelse blev først modtaget af Direktoratet  

 for  

 Udlændinge den 24. august 1993 med en telefax fra Rigspolitichefen, efter at  

 direktoratet havde truffet sin afgørelse om at (B) skulle udvises, og efter  

 at  

 afgørelsen var blevet forkyndt for ham. (B) havde ved forkyndelsen klaget  

 over  

 afgørelsen, og sagen verserede derfor på dette tidspunkt for  

 Indenrigsministeriet.  

 Deres anmodning om aktindsigt blev således fremsat efterfølgende, og  

 Direktoratet for Udlændinge kunne derfor ikke udsætte sin afgørelse.
 Idet De fik kopi af sagens  

 akter via telefax fra direktoratet den 25. august 1993, giver direktoratets  

 behandling af Deres anmodning om aktindsigt mv. mig ikke anledning til  

 kritik.
Indenrigsministeriets  

 partshøring giver mig heller ikke anledning til kritik.
Jeg har i den  

 forbindelse lagt vægt på at De under sagen flere gange har haft adgang til at  

 kommentere sagens faktiske oplysninger mv. inden ministeriet traf sin  

 afgørelse.
Sammenfattende finder jeg  

 således at der har været nogle fejl ved sagens behandling i forbindelse med  

 Indenrigsministeriets afgørelse om klagens opsættende virkning og  

 direktoratets opfattelse af partshøringspligten.
Jeg mener dog ikke at disse  

 fejl er så væsentlige at afgørelsen bør tages op igen.
Denne opfattelse  

 bygger  

 jeg dels på at det var overvejende sandsynligt at Indenrigsministeriet ville  

 stadfæste Direktoratet for Udlændinges afslag på at give klagen opsættende  

 virkning, når man ser på den faste praksis ministeriet har i sådanne sager,  

 og  

 dels på at Indenrigsministeriet efterfølgende har præciseret at partshøring  

 kunne være undladt efter forvaltningslovens undtagelsesbestemmelser.
