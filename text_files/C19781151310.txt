 1. Oversigt over de ny regler.
 Justitsministeriet har den 30. august 1978 udstedt cirkulære om det  

 centrale kriminalregister.
 Den primære baggrund for cirkulæret er beslutningen om etablering af et  

 centralt kriminalretister, baseret på edb. - Samtidig er der taget hensyn til  

 tidligere fremsatte ønsker om forenkling af reglerne om registrering m.v. af  

 oplysninger.
 Det ny kriminalregister skal på længere sigt afløse de manuelle registre i  

 rigsregistraturen og strafferegistrene ved den enkelte politikredse (i  

 København, byretten).
 Det centrale kriminalregister, som er baseret på edb, skal føres af  

 rigspolitichefen.
 Cirkulæret om det centrale kriminalregister træder i stedet for  

 justitsministeriets cirkulære nr. 273 af 5. december 1962 om strafferegistre  

 og kriminalstatistik m.v. med senere ændringer og de af justitsministeriet  

 fastsatte generelle retningslinier vedrørende rigsregistraturen.
 I tilslutning til cirkulæret har rigspolitichefen udstedt kundgørelse IX,  

 nr. 1-7, og udsendt nye blanketter til brug ved indberetning m.v. til  

 kriminalregisteret.
 De nye regler træder i kraft den 1. november 1978, men det har vist sig  

 nødvendigt at fastsætte en overgangsordning, som bl.a. indtil videre vil  

 medføre en opretholdelse af de lokale strafferegistre.
 2. Kriminalregisterets opbygning og indhold.
 Det centrale kriminalregister består af et afgørelsesregister og et  

 efterforskningsregister.
I afgørelsesregisteret optages afgørelser i kriminelle sager.
Registeret  

 skal tjene til brug i strafferetsplejen og ved ustedelse af straffeattester.  

 Indholdet af afgørelsesregisteret svarer i det væsentlige til de gældende  

 lokale strafferegistre. - Dog skal en afgørelse slettes af  

 afgørelsesregisteret efter forløbet af 10 år regnet fra bl.a. udløb af  

 prøvetid eller endelig løsladelse, jvf. nærmere § 8.
De nærmere regler om afgørelsesreigsterets indhold er fastsat i  

 cirkulærets kap.
II.
Efterforskningsregisteret er et internt arbejdsregister for politiet,  

 hvori der kun må optages oplysninger af politimæssig betydning.
Indholdet af  

 efterforskningsregisteret svarer i det væsentlige til rigsregistraturens  

 hovedregister.
 Rigspolitichefen har i medfør af cirkulærets § 2, stk. 2, og § 13, fastsat  

 nærmere regler om indholdet af efterforskningsregisteret og om politiets  

 indberetning til kriminalregisteret i kundgørelse IX; nr. 1-6.
 3. Indberetning til det centrale kriminalregister.
De nærmere regler om indberetning til kriminalregisteret er fastsat i  

 cirkulærets kap.
III, suppleret med rigspolitichefens kundgørelse IX, nr.  

 1-5.
 Bestemmelerne er i det væsentlige i overensstemmelse med de hidtil  

 gældende regler om indberetning til strafferegistrene og rigsregistraturen.
 Domstolene skal foretage indberetning og retsafgørelser i de i § 9 nævnte  

 tilfælde, se dog nærmere afsnit 7 om overgangsregler.
 Særligt bemærkes, at domstolenes pligt til at indberette afgørelser til 1.  

 udskrivningskreds ophæves, jvf. § 19.
 Auditørerne foretager indberetning om afgørelser i militære straffesager  

 som anført i § 10.
 Direktoratet for Kriminalforsorgen og forsorgens anstalter og arresthuse  

 foretager indberetning af oplysninger angående afsoning m.v. i  

 overensstemmelse med reglerne i §§ 11-12.
 Politiet foretager indberetning efter de nærmere regler i  

 rigspolitichefens kundgørelse IX, nr. 1-5.
 4. Udskrifter m.v. af kriminalregisteret.
 Reglerne om udskrifter m.v. af kriminalregisteret er indeholdt i  

 cirkulærets kapitel IV:
 Bestemmelserne svarer i det væsentlige til de hidtidige regler om  

 oplysninger fra strafferegistrene og rigsregistraturen. Ændringer med hensyn  

 til angivelsen af de myndigheder, der er berettiget til oplysninger, beror  

 dels på organisatoriske ændringer hos disse, dels på at interessen i at kunne  

 indhente oplysninger for nogle myndighederes vedkommende er bortfaldet.
 Af principielle grunde har man dog ophævet den generelle adgang til at  

 rekvirere oplysninger til videnskabeligt brug for kriminalistisk og  

 arvebioligisk institut og kriminologisk institut ved henholdsvis Københavns  

 og Århus universitet. - Oplysninger til brug for disse institutter vil  

 fremover kun kunne gives med tilladelse fra justitsministeriet i hvert enkelt  

 tilfælde.
 Endvidere er der sket en væsentlig indskrænkning af de tilfælde, hvor der  

 skal ske underretning om afgørelser til 1. udskrivningskreds, jvf. § 19.
 Fuldstændige udskrifter af kriminalregisteret udstedes på begæring til de  

 i § 14 nævnte myndigheder.
 Straffeattester til offentligt brug, som indeholder oplysninger om alle  

 afgørelser, der er tilført afgørelsesregisteret, udstedes til de i § 15  

 opregnede myndigheder til de i bestemmelsen anførte formål.
 Opmærksomheden henledes i den forbindelse på, at en afgørelse ikke vil  

 fremgå af en straffeattest, når der er forløbet mere end 10 år, jvf. nærmere  

 § 8.
 Straffeattester til offentlige myndigheder, som kun delvis indeholder  

 oplysning om afgørelser, udstedes i de i §§ 16 og 17 anførte tilfælde.
Private straffeattester udstedes i overensstemmelse med bestemmelserne i  

 §§ 20-21. - Reglerne om private straffeattester er forenklet for at muliggøre  

 en maskinel udstedelse.
I det væsentlige svarer reglerne til de hidtil  

 gældende.
Dog er tidsfristerne for blank straffeattest generelt nedsat af  

 hensyn til de almindelige resocialiseringsbestræbelser.
Afgørelser, truffet før det fyldte 18. år, vil fremover fremgå af private  

 straffeattester.
Sådanne afgørelsen vil dog typisk være omfattet af den korte  

 tidsfrist på 2 år.
 Anvendelsen af edb muliggør, at publikum fremover kan henvende sig til  

 politiet hvor som helst for at få udstedt privat straffeattest.
 5. Politiets adgang til at meddele oplysninger om  

 strafforfølgning.
 I cirkulærets kapitel V er fastsat nogle regler om politiets adgang til at  

 meddele oplysninger om strafforfølgning.
Reglerne i kapitel V regulerer i almindelighed alene spørgsmålet om  

 meddelelse af oplysninger om uaktuel, afsluttet strafforfølgning til  

 offentlige myndigheder.
Meddelelse af oplysninger til private og til  

 offentlige myndigheder på anklagemyndighedens eller politiets eget initiativ  

 er ikke reguleret i cirkulæret.
Sådanne spørgsmål må afgøres på grundlag af  

 lovgivningens almindelige bestemmelser om tavshedspligt eller andre specielle  

 forskrifter (f.eks. justitsministeriets cirkulære af 18. februar 1966 om  

 indberetning af straffesager mod personer ansat under staten). På tilsvarende  

 måde forholdes vedrørende spørgsmålet om meddelelse af oplysninger om  

 verserende sager.
Bestemmelserne i det hidtidige cirkulæres §§ 25, og 26 er i pricippet  

 opretholdt uændret.
Ved udformningen af det nye cirkulæres § 23, stk. 4, er  

 der taget hensyn til en henstilling fra Folektingets ombudsmand vedrørende  

 spørgsmålet om udlån af akter til kollegiale organer (optrykt i beretningen  

 for år 1974, side 16 ff).
 6. Ikrafttrædelse.
Cirkulæret træder i kraft den 1. november 1978 med undtagelse af enkelte  

 bestemmelser.
Fra samme tidspunkt ophæves den overvejende del af  

 bestemmelserne i justitsministeriets cirkulære nr. 273 af 5. december 1962.  

 Der henvises herom til den nærmere opregning i § 28, stk. 2.
 Bestemmelserne i det hidtidige cirkulæres § 9, stk. 2, § 13 og afsnit VI  

 om kriminalstatistik ophæves og afløses af det ny cirkulæres kapitel VI den  

 1. januar 1979.
Det centrale kriminalregister sættes i drift den 1. november 1978. De i  

 rigsregistraturen hidtil manuelt registrerede oplysninger vil dog på denne  

 dato kun i mindre omfang være overført til edb.
Fra registerets start vil der  

 foreligge et indexregister på edb således, at det straks kan oplyses, om en  

 person er kendt eller ukendt i rigsregistraturen. - Ældre stof fra  

 rigsregistraturen og strafferegistrene vil successivt blive overført til  

 edb-registeret, så vidt muligt i takt med at der kommer aktuelle sager på den  

 pågældende.
 Af administrativ-praktiske grunde har det vist sig påkrævet at udskyde  

 kriminalregisterets overtagelse af de lokale strafferegistre indtil et senere  

 tidspunkt, som først kan fastlægges, når der under driften af edb-registeret  

 er indvundet de nødvendige erfaringer.
 7. Overgangsspørgsmål.
 I en overgangsfase indtil fuldstændig overførsel af ældre oplysninger til  

 edb-kriminalregisteret har fundet sted, vil det som anført være nødvendigt at  

 opretholde og ajourføre de lokale strafferegistre.
 Det enstrengede indberetningssystem for afgørelser, som det fuldt  

 udbyggede kriminalregister indebærer, kan således ikke straks gennemføres.
 På den baggrund opretholdes indtil videre §§ 1-2, 6-7, 9 og 10-11 i  

 cirkulæret fra 1962.
For domstolenes vedkommende medfører overgangsordningen, at der som hidtil  

 udfærdiges straffekort m.v., som sendes til fødestedets strafferegister.
De  

 hidtidige blanketter skal fortsat anvendes i overgangsfasen.
Derimod afgøres  

 spørgsmålet om, i hvilke tilfælde straffekort skal udstedes, efter reglerne i  

 kriminalregistercirkulæret.
 Som anført foran under pkt. 3 skal der efter 1. november 1978 ikke fra  

 domstolene ske indberetning til 1. udskrivningskreds.
For politiets vedkommende skal indberetning til kriminalregisteret fra den  

 1. november 1978 ske på den i cirkulæret og rigspolitichefens kundgørelser  

 fastsatte måde.
De ny blanketter skal anvendes.
Endvidere skal politiet i overgangsfasen indberette afgørelser i  

 straffesager.
Pligten hertil påhviler politiet i den kreds, hvor afgørelsen  

 træffes.
De ny blanketter skal anvendes.
For så vidt angår udenretlige bødevedtagelser og tiltalefrafald udfærdiger  

 politiet i overgangsfasen de hidtidige straffekort, der sendes til  

 fødestedets strafferegister.
Om straffekort skal udfærdiges, afgøres efter  

 kriminalregistercirkulæret.
 For så vidt angår auditørerne skal indberetning fra den 1. november 1978  

 ske i overensstemmelse med reglerne i cirkulæret m.v. under anvendelse af de  

 ny blanketter.
 For så vidt angår Direktoratet for Kriminalforsorgen med tilhørende  

 institutioner skal indberetning fra den 1. november 1978 ske i  

 overensstemmelse med reglerne i kriminalregistercirkulæret.
 I overgangsperioden skal endvidere de hidtidige kontinuationsstraffekort  

 om løsladelse og om benådning efter påbegyndt afsoning indsendes til de  

 lokale strafferegistre.
 Som led i overgangsordningen må rekvisition af straffeattester for  

 personer, for hvis vedkommende overførsel af ældre sagsoplysninger til  

 edb-registret (endnu) ikke er gennemført, ske ved henvendelse til de lokale  

 strafferegistre i overensstemmelse med de hidtidige regler.
 Særligt om private straffeattester bemærkes, at det i overgangsfasen må  

 kræves, at der foruden dokumentation af personnummer medbringes fødsels-  

 eller dåbsattest til sikker konstatering af fødestedet, jvf.  

 rigspolitichefens kundgørelse IX, nr. 7, ptk. 4 og 5 c.
 Opmærksomheden henledes på, at private allerede i overgangsperioden kan  

 henvende sig om straffeattest til politiet også uden for fødestedets  

 politikreds.
 8. Bestemmelser, som opretholdes.
 A: I cirkulære nr. 273 af 5. december 1962 opretholdes afsnit III om  

 opbevaring m.v. af akter.
 B: Justitsministeriets cirkulære nr. 36 af 18. februar 1966 angående  

 indberetning om straffesager mod personer ansat under staten m.m.
 C: Justitsministeriets cirkulærskrivelse af 17. september 1971 angående  

 indberetning af straffesager mod personer ansat i institutioner under  

 Direktoratet for Kriminalforsorgen.
P.
M.
V.
E.
B.
Erik Justesen Til domstolene, politiet og anklagemyndigheden m.v.
