 Cirkulæreskrivelse om meddelelse om  

 beregning af dagpengesats for kvindelig konstabelelev.
 Kommentar m.v.:
 Et kvindeligt medlem, som havde arbejdet som konstabelelev, skulle ikke  

 have beregnet dagpengesats på baggrund af lønnen som  

 konstabelelev, men på baggrund af sin beskæftigelse forud for  

 konstabelelevtiden.
 Meddelelse om afgørelsen:
Et kvindeligt medlem var ansat som konstabelelev i forsvaret.
Efter 3 ½  

 måneds ansættelse blev medlemmet afskediget.
Medlemmet var  

 optaget i en arbejdsløshedskasse forud for beskæftigelsen som  

 konstabelelev.
 Til medlemmer, der bliver optaget som medlem af en  

 arbejdsløshedskasse inden aftjeningen af værnepligt, udbetales  

 dagpenge efter de almindelige regler, dog således, at  

 dagpengebeløbet mindst udgør det i § 9 omhandlede beløb.  

 Det vil sige, at lønnen som værnepligtig ikke kan danne grundlag  

 for en beregning af dagpengesats.
Medlemmet var ikke værnepligtig, idet der ikke er værnepligt  

 for kvinder i Danmark.
Direktoratet fandt på denne baggrund, at  

 arbejdet som konstabelelev var at betragte som almindeligt arbejde i relation  

 til arbejdsløshedsforsikringen.
Da arbejdet i øvrigt opfyldte  

 betingelserne for beregning af dagpengesats, fandt direktoratet, at medlemmet  

 skulle have beregnet dagpengesats på baggrund af arbejdet som  

 konstabelev.
 Medlemmet klagede over afgørelsen, med henvisning til at der med  

 afgørelsen blev gjort forskel mellem kønnene i forbindelse med  

 beregning af dagpengesats.
 Arbejdsmarkedets Ankenævn fandt, at medlemmet var berettiget til at  

 få beregnet sin dagpengesats på grundlag af sin indtægt  

 forud for ansættelsen som konstabelelev.
 Ankenævnet lagde til grund for afgørelsen, at mandlige  

 konstabelelever altid aftjener værnepligt i elevtiden, og at mandlige  

 og kvindelige konstabelelever udfører det samme arbejde til den samme  

 løn.
 Ankenævnet fandt på denne baggrund, at det vil stride mod det  

 almindelige ligebehandlingsprincip som bl.a. er udtrykt i  

 ligebehandlingslovens § 1, hvis medlemmet afskæres fra at få  

 beregnet sin dagpengesats på samme måde som mandlige  

 konstabelelever.
