 Tillæg:
A.
Anordning nr. 437 af 21 DEC 1966 om afgrænsningen af søterritoriet, som  

 rettet i medfør af anordning nr. 189 af 19 APR 1978.
B.
Grænseafstikning.
Deklaration mellem Danmark og Sverige angående  

 grænseforholdet i Sundet.
C.
Beskrivelse af grænsen mellem det tyske rige (Preussen) og Danmark.  

 Søgrænsen i Østersøen.
D.
Anordning nr. 599 af 21 DEC 1976 om afgrænsningen af søterritoriet ved  

 Færøerne.
E.
Anordning nr. 191 af 27 MAJ 1963 om afgrænsningen af søterritoriet ved  

 Grønland.
F.
Fordelingsliste.
 Forsvarskommandoen udsender hermed de som tillæg nævnte anordninger om  

 afgrænsningen af søterritorierne ved Danmark, Færøerne og Grønland.
EB C.S.
BØRGESEN generalmajor Chef for Operationsstaben Fordeling:
 Se tillæg F.
 VI FREDERIK DEN NIENDE, af Guds Nåde Konge til Danmark, de Venders og  

 Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt:
 Ved beregningen af søterritoriet, der udgøres af ydre og indre  

 territorialt farvand, gælder følgende regler:
 § 1.  Det ydre territoriale farvand omfatter de  

 områder af havet, som indadtil er begrænset af de i § 4 nævnte linier og  

 udadtil er begrænset af linier trukket således, at afstanden fra ethvert  

 punkt på disse linier til det nærmeste punkt på den indre grænselinie er 3  

 sømil (5.556 m).
 Stk. 2.  Den ydre afgrænsning af dansk toldområde og  

 dansk fiskeriterritorium beror på lovgivningens særlige regler herom.
 Stk. 3.  For så vidt angår grænsefarvandene til Sverige  

 og Tyskland kan ydergrænsen for det ydre territoriale farvand ikke overskride  

 de søgrænselinier og skillelinier for territorialfarvand, der er fastlagt  

 henholdsvis i deklaration af 30. januar 1932 mellem Danmark og Sverige  

 angående grænseforholdene i Sundet, jfr. bekendtgørelse nr. 41 af 22. februar  

 1932, og i bekendtgørelse nr. 497 af 21. december 1923 angående grænsen  

 mellem Danmark og Tyskland.
 § 2.  Det indre territoriale farvand udgøres af de  

 vandområder såsom havne, havneindløb, rede, bugter, fjorde, sunde og bælter,  

 som er beliggende inden for de i § 4 nævnte linier.
 § 3.  Bestemmelserne i § 2, jfr. § 4 medfører ingen  

 indskrænkning i den bestående ret for fremmede skibe til passage gennem de  

 dele af det indre territoriale farvand i Samsøbælt, Lillebælt, Storebælt og  

 Øresund, der normalt anvendes til sådan passage.
 § 4.  De linier, som i henhold til § 1 lægges til  

 grund ved beregningen af det ydre territoriale farvand, udgøres som anført  

 nedenfor og på det vedføjede kort af kystlinien (lavvandsmærket ved  

 middelspringtid) eller rette linier mellem følgende punkter:
 Givet på Amalienborg, den 21. december  

 1966.
 Under Vor Kongelige Hånd og Segl.
 FREDERIK R.
 /Victor Gram.
DEKLARATION MELLEM DANMARK OG SVERIGE ANGÅENDE GRÆNSEFORHOLDENE I SUNDET Den kgl. danske og den kgl. svenske regering, som har taget spørgsmålet om  

 grænserne i sundet, begrænset i nord af en linie: Gilbjerghoved-Kullen og i  

 syd af en linie: Stevns fyrtårn-Falsterbo pynt, op til nærmere undersøgelse,  

 har derved konstateret, at den nedenfor beskrevne linie danner grundlag for  

 den rette afgrænsning for de to landes udøvelse af de rettigheder, som  

 nedenfor er nævnt:
 De geografiske koordinater for de ovenfor angivne punkter refererer sig  

 til vedføjede søkort, på hvilket linien er indført.
 De to regeringer er enige om, at den nævnte linie danner grænsen mellem de  

 to landes søterritorier i sundet, så langt disse søterritorier iøvrigt måtte  

 strække sig efter de i så henseende gældende regler.
Den danske og den svenske regering forpligter sig til i sundet også  

 udenfor territorialgrænserne at afholde sig fra at oprette fyr, sømærker  

 eller i det hele taget nogen fast indretning, af hvad art det end måtte være,  

 henholdsvis øst og vest for denne linie, ligesom den skal danne grænsen  

 mellem deres ret til at afmærke og bjerge vrag og til at foretage andre  

 foranstaltninger til skibsfartens betryggelse og lign.
Faste sømærker eller  

 andre indretninger, som tidligere måtte være etableret fra dansk side øst for  

 eller fra svensk side vest for den nævnte linie, vil være at inddrage af den  

 stat, hvem de tilhører, efter forhandlinger mellem vedkomende danske og  

 svenske myndigheder og inden for et tidsrum af seks måneder fra danne  

 deklarations undertegnelse.
 Denne deklaration gør ingen ændring i de gældende regler om lodsning i  

 Øresund; jfr. deklaration af 14. august 1873 med tillæg af 12. oktober 1911  

 (* 1); og om ordningen af fiskeriforholdene i de til Danmark og Sverige  

 grænsende farvande; jfr. konvention af 14. juli. 1899 og deklaration af 5.  

 oktober 1907 (* 2).
 Til bekræftelse heraf har de undertegnede med behørig bemyndigelse  

 underskrevet denne deklaration, som er affattet på det danske og det svenske  

 sprog, og forsynet samme med deres segl.
 Herr baron.
 Herved har jeg den ære at anerkende modtagelsen af hr. udenrigsministerens  

 note af dags dato, hvori Deres excellence i forbindelse med den idag  

 undertegnede deklaration angående grænserne i sundet har meddelt mig, at den  

 kgl. svenske regering anerkender at være forpligtet til at holde  

 gennemsejlingen gennem sundet af Flinterenden og østen for Hven åben for alle  

 danske skibe, derunder såvel handels- som marine skibe, som skal være  

 berettiget til frit at benytte det nævnte gennemsejlingsfarvand uden derfor  

 at erlægge nogen som helst afgift (med undtagelse af vederlag for frivillig  

 lodstjeneste), ligesom de også iøvrigt i ingen henseende må behandles  

 ugunstigere end svenske eller et hvilket som helst andet lands skibe.
 Idet hr. udenrigsministeren på den kgl. svenske regerings vegne har  

 afgivet ovenstående erklæring, har Deres excellence tilføjet, at intet deri  

 skal kunne fortolkes som værende i strid med de forpligtelser, som måtte  

 påhvile Sverige som medlem af folkenes forbund, eller forhindre Sverige i at  

 foretage sådanne midlertidige forsvarsforanstaltninger, som det finder  

 påkrævet i tilfælde af internationale militære forviklinger, hvori det  

 inddrages.
 Den kgl. svenske regering anerkender endvidere den kgl. danske regerings  

 ret til at fastsætte grænserne for Københavns red, således som dette hidtil  

 er sket, og at behandle dette farvand som indre dansk farvand.
TILLÆG C Beskrivelse af grænsen mellem det tyske rige (Preussen) og Danmark.  

 Søgrænsen i Østersøen.
 Denne grænse, som er bestemt ved 13 rette linier, begynder:
 Fra grænsens østlige endepunkt går skillelinien for territorialfarvandene  

 i sydøstlig retning i forlængelse af grænseliniens første stykke, idet den  

 følger midtlinien af hovedsejlløbet syd for Bredegrunden indtil  

 skæringspunktet med linien Pøls huk-Sliminde fyr og derfra vinkelret på denne  

 linie til det åbne hav.
TILLÆG D FKOBST O. 020-1 FEB 1978 Anordning om afgrænsningen af søterritoriet ved Færøerne.
 VI MARGRETHE DEN ANDEN, af guds Nåde Danmarks Dronning, gør vitterligt:
 § 1.  Færøernes søterritorium udgøres af ydre og indre  

 territorialt farvand.
 Stk. 2.  Det ydre territoriale farvand omfatter de  

 områder af havet, som indadtil er begrænset af de i § 2 nævnte basislinier og  

 udadtil af en grænselinie bestemt således, at afstanden fra ethvert punkt på  

 denne linie til det nærmeste punkt på de respektive basislinier er 3 sømil.
 Stk. 3.  Det indre territoriale farvand udgøres af de  

 vandområder, såsom havne, havneindløb, rede, bugter, fjorde, sunde og bælter,  

 som er beliggende inden for de i § 2 nævnte basislinier.
 § 2.  De rette basislinier, som i henhold til § 1  

 lægges til grund ved beregningen af det ydre territorale farvand, drages  

 mellem følgende punkter (lavvandsmærket ved middelspringtid) i den angivne  

 rækkefølge:
 Punkternes koordinater refererer sig til European Datum (1. revision  

 1950).
 § 3.  Anordningen træder i kraft den 1. januar 1977.
 Stk. 2.  Anordning nr. 128 af 18. marts 1976 ophæves.
 Givet på Amalienborg, den 21. december  

 1976.
 Under Vor Kongelige Hånd og Segl.
 MARGRETHE R.
 /Anker Jørgensen.
 Anordning om afgrænsningen af søterritoriet ved Grønland.
 VI FREDERIK DEN NIENDE, af Guds Nåde Konge til Danmark, de Venders og  

 Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt:
 § 1.  Grønlands søterritorium udgøres af indre og ydre  

 territorialt farvand.
 Stk. 2.  Det ydre territoriale farvand omfatter de  

 områder af havet, som indadtil er begrænset af de i § 2 nævnte linier og  

 udadtil er begrænset af linier trukket således, at afstanden fra ethvert  

 punkt på disse linier til der nærmeste punkt af den indre grænselinie er 3  

 sømil (5.556 m).
 Stk. 3.  Det indre territoriale farvand omfatter de  

 vandområder, som havne, havneindløb, rede, bugter, fjorde, sunde, bælter og  

 andet farvand, der er beliggende inden for de i § 2 nævnte linier.
 § 2.  De linier, som i henhold til § 1 lægges til  

 grund ved fastsættelsen af grænserne for ydre og indre territoriale farvande,  

 består af Kystlinien (lavtvandsmærket ved middelspringtid) eller af rette  

 linier mellem følgende punkter:
(Alle positioner angivet i grader og decimalminutter.) § 3.  Denne anordning træder i kraft 1. juni 1963.  

 Givet på Christiansborg slot, den 27. maj 1963. Under Vor Kongelige Hånd og  

 Segl.
 FREDERIK R.
/M.
Gam.
TILLÆG F FORDELINGSLISTE (* 1) Danske traktater efter 1800. bd.
II, pag. 404; Bkg. nr. 262 af 13. okt. 1911 (Lovtid.
A, pag. 978).
(* 2) Bkg. nr. 209 af 14. okt. 1907 (Lovtid.
A, pag. 796).
