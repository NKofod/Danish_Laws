I henhold til § 49, stk. 1, i lov om styrelsen af kommunernes skolevæsen  

 og af virksomhed efter lov om fritidsundervisning m.v. påhviler det  

 amtsrådene at sørge for, at der på grundlag af indberetninger fra  

 kommunalbestyrelserne tilvejebringes oplysninger om skolevæsenet, som er  

 nødvendige for amtsrådenes og undervisningsministeriets budgetterings- og  

 planlægningsopgaver m.v.
Amtsrådene skal tillige tilvejebringe tilsvarende  

 oplysninger om amtskommunens skole- og undervisningsvirksomhed.
For at opnå en enkel og administativt hensigtsmæssig gennemførelse af  

 disse opgaver og af opgaverne vedrørende pensionsberegning er det efter  

 forhandling med Amtsrådsforeningen i Danmark og kommunernes Landsforening  

 besluttet at oprette et pensions- og statistikregister for folkeskolen og  

 gymnasieskolerne m.v.
I medfør af skolestyrelseslovens § 49, stk. 2,  

 fastsættes nedenstående regler om registret, idet bemærkes, at regler om  

 fremgangsmåden ved indberetninger til og udskrifter af registret vil blive  

 fastsat i cirkulære.
 Registrets indhold m.v.
 § 1.  Registret etableres som et edb-register, hvortil  

 oplysningerne i videst muligt omfang uddrages af andre centrale edb-systemer,  

 navnlig lønsystemer. Øvrige oplysninger indberettes af amtskommuner og  

 kommuner til de edb-centraler, som det i § 3 nævnte udvalg bestemmer.
Stk. 2.  Registret skal indeholde de oplysninger om de  

 enkelte lærere, som kræves til beregning af aktuel og eventuel pension til  

 tjenestemænd.
Endvidere skal i registret optages oplysninger, som skal  

 anvendes til lønforhandlinger og til planlægningen inden for  

 uddannelsesområdet, og som praktisk indsamles sammen med  

 pensionsoplysningerne.
Stk. 3.  Det påhviler amtsrådene at træffe  

 foranstaltning til registrets ajourføring med hensyn til pensionsoplysninger  

 for tiden før registrets oprettelse.
Ajourføringen må gennemføres inden for  

 en tidsfrist, der aftales med det i § 3 nævnte udvalg.
 Udskrifter af registret.
§ 2.  En gang årlig udskrives oplysninger om  

 pensionsmæssige forhold og personoplysninger for hver enkelt lærer, der er  

 optaget i registret.
Oplysningerne meddeles vedkommende lærer til orientering  

 og eventuel berigtigelse.
Stk. 2.  kommunerne kan fra registret rekvirere  

 oplysninger om de i kommunen ansatte lærere.
Amtskommunerne kan på  

 tilsvarende måde rekvirere oplysninger om de ved amtskommunens skolevæsen  

 ansatte lærere samt om lærere, der er ansat i kommunerne i amtskommunen, i  

 det omfang udførelsen af de opgaver, der påhviler amtskommunen, nødvendiggør  

 det.
 Stk. 3.  Til undervisningsministeriet leveres de  

 oplysninger, som er nødvendige for ministeriets sagsbehandling, samt de  

 nødvendige oplysninger til brug ved budgettering og anden  

 planlægningsvirksomhed.
 Stk. 4.  Der kan ikke herudover meddeles oplysninger fra  

 registret.
 Stk. 5.  De ovenfor nævnte myndigheder meddeler  

 edb-centralen, hvilke medarbejdere der er berettiget til at rekvirere  

 oplysninger fra registret.
 Registrets vedligeholdelse og drift.
 § 3.  Registrets oprettelse, vedligeholdelse og drift  

 forestås af et af undervisningsministeriet den 27. juni 1975 nedsat udvalg,  

 der har repræsentation for undervisningsministeriet, Amtsrådsforeningen i  

 Danmark og kommunernes Landsforening (lærerregisterudvalget). Udvalgets  

 opgaver er bl. a.
at arbejde for registrets fuldstændiggørelse, blandt andet med  

 hensyn til indføjelse af alle pensionsoplysninger for hver lærer og med  

 hensyn til komplettering af statistiske oplysninger om lærerne, at sikre, at de til brug ved registrets drift nødvendige  

 blanketter udarbejdes, at sørge for registrets stadige tilpasning til de edb-lønsystemer,  

 hvoraf en del af oplysningerne skal hentes, at øge gennemført sådanne ændringer i de nævnte edb-lønsystemer,  

 at der opnås en rimelig og hensigtsmæssig arbejdsgang ved overførsel af  

 oplysninger.
at sørge for registrets tilpasning til ændrede regler og  

 gennemføre fornøden instruktion i forbindelse hermed, at fremsætte forslag til undervisningsministeriet om nødvendige  

 eller ønskelige ændringer i bekendtgørelsen eller cirkulæret om registret, at informere kommuner og amtskommuner og eventuelt andre om  

 indberetninger til og brugen af lærerregistret.
 Stk. 2.  Udvalget skal etablere det nødvendige  

 samarbejde med undervisningsministeriet og de grupper eller organer, som  

 styrer de edb-lønsystemer, hvorfra registret skal modtage oplysninger.
Stk. 3.  Udvalget kan iværksætte undersøgelser med  

 henblik på en udvidelse af lærerregistret til at omfatte andre skoleformer og  

 kan fremsætte forslag til undervisningsministeriet herom.
Udvalget kan  

 endvidere fremsætte forslag om, at lønregler m. v. ændres eller udformes,  

 således at der opnås en i edb-mæssig og administrativ henseende økonomisk og  

 hensigtsmæssig løsning.
 Stk. 4.  Udkast til ændringer i retsregler og konkrete  

 sager af principiel karakter vedrørende de opgaver. der er henlagt til  

 udvalget, kan af ministeriet forelægges udvalget til udtalelse og eventuelt  

 til behandling af særlige spørgsmål.
 Stk. 5.  I det omfang. hvori det skønnes nødvendigt for  

 behandling af udvalgets opgaver, kan udvalget eller dets sekretariat træde i  

 forbindelse med kommunale organisationer og myndigheder og eventuelt andre  

 ministerier og institutioner m. v., ligesom udvalget er bemyndiget til at  

 indkalde særligt sagkyndige, herunder repræsentanter for organisationer.
 Ikrafttrædelse m. v.
 § 4.  Bekendtgørelsen gælder ikke for Færøerne.  

 Bekendtgørelsen er umiddelbart gældende for andre skoleformer, som bliver  

 omfattet af registret, jfr. § 3. stk. 3.
 Stk. 2.  Bekendtgørelsen træder i kraft ved  

 bekendtgørelsen i Lovtidende.
 Undervisningsministeriet, den 20. maj  

 1976.
P.
M.
V.
Hans Kjems.
H.
Folmer-Skov.
