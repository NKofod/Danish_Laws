Forsvarerbistand i afgiftsstraffesager Ifølge lov nr 625 af 21 december 1983 om adgang til forsvarerbistand under  

 en administrativ skatte- eller afgiftsstraffesag kan der under toldvæsenets  

 behandling af en sag om strafansvar for overtrædelse af  

 forbrugsafgiftslovgivningen - momsloven og punktafgiftslovene - i visse  

 tilfælde beskikkes en forsvarer til at bistå den pågældende.
Beskikkelse af forsvarer Beskikkelse af forsvareren foretages af retten.
Beskikkelse kan ske, når  

 det efter sagens beskaffenhed, pågældendes person eller omstændighederne i  

 øvrigt må anses for ønskeligt, og pågældende ikke selv har skaffet sig  

 bistand af en forsvarer.
 Om der skal ydes bistand i den enkelte sag afgøres således efter en  

 konkret skønsmæssig vurdering.
 De anførte omstændigheder, som er afgørende for, om forsvarer skal  

 beskikkes, falder i 3 hovedgrupper:
 For det første tages der hensyn til sagens beskaffenhed, det være sig  

 faktiske komplikationer eller sagens retlige karakter, fx spørgsmålet om den  

 subjektive tilregnelse (spørgsmålet om der foreligger simpel eller grov  

 uagtsomhed eller forsæt).
 For det andet kan bistandsbehovet knytte sig til den pågældendes person.  

 Der tænkes her særligt på alder eller eventuelt psykisk handicap elier det  

 forhold, at pågældende er udlænding.
 For det tredie kan bistand være ønskelig, fordi et særligt  

 modsætningsforhold er opstået mellem den pågældende og de myndigheder, der  

 behandler overtrædelsessagen.
 Såfremt pågældende selv har valgt en forsvarer, kan han begære beskikkelse  

 af denne, men han har altid ret til at lade sig bistå af en af ham selv  

 antaget forsvarer.
 Bistandsspørgsmålets indbringelse for retten sker ved toldvæsenets  

 foranstaltning.
Forsvarerens beføjelser Såvel den beskikkede forsvarer, som en forsvarer, som pågældende selv  

 måtte have antaget, har adgang tll at gøre sig bekendt med det materiale, der  

 af toldvæsenet er tilvejebragt til brug ved behandlingen af spørgsmålet om  

 strafansvar.
 Forsvareren vil kunne forevise materialet tll den pågældende eller hans  

 revisor, medmindre toldvæsenet har givet forsvareren pålæg om ikke at  

 videregive de oplysninger, han har modtaget fra toldvæsenet.
 Forsvareren må dog ikke uden toldvæsenets samtykke overlevere det modtagne  

 materiale til pågældende eller andre.
 Hvis hensynet til sagens opklaring eller trediemand undtagelsesvis gør det  

 påkrævet, kan de ovennævnte regler om aktindsigt fraviges, eller toldvæsenet  

 kan give forsvareren pålæg om ikke at videregive de oplysninger, han har  

 modtaget fra toldvæsenet.
 Retten afgør eventuelle tvistigheder mellem toldvæsenet og forsvareren om  

 forsvarerens beføjelser.
Begæring om forsvarerbistand Såfremt forsvarerbistand ønskes, må henvendelse herom ske til  

 distriktstoldkamret inden 14 dage efter modtagelsen af toldrapporten.
Betaling af forsvarerens vederlag Den beskikkede forsvarers vederlag fastsættes efter straffesagens  

 afslutning af den ret, der har foretaget beskikkelsen, og udredes foriods af  

 statskassen (toldvæsenet). En forsvarer, som pågældende selv måtte have  

 antaget, har normalt ikke krav på vederlag fra det offentlige.
 Den, der har fået beskikket forsvarerbistand, har pligt til, såfremt den  

 pågældende findes skyldig, at erstatte det offentlige sagens omkostninger,  

 herunder vederlag til forsvareren.
 Inddrivelse af pålagte sagsomkostninger sker ved toldvæsenets  

 foranstaltning efter modtagelsen af rettens kendelse.
