Indholdsfortegnelse 1. INDLEDNING 1.1 Brok som arbejdsskade 1.2 Anmeldelse 1.3 Frister for sagsbehandlingen og samtykke til at indhente oplysninger 2. BROKTYPER 2.1 Lyskebrok 2.1.1 Indirekte lyskebrok kaldes også lateralt brok 2.1.2 Direkte lyskebrok kaldes også medialt brok 2.1.3 Indirekte eller direkte brok 2.2 Årsager til lyskebrok 2.3 Andre broktyper 2.3.1 Mellemgulvsbrok 2.3.2 Bugvægsbrok 2.3.3 Navlebrok 2.3.4 Lårbrok 2.3.5 Muskelbrok 3. ANERKENDELSE AF BROK SOM ARBEJDSSKADE 3.1 Ulykkestilfælde 3.2 Kortvarig skadelig påvirkning 3.3 Erhvervssygdom 3.4 Pludselig løfteskade 3.5 Medicinske forhold 4. UDGIFTER TIL BEHANDLING AF BROK 5. MEN OG ERHVERVSEVNETAB 5.1 Men 5.2 Erhvervsevnetab 6. GENOPTAGELSE --------------------------------------------------------------- 1. INDLEDNING 1.1 Brok som arbejdsskade Brok kan forekomme flere steder på kroppen som en udposning af bughinden  

 med eller uden bugindhold.
 Den mest almindelige type er lyskebrok.
Om et brok er en arbejdsskade skal vurderes efter lov nr. 390 af 20. maj  

 1992 med senere ændringer om forsikring mod følger af arbejdsskade.
Et brok kan blive anerkendt som arbejdsskade enten som - et ulykkestilfælde, - en kortvarig skadelig påvirkning, - en erhvervssygdom eller - en pludselig løfteskade, jf. lovens § 9 og § 10, hvis betingelserne for anerkendelse er til stede.
1.2 Anmeldelse Anmeldelse af et brok som arbejdsskade skal ske snarest muligt og senest 9  

 dage efter brokkets fremkomst.
Krav om erstatning kan dog rejses inden for en frist af 1 år fra  

 broktilfældets indtræden.
Når der er særlig grund, kan der ses bort fra denne frist.
I sagsbehandlingen anvendes et særligt skema Lægeerklæring om  

 broktilfælde'. Skemaet kan bestilles hos Arbejdsskadestyrelsen.
 En læge har pligt til at anmelde en broklidelse alene på mistanke om, at  

 der kan være tale om en erhvervssygdom.
1.3 Frister for sagsbehandlingen og samtykke til at indhente oplysninger Hvis et brok anmeldes som et ulykkestilfælde eller som kortvarig skadelig  

 påvirkning, skal Arbejdsskadestyrelsen så vidt muligt senest 3 måneder efter anmeldelsen afgøre, om skaden er  

 omfattet af loven.
Hvis skaden anmeldes som en erhvervssygdom eller pludselig løfteskade, er  

 der ingen frist.
Der skal dog som i andre sager træffes afgørelse senest 2 år efter anmeldelsen.
Det fremgår af  

 lovens § 31, stk. 1.
Med samtykke fra skadelidte kan Arbejdsskadestyrelsen som led i  

 sagsbehandlingen indhente brokerklæring, operationsbeskrivelse og eventuelt andet journalmateriale.  

 Forsikringsselskabet eller Arbejdsskadestyrelsen betaler de udgifter, der  

 måtte opstå i denne forbindelse.
2. BROKTYPER Den mest almindelige type af brok er lyskebrok, men også andre typer vil  

 kort blive omtalt.
2.1 Lyskebrok Der er mange årsager til lyskebrok.
Det opstår, hvor bugvæggen er svagest  

 bygget fra naturens hånd, og synes især at opstå hos personer, der er  

 disponerede for lidelsen.
Der kan også være tale om forudbestående  

 forandringer i lyskekanalen eller bugvæggen.
 Der er 2 typer lyskebrok: indirekte og direkte.
2.1.1 Indirekte lyskebrok kaldes også lateralt brok I fosterlivet hos drenge vandrer stenene fra bughulen til pungen via  

 lyskekanalen.
Under denne vandring medtager den en sæk af bughinde (processus  

 vaginalis), der først lukker sig på et sent tidspunkt i fosterlivet.
En  

 tilsvarende dannelse findes hos piger, som altså også kan få lyskebrok.
 Det indirekte lyskebrok udvikles, når processus vaginalis ikke lukker sig.  

 Den manglende lukning er et medfødt anlæg for brok.
 Det indirekte lyskebrok kan også udvikles, hvis en allerede lukket kanal  

 senere åbner sig af ukendte grunde.
 Det ukomplicerede, indirekte lyskebrok kan behandles kirurgisk med et  

 tilfredsstillende resultat, således at der er en meget lille risiko for, at  

 det genopstår (recidiv).
(Billede udeladt) 2.1.2 Direkte lyskebrok kaldes også medialt brok Dette brok opstår gennem et svagt sted i lyske/bugvæggen.
Hovedårsagen er  

 formentlig anatomiske variationer, der betyder, at et øget pres mod bugvæggen kan fremkalde brokket.
Det  

 øgede pres kan være i form af pludselig, voldsom anstrengelse, direkte slag, svær hoste, svær forstoppelse,  

 vandladningsforstyrrelser samt en lang række andre forhold.
 Operationen er vanskeligere på grund af de anatomiske forhold, og brokket  

 kommer oftere igen, end det er tilfældet med det indirekte lyskebrok.
(Billede udeladt) 2.1.3 Indirekte eller direkte brok Det kan være vanskeligt ved en lægeundersøgelse at vurdere, om der er tale  

 om et direkte eller et indirekte brok.
 En operationsbeskrivelse er det bedste til at vurdere, hvilken type der er  

 tale om.
 Indtil nu (januar 1997) har vi normalt kun anerkendt de direkte (mediale)  

 brok.
Den sidste nye lægelige viden kan ikke udelukke, at også det indirekte  

 brok kan opstå som følge af en påvirkning i arbejdsmiljøet.
Endvidere kan det  

 være meget vanskeligt at få lægeligt belyst, hvilken type brok der er tale om  

 i den enkelte sag.
 Dette har ført til, at vi nu har valgt at anerkende begge typer brok som  

 arbejdsskade, når visse betingelser er opfyldt.
 Det betyder, at Arbejdsskadestyrelsen fremover vil anerkende flere sager  

 om lyskebrok end hidtil.
2.2 Årsager til lyskebrok Lyskebrok kan opstå på grund af - direkte lokal vold, fx mod bugvæggen, - pludselige voldsomme anstrengelser, - ubalance under arbejdet med tunge byrder med voldsom muskelspænding for  

 at holde ligevægten eller - lignende forhold med en pludselig, stærk forøgelse af trykket i bughulen  

 og ukoordineret brug af bugmusklerne.
2.3 Andre broktyper Ud over lyskebrok findes der andre og mere sjældent forekommende  

 broktyper.
Eksempelvis kan nævnes mellemgulvsbrok, bugvægsbrok, navlebrok og lårbrok.
2.3.1 Mellemgulvsbrok Et mellemgulvsbrok er en udposning af bugindhold op i brysthulen.
Denne  

 udposning kan forekomme, når der er en svaghed i mellemgulvsmusklen, eller  

 der er sket en sprængning af mellemgulvsmusklen på grund af kraftig  

 trykstigning i bughulen, fx ved biluheld, hvor et rat rammer bugvæggen.
Det  

 kan også opstå efter en direkte læsion af mellemgulvsmusklen, som fx ved et  

 knivstik.
2.3.2 Bugvægsbrok Et bugvægsbrok er ligesom lyskebrokket en udposning med bugindhold et sted  

 i bugvæggen, hyppigst svarende til arret efter en tidligere operation.
2.3.3 Navlebrok Et navlebrok er et medfødt brok ved navlen.
2.3.4 Lårbrok Et lårbrok opstår i øverste del af låret op mod lyskekanalen.
2.3.5 Muskelbrok Endelig kan nævnes muskelbrok, som er en muskel, der poser frem som følge  

 af svaghed i det omkringliggende senevæv.
 Det kan opstå i forbindelse med behandling af en anden lidelse eller som  

 følge af et ulykkestilfælde.
3. ANERKENDELSE AF BROK SOM ARBEJDSSKADE Et brok kan som nævnt blive anerkendt som en arbejdsskade, når  

 betingelserne herfor er opfyldt.
 Der er ofte tale om en ganske vanskelig vurdering, når  

 Arbejdsskadestyrelsen skal afgøre, om betingelserne for anerkendelse er  

 opfyldt.
 Et brok som arbejdsskade opstår enten som et ulykkestilfælde, en kortvarig  

 skadelig påvirkning, en erhvervssygdom eller en pludselig opstået løfteskade.
3.1 Ulykkestilfælde For at brokket kan anerkendes som et ulykkestilfælde, skal - brokket være opstået på grund af en pludselig og udefra kommende  

 hændelse med skadelig virkning til følge, og - ulykkestilfældet skal skyldes arbejdet eller de for- hold, hvorunder  

 arbejdet foregår.
 Som eksempel kan nævnes en situation, hvor 2 personer i forbindelse med  

 deres arbejde flytter et klaver ned ad en trappe.
Den person, der står øverst, mister grebet, hvorved den anden pludselig  

 får hele vægten af klaveret over på sig.
Opstår der et lyskebrok hos den, der  

 står nederst, er der tale om et ulykkestilfælde.
 Desuden skal:
- brokket dokumenteres ved lægelige oplysninger, og - der skal være tidsmæssig sammenhæng mellem ulykkestilfældet og  

 symptomerne på brok.
 3.2 Kortvarig skadelig påvirkning:
Kortvarig skadelig påvirkning - Den skadelige påvirkning skal være af højst 5 dages varighed, - den skal skyldes arbejdet eller de forhold, hvorunder dette foregår, - der skal være tidsmæssig sammenhæng mellem den kortvarige påvirkning og  

 symptomerne på brok, - og brokket skal dokumenteres ved lægelige undersøgelser.
3.3 Erhvervssygdom Brok anmeldes sjældent som erhvervssygdom.
Et gradvist opstået brok vil kunne anerkendes som en erhvervssygdom, hvis  

 lidelsen kan anses for udelukkende eller i overvejende grad at være forårsaget af arbejdet.
 Sagen skal så forelægges for Erhvervssygdomsudvalget, da lidelsen ikke er  

 på erhvervssygdomslisten.
 Det er udvalget, som indstiller til Arbejdsskadestyrelsen, om lidelsen bør  

 anerkendes som en arbejdsskade.
 Betingelserne for, at en broklidelse kan anerkendes som erhvervssygdom,  

 vil overordentligt sjældent være til stede.
3.4 Pludselig løfteskade Kan et broktilfælde hverken anerkendes som et ulykkestilfælde, kortvarig  

 skadelig påvirkning eller erhvervssygdom, vil Arbejdsskadestyrelsen undersøge, om broktilfældet kan anerkendes som en  

 pludselig løfteskade'. Der er her tale om et nyt arbejdsskadebegreb, der blev indført den 1. juni 1996.
 Anerkendelse af brok som pludselig løfteskade kræver, at følgende  

 betingelser er opfyldt:
 - Skaden skal være sket den 1. juni 1996 eller senere.
 - Der skal være tale om en varig skade.
 - Skaden skal opstå spontant og i umiddelbar tilknyt- ning til  

 løftearbejdet.
 - Løftearbejdet skal ske i akavede stillinger, fx ved løft af mennesker  

 eller løft på glat underlag.
- Den pågældende skal have et belastende løftearbejde i øvrigt.
Hvor  

 meget, der ligger i dette krav, vides endnu ikke.
Det vil blive afklaret i Erhvervssyg- domsudvalget, som  

 skal vurdere disse sager.
- Brokket skal anses for at være forårsaget udelukkende eller i  

 overvejende grad af arbejdet.
Både det konkrete løftearbejde i forbindelse med brokkets opståen og det generelle  

 løftearbejde, som den pågældende i øvrigt har udført, skal tages med i vurderingen.
 Erhvervssygdomsudvalget indstiller til Arbejdsskadestyrelsen, om brokket  

 bør anerkendes eller afvises som en arbejdsskade.
 Kompetencen til at afgøre, om der er tale om en arbejdsskade - altså om  

 der foreligger et ulykkestilfælde, en kortvarig skadelig påvirkning, en  

 erhvervssygdom eller en pludselig løfteskade ligger hos  

 Arbejdsskadestyrelsens sagsbehandlere og lægekonsulenter.
3.5 Medicinske forhold Beskrivelsen af brokket skal blandt andet vise, om det er opstået efter en  

 pludselig hændelse eller inden for en kortere periode af højst 5 dages  

 varighed.
Brokringen, som er det sted i bugmuskulaturen, hvorigennem brokket træder  

 ud, skal være lille.
Broksækken, som er den hinde, der omgiver brokindholdet,  

 skal være tynd.
 Er der blod- og væskeudtrædning i brokområdet, tyder det på, at det er  

 opstået efter en pludselig hændelse.
Er der foretaget operation, vil det fremgå af operationsbeskrivelsen, om  

 der ved operationen fandtes spor af vævsbristninger og blødning.
Desuden vil  

 man kunne konstatere broksækkens størrelse, vægtykkelse og normalt også  

 brokkets art.
 Det er således en samlet vurdering af symptomer ved brokkets opståen og  

 undersøgelsen af brokstedet, der afgør, om brokket er opstået pludseligt  

 eller inden for en periode af højst 5 dages varighed.
Er brokket meget stort, taler det imod et pludseligt opstået brok.
Det  

 samme gælder tilstedeværelsen af flere brok.
Hvis man har et brok, hvor fx tarm eller bughindenet er klemt, taler man  

 om et indeklemt brok.
Hvis der ikke var et brok i forvejen, taler det for, at  

 brokket er opstået ved en pludselig hændelse.
I visse tilfælde vil selve indeklemningen kunne anerkendes som en  

 arbejdsskade, selv om den skadelidte havde et brok i forvejen.
I disse  

 tilfælde kan skaden, indeklemningen, eventuelt blive anerkendt som en  

 forværring af den forudbestående lidelse, brokket.
Anerkendelse som en  

 forværring kan ske, hvis der var symptomer på brok før arbejdsskaden, eller  

 hvis det må antages, at symptomerne på brok ville opstå før eller siden  

 uanset ulykkestilfældet.
Der kan forekomme tilfælde, hvor genkomst (recidiv) af et såkaldt  

 forudbestående brok kan anerkendes som arbejdsskade.
Det vil sige, at  

 skadelidte har et brok, som man har opereret på vellykket vis inden den  

 eventuelle arbejdsskade, men som bryder op ved en af de ovennævnte  

 situationer ved arbejdet.
4. UDGIFTER TIL BEHANDLING AF BROK Udgifter til behandling af brok afholdes efter de regler, der gælder for  

 andre arbejdsskadesager.
Skadelidte har således ret til at få sine eventuelle udgifter til  

 sygebehandling, optræning, proteser og lignende hjælpemidler betalt af Arbejdsskadestyrelsen eller forsikringsselskabet, når  

 betingelserne er opfyldt.
 Ovennævnte udgifter kan som udgangspunkt kun betales, mens sagen er under  

 behandling i Arbejdsskadestyrelsen.
Specielt for broktilfælde gælder det, at udgifterne til brokbælte/brokbind  

 kan refunderes, hvis anskaffelsen er nødvendig - for at sikre sygebehandlingens/genoptræningens resultat, eller - for at mindske arbejdsskadens følger, eller - for bedre at kunne bestemme omfanget af et eventuelt varigt men og/eller  

 erhvervsevnetab.
5. MEN OG ERHVERVSEVNETAB 5.1 Men Brok medfører sjældent godtgørelse for varigt men, idet skadelidte normalt  

 ikke har varige problemer efter operationen.
 I enkelte tilfælde vil der dog være vedvarende gener i form af smerter og  

 tilbagekomst af brokket.
 Menets omfang vil i disse tilfælde blive vurderet til 5-10 procent.
 Hvis der er tale om et brok, der ikke kan opereres, er menet større, højst  

 25 procent.
5.2 Erhvervsevnetab Erstatning for tab af erhvervsevne vil næsten aldrig komme på tale ved  

 brok, da der normalt ikke er varige problemer efter operationen af betydning  

 for arbejdssituationen.
Erstatning kan dog komme på tale i de tilfælde, hvor  

 skadelidte har fået forbud mod at løfte og derved har haft et løntab.
6. GENOPTAGELSE Fristen for genoptagelse er 5 år, der regnes fra datoen for styrelsens  

 første afgørelse.
 Når ganske særlige omstændigheder taler for det, kan der i disse sager som  

 i alle andre arbejdsskadesager ses bort fra 5-års fristen.
