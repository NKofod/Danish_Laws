 I henhold til § 37, stk. 4, i kildeskatteloven, jfr. lovbekendtgørelse nr.  

 572 af 18. november 1975, bestemmes følgende:
 § 1.  Foretages der efter kildeskattelovens § 13 for  

 det indkomstår, hvori en gift person er afgået ved døden, skatteberegning på  

 grundlag såvel af en hustrus særskilte indkomst som af ægtefællernes øvrige  

 indkomst, udføres skatteberegningen i alle tilfælde som anført i stk. 2.
Stk. 2.  Skatten af den særskilte indkomst og af  

 ægtefællernes øvrige indkomst beregnes hver for sig efter sædvanlige regler,  

 herunder kildeskattelovens § 35, stk. 3, dog uden nedsættelse for  

 personfradrag.
Summen af disse skattebeløb nedsættes efter reglerne i  

 kildeskattelovens § 36, jfr. § 37, under anvendelse af to personfradrag.
Den  

 længstlevende ægtefælle svarer skatten med det således beregnede beløb.
 § 2.  Bekendtgørelsen har virkning fra og med  

 indkomståret 1975.
 Ministeriet for skatter og afgifter, den  

 30. april 1976.
 Svend Jakobsen.
