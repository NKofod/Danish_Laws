I forbindelse med en sag om et varmeregnskab lagde nævnet til grund,  

 at L havde protesteret rettidigt og tilstrækkeligt specificeret over for U,  

 jfr.
LL § 40, stk. 3. Da U ikke havde indbragt sagen for nævnet, statuerede  

 dette, at der skulle ske tilbagebetaling af det af L erlagte  

 efterbetalingsbeløb.
Afgørelse nr. 2, 1988 Afgørelse af 09.11.1987 fra Huslejenævnet i Århus nordre kreds L mod U (journ.nr.
C 307/87) I forbindelse med en sag om et varmeregnskab lagde nævnet til grund, at L  

 rettidigt og tilstrækkeligt specificeret havde protesteret over for U, jfr.  

 LL § 40, stk. 3. Da U ikke havde indbragt sagen for nævnet, statuerede dette,  

 at der skulle ske tilbagebetaling af det af L erlagte efterbetalingsbeløb.
(Ved Retten i Århus' 12. afd.'s dom af 07.09.1988 (BO 50475-12/1987)  

 lagdes det til grund, at L ikke tilstrækkeligt klart havde angivet på hvilke  

 punkter varmeregnskabet ikke kunne godkendes.
Herefter ophævedes nævnets  

 kendelse) I boligrettens afgørelse hedder det bl.a.: »...
 Under denne ved boligretten, men uden lægdommere behandlede retssag har  

 sagsøgeren U, nedlagt påstand om, at sagsøgte, L, tilpligtes at anekende, at  

 opgørelse vedrørende varmeregnskab for perioden 1. april 1986 - 31. marts  

 1987 for så vidt angår sagsøgtes lejemål i sagsøgerens ejendom M vej 9, er  

 gyldig og bindende for sagsøgte, idet Huslejenævnets kendelse af 9. november  

 1987, der har taget stilling til spørgsmålet, underkendes.
 Sagsøgte har nedlagt påstand på frifindelse og har endvidere påstået den  

 nævnte huslejenævnskendelse stadfæstet.
Det fremgår af sagsfremstillingen i stævningen og det i øvrigt  

 foreliggende, at sagsøgte rettede skriftlig henvendelse til ejendommens  

 administrator den 12. marts 1987 og anmodede om, at spørgsmålet om  

 varmeforbrug vedrørende lejligheden blev undersøgt.
Der anstilledes en  

 undersøgelse gennem Clorius Målerservice K/S, og sagsøgte fik den 14. maj  

 1987 en skriftlig redegørelse.
Sagsøgtes klage blev afvist.
Varmeregnskabet fremsendtes til sagsøgte den 4. juni 1987, og ejendommens  

 administrator modtog herefter en skrivelse af 18. juni 1987 fra Lejernes LO,  

 Århus afdeling.
Skrivelsen er sålydende:
 »På vegne af vort medlem L, M vej 9, skal vi hermed gøre indsigelse  

 imod det af Dem fremsendte varmeregnskab, for perioden 1. april 1986 til 31.  

 marts 1987, idet det ikke kan godtages på det foreliggende grundlag.
 Vi gør indsigelse imod hele regnskabet, og ønsker dokumentation for de  

 afholdte udgifter, samt redegørelse for fordeling.
 Vi skal endvidere anmode om, at få udleveret de tidligere varmeregnskaber  

 for den omhandlede lejlighed, idet vi står uforstående overfor at  

 varmeforbruget skulle afhænge af lejligheden, og ikke af lejerens forbrug af  

 varme.
Vi skal gøre opmærksom på, at der skal føres bog over fjernvarmeforbruget,  

 og vi skal anmode om at få denne forelagt.
Det bedes endvidere oplyst, om der  

 iøvrigt føres det fornødne tilsyn med varmeanlægget.
Vi skal også anmode om  

 at få oplyst, om der har været fejl på varmeanlægget i perioden.
 Vi hører således gerne fra Dem, men skal dog henlede Deres opmærksomhed på  

 Lejelovens § 40 stk. 3., samt Boligreguleringslovens § 15 stk. 2.
 Denne skrivelse er sendt såvel almindeligt som anbefalet.
Med venlig hilsen Lejernes LO (sign. underskrift) forretningsfører F« Administrator rettede henvendelse til F Ejendomsadministration ApS, og ved  

 skrivelse af 28. juli 1987 besvarede administrator den nævnte skrivelse fra  

 Lejernes LO.
 Skrivelsen er sålydende:
»Vedr.
M vej 9.
I besvarelse af Deres skrivelse af 18/6 d.å. fremsender jeg hoslagt kopi  

 af varmeregnskab samt kopi af udgiftsbilagene.
Varmeregnskabet udarbejdes af  

 ejendomsadministration ApS F, og aflæsning samt fordeling er foretaget af  

 Clorius.
 Jeg anmoder om, at De snarest meddeler, om lejerne betaler tilsvaret,  

 eller en stævning i sagen skal udtages.
Med venlig hilsen H.K. ....
P.s.
Efterfølgende har jeg konstateret, at lejerne A, L og B har  

 betalt.« Den 28. august 1987 udløb sagsøgerens i lejelovens § 40 stk. 3, fastsatte  

 frist for indbringning af spørgsmålet for Huslejenævnet, og ved skrivelse af  

 3. september 1987 indbragte Lejernes LO sagen for Huslejenævnet i Århus.  

 Skrivelsen er sålydende:
 »På vegne af vort medlem L, M vej 9, skal vi hermed anmode  

 Huslejenævnet om, at afgive kendelse vedrørende varmeregnskab.
 Vi har i skrivelse af 18. juni 1987, gjort indsigelse imod varmeregnskabet  

 for perioden 1. april 1986 til 31. marts 1987 overfor udlejeren, hvorefter vi  

 har modtaget svar fra denne i skrivelse af 28. juli 1987.
Vores indsigelse overfor udlejeren fastholdes fuldt ud, og vi er af den  

 opfattelse, at udlejeren har været pligtig til at indbringe sagen for  

 Huslejenævnet.
Da dette ikke er sket, skal vi anmode Huslejenævnet om, at  

 frakende udlejeren retten til efterbetalingen.
 Kopi af varmeregnskab, samt korrespondance vedlagt.
Med venlig hilsen Lejernes LO (Sign. underskrift) forretningsfører F.« Huslejenævnet tog sagen under behandling, i hvilken deltog som  

 repræsentant for lejeren den nævnte underskriver af de skriftlige  

 henvendelser fra Lejernes LO.
I Huslejenævnets kendelse af 9. november 1987  

 hedder det blandt andet:
»Nævnet gennemgik sagen og vedtog med stemmeflertal, at udlejeren har  

 mistet sit krav på tillægsbetaling i henhold til varmeregnskabet for perioden  

 1. april 1986 - 31. marts 1987, da sagen ikke blev indbragt for huslejenævnet  

 inden udløbet af fristen i lejelovens § 40, stk. 3, jf.  

 boligreguleringslovens § 15, stk. 2. Det bemærkes hertil, at lejeren ved  

 Lejernes LO fremsatte rettidig indsigelse mod varmeregnskabet med meddelelse  

 om, på hvilke punkter regnskabet ikke kunne godkendes.
Nævnets flertal fandt  

 ikke, at administrator havde grund til at tro, at indsigelsen frafaldtes i og  

 med, at lejeren indbetalte efterbetalingsbeløbet på 3.226 kr.
 Et medlem fandt, at administrator havde grund til at tro, at lejeren  

 frafaldt klagen, idet denne uden forbehold betalte efterbetalingsbeløbet.
I overensstemmelse med foranstående skal der ske tilbagebetaling til  

 lejeren af det indbetalte efterbetalingsbeløb på 3.226 kr.« Boligretssagen anlagdes herefter som nævnt ved stævning af 4., december  

 1987. Sagsøgeren har i stævningen opfordret sagsøgte til at præcisere på  

 hvilke punkter varmeregnskabet ikke kan godkendes.
Sagsøgeren har til støtte for sin påstand gjort gældende, at sagsøgtes  

 indsigelse, som fremgår af skrivelse af 18. juni 1987 fra lejernes LO, ikke  

 opfylder det særlige krav om indhold i lejelovens § 40, stk. 3. Sagsøgeren  

 har endvidere gjort gældende, at fristen for sagsøgerens indbringelse af  

 spørgsmålet for Huslejenævnet må anses som suspenderet under hensyn til  

 indholdet af den stedfundne korrespondance og den omstændighed, at sagsøgte  

 uden at tage noget forbehold har indbetalt til ejendommens administrator det  

 omhandlede efterbetalingsbeløb.
Sagsøgeren er med rette gået ud fra, at  

 sagsøgtes indsigelse hermed var frafaldet.
Det virker påfaldende, at  

 nævnsmedlemmet forretningsfører F er den samme person, der har behandlet  

 sagen i Lejernes LO.
Sagsøgte har heroverfor gjort gældende, at modparten ikke med rette kan  

 påberåbe sig den foretagne indbetaling af efterbetalingsbeløbet som en  

 opgivelse af den fremsatte indsigelse mod varmeregnskabet.
Det drejer sig om  

 en pligtig pengeydelse, jfr. lejelovens § 36, stk. 3, sammenholdt med § 93,  

 stk. 2. Retten kan ikke lægge til grund, at den omhandlede frist for sagens  

 indbringelse for Huslejenævnet er suspenderet med den begrundelse, at man  

 befinder sig i en forhandlingssituation.
Det må herved tages i betragtning,  

 at Lejernes LO i skrivelsen af 18. juni 1987 henleder administrators  

 opmærksomhed på lejelovens § 40, stk. 3, og boligreguleringslovens § 15, stk.  

 2. Sagsøgeren burde have sikret sig en klar aftale om suspension af fristen,  

 og i mangel heraf må han anerkende Huslejenævnets afsagte kendelse.
Retten finder, at den af Lejernes LO i skrivelse af 18. juni 1987 på vegne  

 sagsøgte fremsatte indsigelse ikke tilstrækkelig klart angiver, på hvilke  

 punkter varmeregnskabet ikke kan godkendes.
Udover at bemærke, at der gøres  

 indsigelse imod hele regnskabet, indeholder skrivelsen alene en opfordring  

 til administrator til at fremskaffe nærmere opregnet dokumentation for  

 afholdte udgifter og en anmodning om udlevering af tidligere varmeregnskaber  

 m.v.
Sagsøgeren har krav på, at sagsøgte specificerer sine indsigelser  

 således, at det hermed klarlægges, hvori uoverensstemmelserne består.
Så  

 længe dette forhold ikke er bragt på det rene, kan den i lejelovens § 40,  

 stk. 3, nævnte frist for sagsøgeren til at indbringe sagen for Huslejenævnet  

 ikke begynde at løbe.
Den af Huslejenævnet afsagte kendelse ophæves som følge  

 af det anførte, og da der ikke under sagen er fremført indsigelser mod  

 størrelsen af efterbetalingskravet, findes der at burde afsiges dom i  

 overensstemmelse med sagsøgerens påstand.
 Med sagsomkostninger forholdes som nedenfor anført.
 T h i k e n d e s f o r r e t:
 Sagsøgte, L, bør anerkende sagsøgeren, U's opgørelse vedrørende  

 varmeregnskab for perioden 1. april 1986 - 31. marts 1987 for sagsøgtes  

 lejemål, M vej 9.
