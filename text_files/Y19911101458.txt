 Den Nordiske Ægteskabskonvention, artikel 8, stk. 1, antoges at kunne  

 anvendes analogt ved fastsættelse af børnebidrag til barn født uden for  

 ægteskab i forbindelse med en faderskabssag, hvor faderen var bosat i Sverige  

 og moderen og barnet i Danmark.
 Barn født udenfor ægteskab.
 Faderen var bosiddende i Sverige.
 Moderen og barnet var bosiddende i Danmark.
 Moderen ansøgte statsamtet om børnebidrag i forbindelse med, at  

 faderskabssagen blev behandlet ved domstolene i Danmark.
 Civilretsdirektoratet udtalte, at statsamtet var kompetent til at behandle  

 ansøgningen under henvisning til Den Nordiske Ægteskabskonvention art. 8,  

 stk. 1, analogt, idet ansøgningen om fastsættelse af bidrag var indgivet i  

 forbindelse med faderskabssagen, der var behandlet her i landet.
 »Faderskabssagen« blev sidestillet med »separation eller  

 skilsmisse« i art. 8, stk 1.
