I medfør af § 137 i lov om social bistand (i det følgende benævnt  

 bistandsloven), jf. lovbekendtgørelse nr. 829 af 1. oktober 1992, som ændret  

 senest ved lov nr. 501 af 30.juni 1993, § 52, stk. 6, i lov om social  

 pension, jf. lovbekendtgørelse nr. 411 af 26. maj 1992, som ændret senest ved  

 lov nr. 497 af 30.juni 1993, § 20, stk. 3, i lov om delpension, jf.  

 lovbekendtgørelse nr. 226 af 4. april 1991, som ændret senest ved lov nr. 399  

 af 6.juni 1991, § 25, stk. 2, i lov om børnetilskud og forskudsvis udbetaling  

 af børnebidrag, jf. lovbekendtgørelse nr. 254 af 8. april 1992, som ændret  

 senest ved lov nr. 449 af 30.juni 1993, § 28 i lov nr. 498 af 30.juni 1993 om  

 kommunal aktivering og § 30, stk. 2, i lov nr. 852 af 20. december 1989 om  

 dagpenge ved sygdom eller fødsel, som ændret senest ved lov nr. 495 af  

 13.juni 1993, fastsættes herved bestemmelser om regnskabsaflæggelse og  

 refusion på visse dele af det sociale område.
Bekendtgørelsens bestemmelser  

 omfatter alene de sociale udgiftsområder, der ifølge de nævnte love efter den  

 1. januar 1987 er omfattet af ordninger om refusion eller tilskud i øvrigt  

 fra staten.
Registreringssystemet § 1.  Der skal i hver kommune foreligge et  

 registreringssystem bestående af:
1. Journalen § 2.  Samtlige aktstykker vedrørende personer, der  

 henvender sig om ydelser, skal journaliseres, jf. §§ 10 og 11, og opbevares i  

 personnummerorden i særlige omslag med angivelse af klientens navn og  

 personnummer.
Journalen opbygges mest hensigtsmæssigt med en hovedmappe og  

 indlægsmapper for forskellige hovedområder, jf. § 8, stk. 2. Journalføring og  

 sagsstyring kan under hensyntagen til nødvendige sikkerhedsforanstaltninger  

 ske ved et edb-baseret medie.
Stk. 2.  Straks ved en persons første henvendelse om  

 ydelser (ved »sagsetableringen«), og forinden ydelser udbetales,  

 skal de nedenfor i § 3 nævnte oplysninger og dokumentationen for deres  

 rigtighed tilvejebringes, således at der på forhånd skabes sikkerhed for, at  

 pågældende ikke modtager uforenelige ydelser fra flere systemer.
Det er af  

 retssikkerhedsmæssige grunde vigtigt, at der gives ansøgere klar besked om  

 kommunernes øgede muligheder for at indhente oplysninger, herunder også  

 samtlige data fra forskellige myndigheder m.v.
Ydelsesansøgerne skal derfor  

 allerede ved første henvendelse have klar besked om, at de kan blive  

 kontrolleret ved, at der kan indhentes oplysninger, herunder i elektronisk  

 form, fra skattemyndighederne og andre offentlige myndigheder samt  

 arbejdsløshedskasser.
Herudover skal borgernes oplysningspligt indskærpes,  

 jf. de enkelte loves bestemmelser herom.
 Stk. 3.  I tidligere etablerede personsager skal  

 tilsvarende information gives til de pågældende ved sagsopfølgning.
§ 3.  Af de enkelte sager skal umiddelbart fremgå  

 klientens statsborgerforhold, bopæl og civilstand, hvilke børn klienten har  

 samt henvisningsnummer for evt. ægtefælle og/eller børn.
Hvor klientens  

 indtægts- og formueforhold er af betydning for tildeling og/eller udmåling af  

 en ydelse, skal såvel den anvendte beregningsmetode som indtægts- og  

 formueforholdene fremgå af sagen.
Dette gælder også ved ændringer af  

 tildeling og/eller udmåling.
Oplysningerne skal i videst muligt omfang være  

 dokumenterede i sagen.
 Endvidere skal fremgå, hvilken fremgangsmåde der har været anvendt, samt  

 hvilke oplysninger og erklæringer der er indhentet, jf. nærmere stk. 2-5 og  

 §§ 4-6.
Stk. 2.  For hver enkelt afgørelse skal det af sagen  

 fremgå, på hvilket faktisk og retligt grundlag afgørelsen er truffet.
I  

 tilfælde, hvor afgørelsen helt eller delvis beror på et skøn, skal grundlaget  

 herfor være angivet.
Det skal herunder anføres, om adgangen til at indhente  

 oplysninger om økonomiske forhold, jf. lov nr. 387 af 13. juni 1990  

 (»kontrolloven«) fra andre offentlige myndigheder samt  

 arbejdsløshedskasser har været benyttet.
Stk. 3.  Der skal til stadighed være etableret  

 betryggende og hensigtsmæssige forretningsgange og sagsbehandling for  

 udbetaling af sociale ydelser, herunder for de anvendte edb-systemer.
De  

 opstillede retningslinjer for dokumentations- og kvalitetskontrol, herunder  

 med hensyn til personmæssig adskillelse, skal efterleves fuldt ud.
 Stk. 4.  De enkelte sager skal indeholde oplysning om de  

 ændringer i pågældendes eller familiens forhold, som har betinget hjælpen  

 (ydelsen) samt oplysning om, hvorvidt hjælp er ydet med  

 tilbagebetalingspligt, og om tilbagebetalingspligtig hjælp er ydet efter de  

 særlige regler herom.
Stk. 5.  I sager om social pension, delpension,  

 dagpenge, kommunal aktivering og kontanthjælp angives særligt, hvornår  

 fremtagelse sker med henblik på en fornyet vurdering af økonomiske eller  

 andre forhold samt oplysning om grundlaget for og resultatet af en foretaget  

 vurdering.
Der skal med jævne mellemrum ske fremtagelse af de enkelte sager  

 for at sikre, at udgifter til statsrefusion ikke stiger på grund af manglende  

 sagsopfølgning.
I sager om kontanthjælp skal der som forudsætning for  

 statsrefusion ske en opfølgning med højst 3 måneders mellemrum.
Der henvises  

 i øvrigt til bestemmelserne om sagsopfølgning i lov om social bistand, lov om  

 social pension, lov om delpension, lov om kommunal aktivering og lov om  

 dagpenge ved sygdom eller fødsel.
 Stk. 6.  Hvor en ydelse er tilkendt eller ændret på et  

 grundlag, som afviger fra de normale regler, skal der anføres særlig  

 bemærkning herom.
 § 4.  I mere omfattende sager (typisk sager med flere  

 ydelses-/foranstaltningstyper) skal foreligge en samlet oversigt i  

 kronologisk rækkefølge over henvendelser, ydelser og afslag i et regnskabsår  

 (summarisk datooversigt).
 § 5.  I det hele skal for hver enkelt type  

 sagsekspeditioner umiddelbart foreligge såvel de i vedkommende lov- og  

 cirkulærebestemmelser specielt krævede oplysninger og erklæringer som de  

 oplysninger m.v., der i øvrigt må betragtes som en forudsætning for, at  

 afgørelse kan træffes.
 § 6.  Til supplering af den i § 8, stk. 2, jf. § 9,  

 stk. 2, nævnte opgørelse, der til enhver tid skal kunne foretages over de  

 ydelser, som er tildelt en bestemt person (familie), er det nødvendigt, at  

 det i sagen også er angivet, om der eventuelt er ydet bistand af anden art  

 end kontante ydelser, f.eks. hjælpemidler, institutionsophold og aftaler med  

 kreditorer om henstand, for at familiens forhold lettere kan bedømmes ud fra  

 et helhedssynspunkt.
2. Arkivet § 7.  De for kassation af andet kommunalt  

 arkivmateriale gældende regler finder anvendelse på det i denne  

 bekendtgørelses § 1, nr. 2, nævnte arkiv.
3. Ydelsesregistranten § 8.  Registranten skal være umiddelbart tilgængelig  

 for dem, som har ret til at anvende den, og skal mindst indeholde følgende  

 oplysninger:
 Stk. 2.  Det forudsættes, at der på et hvilket som helst  

 tidspunkt i regnskabsåret let kan foretages en opgørelse over ydelserne til  

 hver person (familie) for hvert af følgende områder:
Stk. 3.  Registreringspligten kan opfyldes ved  

 tilslutning til landsdækkende eller eget edb-system.
Opgørelsen kan også  

 foretages på anden måde, f.eks. på registrantkort.
Stk. 4.  Til årsafslutningen på registrantkort  

 vedrørende bistandsloven må det fremgå, om der er tale om ydelser med  

 skattepligt.
Der henvises i øvrigt til § 18.
Stk. 5.  Af kommunens finansielle status skal fremgå de  

 samlede udestående fordringer vedrørende kontanthjælp ydet med  

 tilbagebetalingspligt, jf. stk. 2, 1). De udestående fordringer skal være  

 specificerede på samme måde som tilbagebetalingerne efter kontoplanen.
Det  

 samme gælder fordringer på bidragsskyldige som følge af forskudsvis udbetalte  

 børnebidrag efter loven om børnetilskud og forskudsvis udbetaling af  

 børnebidrag, jf. stk. 2, 3).
Stk. 6.  Bestemmelsen i stk. 2 gælder dog ikke  

 personlige tillæg i form af medicintilskud (medicinkort) og tilskud til  

 fodpleje efter pensionslovgivningen.
Registranten skal således ikke indeholde  

 beløbsangivelser vedrørende disse ydelser, men de øvrige oplysninger, nævnt i  

 stk. 1, skal registreres.
 § 9.  For bistandslovens område skal registranten  

 føres løbende for hver af de konti, der er omfattet af ordninger om  

 procentrefusion fra staten, jf. § 15, stk. 1. Dette gælder også de særlige  

 konti for hjælp med tilbagebetalingspligt, jf. herved § 8, stk. 5.
 Stk. 2.  Registreringerne skal ske i overensstemmelse  

 med rækkefølgen i kontoplanen og med anvendelse af dennes ordlyd, herunder  

 henvisning til lovbestemmelser.
Stk. 3.  Det vil ikke være nødvendigt at anvende  

 særskilte registrantkort for hver konto.
Derimod skal der såvel i løbet af  

 regnskabsåret som ved regnskabsårets slutning kunne foretages en opgørelse,  

 således at der for hver person (familie) oplyses, hvilken hjælp der er ydet,  

 samt om hjælpen er ydet med tilbagebetalingspligt, jf. også § 6.
§ 10.  Hjælp efter bistandsloven kan registreres som  

 ydet den, der modtager hjælpen, jf. i øvrigt stk. 2-3. I den enkelte kommune  

 bør registreringen foretages efter ensartede regler.
Om beskatningsmæssige  

 problemer i forbindelse med registrering henvises til § 18.
Stk. 2.  Ydes hjælpen til samlevende ægtefæller,  

 registreres hjælpen som ydet enten manden eller hustruen.
Dog registreres  

 hjælp efter §§ 37 og 37 a, § 43, stk. 1-10, (uddannelse m.v.) og § 48, stk.  

 4, (merudgifter vedrørende voksne handicappede i eget hjem) som ydet den, der  

 henholdsvis modtager hjælpen eller er anledning til merudgiften.
Stk. 3.  Hjælpen vedrørende børn registreres som hjælp  

 til den (dem), der har forsørgelsespligten, medmindre barnet har selvstændig  

 opholdskommune, jf. bistandslovens § 10, stk. 3. Hjælp til en kvinde under 18  

 år i forbindelse med svangerskab, registreres som ydet hende, da forældrenes  

 forsørgelsespligt i dette tilfælde ophører.
Ophører svangerskabet uden  

 fødsel, registreres eventuel senere hjælp på ny som hjælp til forsørgeren.
 § 11.  For registrering af børnetilskud og børnebidrag  

 efter lovgivningen om børnetilskud m.m. gælder, at de registreres som ydet  

 barnets moder, undtagen i de tilfælde, hvor de efter lovens bestemmelser  

 udbetales til en anden, idet de da registreres som ydet den, der modtager  

 beløbet.
Bogføring og kontoplan § 12.  Der foretages en fuldstændig, løbende bogføring  

 af samtlige udgifter og indtægter i årets løb.
 Stk. 2.  Konteringen skal følge de af  

 Indenrigsministeriet fastsatte regler.
Refusionsberettigende udgifter Generelt § 13.  Det er en forudsætning for opnåelse af  

 statsrefusion, at bestemmelserne i de enkelte love og de i medfør heraf af  

 centrale myndigheder udfærdigede bestemmelser om udgifternes afholdelse,  

 herunder denne bekendtgørelse, er overholdt.
 Stk. 2.  Det understreges, at det er en forudsætning for  

 opnåelse af statsrefusion i de enkelte sager om ydelser til personer, at  

 bestemmelserne i §§ 3-5 er overholdt, uanset om der måtte være tale om en  

 gruppe af ensartede sager.
 Stk. 3.  Udgifter til administration, herunder til  

 lægeerklæringer, er ikke refusionsberettigende.
Særligt om udgifter til bistandsloven Administrationsudgifter m.v.
 § 14.  Udgifter til rådgivning og tilsyn efter  

 bistandslovens afsnit II og til administration er ikke refusionsberettigende,  

 jf. lovens § 133, stk.1, og foran § 13, stk. 3.
Stk. 2.  Udgifter til tolkebistand i forbindelse med en  

 kommunes generelle vejledningsforpligtelse er en ikke-refusionsberettigende  

 administrationsudgift, uanset om tolkebistanden vedrører døve/tunghøre eller  

 personer med et andet sprog.
Uden for disse tilfælde kan udgifter til  

 tolkebistand refunderes, når den er et nødvendigt led i udførelse af en i  

 øvrigt refusionsberettigende foranstaltning.
Tolkeudgiften anmeldes til  

 refusion efter samme regler, som gælder for foranstaltningen.
Hvis der i  

 forbindelse med en ydelse efter bistandsloven er behov for tolkebistand, skal  

 denne ydes af den myndighed/institution, som er ansvarlig for den pågældende  

 ydelse.
Refusionsberettigende udgifter § 15.  De udgifter, som kan være genstand for  

 statsrefusion, er, jf. bistandslovens § 133, stk. 2, udgifter efter afsnit  

 III.
Kontanthjælp og udgifter til vederlagsfri advokatbistand efter § 124.  

 Herudover kan udgifter til udlændinge, jf. bistandslovens § 134a, være  

 genstand for statsrefusion.
Stk. 2.  Ydelser med tilbagebetalingspligt, herunder  

 lån, jf. bistandslovens §§ 25, 26 og 43, stk. 11, refunderes på samme måde  

 som ydelser uden tilbagebetalingspligt, dvs. anmeldes fuldt ud til refusion,  

 når ydelsen udbetales.
Tilbagebetalinger skal, når de indgår, føres til  

 fradrag i den løbende opgørelse af de refusionsberettigende udgifter, jf.  

 kolonne betegnet »tilbagebetalinger« i de i denne bekendtgørelses §  

 20, stk. 3, 2. pkt., omtalte skemaer.
 Stk. 3.  Såfremt den, der har modtaget en ydelse med  

 tilbagebetalingspligt, flytter til en anden kommune, skal denne kommune sørge  

 for, at tilbagebetaling sker, og afregne indbetalte beløb een gang årligt med  

 den tidligere opholdskommune, der fører betalingen til fradrag i den løbende  

 opgørelse vedrørende statsrefusion.
§ 16.  De udgifter til udlændinge, der kan være  

 genstand for statsrefusion, følger af bistandslovens § 134a.
Om anmeldelse  

 til statsrefusion gælder de i nedenstående stk. 2-8 fastsatte bestemmelser:
 Stk. 2.  Om udgifter til tolkning henvises til § 14,  

 stk.2.
Stk. 3.  Når en flygtning optages i en institution, er  

 det den gennemsnitlige udgift pr. plads, der kan anmeldes til refusion, og  

 der skal således ikke foretages særskilt opgørelse af institutionens udgifter  

 til flygtninge.
Drejer det sig om en institution som nævnt i bistandslovens §  

 135, stk. 5, nr. 3 og 4, opgøres udgiften på samme måde som ved den  

 opgørelse, der danner grundlag for udgiftsdeling mellem kommune og  

 amtskommune.
 Stk. 4.  Ejendomsudgifter i daginstitutioner opgøres som  

 9 pct. af institutionens driftsudgifter, og en forholdsmæssig andel heraf kan  

 anmeldes til refusion.
 Stk. 5.  Når en udgift efter de almindelige  

 finansieringsregler skal deles mellem kommune og amtskommune, bør  

 driftsherren (den ansvarlige myndighed) selv hjemtage hele refusionen, så  

 længe der er refusion efter bistandslovens § 134a, (f.eks. for  

 døgninstitutioner: amtskommunen, for familiepleje: kommunen).
Stk. 6.  Hvis en kommune har sikret sig refusionstilsagn  

 fra en fraflytningskommune, jf. bistandslovens §§ 11 og 47, bør kommunen  

 undlade at sende refusionskrav til fraflytningskommunen, så længe der er  

 refusion efter bistandslovens § 134a.
Det er mest hensigtsmæssigt, at  

 kommunen selv direkte hjemtager statsrefusionen.
Stk. 7.  Når der ydes hjælp til en familie, hvor den ene  

 ægtefælle henhører under bistandslovens § 134a, skal udgiften konteres på en  

 sådan måde, at det er muligt at udskille flygtningens andel.
Hjælp til  

 fællesbørn fordeles med halvdelen til hver af forældrene.
Hjælp, der alene  

 vedrører den anden ægtefælle, kan ikke refunderes efter bistandslovens §  

 134a.
Dette gælder f.eks. ydelser efter bistandslovens § 46a til medicin  

 eller lignende og hjælp efter bistandslovens §§ 37 og 43.
Stk. 8.  Gifter en asylansøger sig med en person, som  

 ikke er omfattet af bistandslovens § 134a, og har parret herefter behov for  

 kontanthjælp, behandles asylansøgeren på samme måde som enhver anden  

 udlænding, der er gift med en herboende.
Hvis der meddeles asyl eller  

 humanitær opholdstilladelse her i landet, vil pågældende være omfattet af  

 refusionsordningen efter bistandslovens § 134a, uafhængigt af om den  

 pågældende deltager i Dansk Flygtningehjælps integrationsprogram.
Hvis den  

 pågældende deltager i Dansk Flygtningehjælps integrationsprogram, bør  

 Flygtningehjælpen og kommunen i så fald aftale proceduren for udbetaling af  

 ydelser til familien.
Når flygtningen overgår til kommunal forsørgelse, må  

 kommunen kontere hjælpen, så det er muligt at udskille flygtningens andel,  

 jf. stk. 7 ovenfor.
Særlige betalinger fra staten uden for refusionsordningerne § 17.  Efter bistandslovens § 136 udbetaler staten for  

 personer med social pension, som er optaget i en institution, hvor den  

 sociale pension benyttes til betaling for opholdet, til kommunen et beløb,  

 der svarer til den sociale pensions grundbeløb.
Beløbet deles mellem de  

 offentlige myndigheder, der afholder udgifterne ved institutionsopholdet.
Om  

 selve anvisningen henvises til § 25.
 Stk. 2.  Beløbet er bestemt til at nedbringe de  

 udgifter, der er forbundet med pågældendes ophold i en institution under  

 bistandslovens område, og udbetales for pensionister med ophold på plejehjem,  

 der drives efter bistandslovens § 79 eller § 112, stk.2, herunder de  

 psykiatriske plejehjem (såkaldte H-plejehjem), samt for pensionister med  

 ophold på de i bistandslovens § 105 omhandlede forsorgshjem eller tilsvarende  

 institutioner, der er bestemt til længerevarende ophold, jf.  

 betalingsreglerne i bistandslovens § 110, stk. 1.
 Stk. 3.  Beløbet svarer til det fulde grundbeløb som  

 angivet i stk. 2, uanset de konkrete forhold for den enkelte pensionist,  

 herunder om pågældende efter den sociale pensionslovgivning som udgangspunkt  

 ville være berettiget til fuldt grundbeløb.
Stk. 4.  Det i stk. 1-3 omhandlede beløb udbetales  

 direkte til den anbringende kommune, for pensionister med ophold på de i  

 bistandslovens § 105 omhandlede forsorgshjem m.v. dog til den kommune, der  

 foretager beregning og udbetaling af lommepenge til pensionisten.
Dette  

 gælder, uanset om institutionen drives som kommunal (amtskommunal)  

 institution eller på grundlag af overenskomst med kommunen (amtskommunen).
 Stk. 5.  Beløbet opgøres i forhold til den enkelte  

 pensionists opholdstid i institutionen og udbetales fra det tidspunkt at  

 regne, da pensionen benyttes til betaling for opholdet, jf. om anvisningen §  

 25.
Stk. 6.  Beløbet udbetales på grundlag af oplysninger  

 fra vedkommende kommune, jf. stk. 4, om antal pensionister med ophold på de i  

 stk. 2 omhandlede institutioner, for hvem pensionen benyttes som betaling for  

 opholdet.
For personer med ophold på de i bistandslovens § 105 omhandlede  

 institutioner fratrækkes i det beløb, der udbetales til kommunen, forlods  

 statens refusionsandel, 75 pct.
Stk. 7.  Såfremt andre myndigheder helt eller delvis  

 bærer omkostningerne ved pågældende ophold, påhviler det den kommune, hvortil  

 de foran omhandlede beløb udbetales, at anvise vedkommende myndighed en  

 dertil svarende del af beløbet.
For pensionister på de i bistandslovens § 105  

 omhandlede institutioner anviser kommunen dog kun beløbet til vedkommende  

 amtskommune, idet statens andel forlods er fratrukket, jf. stk. 6, sidste  

 pkt.
Beskatning af sociale ydelser § 18.  Om beskatning af kontante ydelser efter  

 bistandsloven og om de sociale myndigheders indberetningspligt over for  

 skattemyndighederne og meddelelse til modtagere af de nævnte ydelser gælder  

 de af ministeren for skatter og afgifter fastsatte regler.
Stk. 2.  Bortset fra iagttagelsen af de i stk. 1  

 omhandlede regler påhviler det de sociale myndigheder ved afgørelsen af sager  

 efter den sociale lovgivning at tage hensyn til bestemmelserne i denne  

 lovgivning og de i henhold hertil udfærdigede bestemmelser samt til  

 afgørelser truffet af decisionsmyndigheden og ankeinstanser inden for det  

 sociale område med respekt for afgørelser truffet af domstolene.
Vurdering af  

 skattetekniske spørgsmål må overlades til skattemyndighederne.
Dette gælder  

 f.eks. i tilfælde, hvor forskud på social pension helt eller delvis skal  

 omkonteres fra konto uden for refusionsordningen til hjælp efter  

 bistandsloven, jf. lov om social pension § 35, stk. 2. Det bør tilstræbes, at  

 der gennem kontakt til skattemyndighederne sker en afdækning af de  

 skattemæssige forhold, således at der kan ske en sådan udmåling af ydelserne,  

 at klienterne ikke senere stilles over for restskattekrav, som klienterne  

 ikke kan efterkomme.
Anvisning af statsrefusion § 19.  I medfør af lovene om børnetilskud m.m. og lov  

 om dagpenge er fastsat bestemmelser om fuld løbende refusion af børnetilskud  

 og dagpenge.
 Stk. 2.  I medfør af lov om delpension finder betalingen  

 sted forskudsvis månedlig på en af socialministeren fastsat dato forud for  

 kommunernes udbetaling af delpension, mens endelig berigtigelse foretages i  

 det følgende regnskabsår.
Stk. 3.  I medfør af lov nr. 134 af 20. marts 1976 om  

 ændring af regler for statens udbetaling af refusion af kommunernes udgifter  

 i henhold til den sociale pensions- og bistandslovgivning m.v. yder staten  

 endvidere fuld løbende refusion af kommunernes udgifter efter Ved Finansministeriets bekendtgørelse om dato for statens udbetaling af  

 refusion af kommunernes udgifter i henhold til den sociale pensions- og  

 bistandslovgivning m.v. er fastsat, at refusion på områder, der omfattes af  

 nævnte lov nr. 134, udbetales, så den kan være til kommunens disposition den  

 næstsidste bankdag i måneden forud for den måned, refusionen vedrører.
 Stk.4.  I medfør af lov om kommunal aktivering følger  

 statens udbetaling af refusion af kommunernes udgifter efter denne lov  

 reglerne om udbetaling af refusion efter bistandsloven.
 § 20.  For kommunernes anmeldelse af udgifter til  

 statsrefusion gælder herefter følgende regler:
 Stk. 2.  Anmodning om statsrefusion fremsættes  

 kvartalsvis over for Socialministeriet.
Stk. 3.  Anmodningen skal indeholde en opgørelse over  

 kommunens forventede udgifter i året til og med tilskudskvartalet.
Opgørelsen  

 foretages på skemaer, der udsendes fra Socialministeriet.
Ministeriet  

 fastsætter regler og vejledning om fremgangsmåden og fastsætter tillige  

 fristen for indsendelse af kommunernes kvartalsopgørelser.
 Stk. 4.  Når de enkelte kommuners refusionsbeløb for et  

 kvartal er fastlagt af Socialministeriet på grundlag af det modtagne  

 refusionsskema, kan der ikke foretages ændring af kvartalsbeløbet.
§ 21.  Socialministeriet anviser efter en vurdering af  

 de anmeldte kvartalsbeløb refusion med 1/3 pr. måned af kvartalsbeløbet.
Dog  

 anvises børnetilskud med det fulde kvartalsbeløb i kvartalets første måned.
 Stk. 2.  Refusionen for ydelser efter lov om social  

 pension, lov om social bistand, lov om kommunal aktivering og kapitel 3  

 (børnebidrag) i lov om børnetilskud og forskudsvis udbetaling af børnebidrag  

 anvises, så den kan være til kommunens disposition den næstsidste bankdag i  

 måneden før hver af de tre tilskudsmåneder.
Stk. 3.  For børnetilskud, dagpenge og delpension gælder  

 særlige anvisningsregler.
Refusion af børnetilskud anvises, så den kan være  

 til kommunens disposition den næstsidste bankdag inden den 20. i den første  

 måned af kvartalet.
Refusion af dagpenge anvises med 1/3, så den kan være til  

 kommunens disposition den sidste bankdag inden den 16. i hver af kvartalets  

 måneder.
Refusion af delpension anvises med 1/3, så den kan være til  

 kommunens disposition den næstsidste bankdag i hver af kvartalets måneder.
Restafregning § 22.  Foreløbig restafregning finder sted een gang  

 årligt og foretages af Socialministeriet.
Den foreløbige afregning sker i  

 tilknytning til udløbet af den kommunale supplementsperiode.
I forbindelse  

 hermed påhviler det kommunalbestyrelsen at indsende en foreløbig  

 refusionsopgørelse for det foregående regnskabsår i underskrevet stand senest  

 den 20. marts.
Stk. 2.  Har kommunen ifølge den foreløbige opgørelse  

 fået udbetalt mere i refusion, end den er berettiget til efter de  

 foranstående bestemmelser, påhviler det endvidere kommunalbestyrelsen  

 samtidig med den foreløbige opgørelses indsendelse at anvise forskelsbeløbet  

 til Socialministeriet.
Har kommunen ifølge opgørelsen fået udbetalt mindre i  

 refusion, end den er berettiget til, vil efterbetaling snarest blive  

 foretaget af Socialministeriet.
 § 23.  Endelig restafregning finder sted een gang  

 årligt og foretages af Socialministeriet, når kommunens regnskab er revideret  

 og forsynet med påtegning af kommunens revision.
Stk. 2.  Det påhviler kommunalbestyrelsen at indsende  

 underskrevet endelig refusionsopgørelse til Socialministeriet straks efter,  

 at revisor har forsynet opgørelsen med påtegning og senest den 20.august.
I  

 opgørelsen af den modtagne refusion i den endelige refusionsopgørelse  

 medregnes indbetalinger til eller udbetalinger fra Socialministeriet ifølge  

 den foreløbige opgørelse pr. 20. marts.
Stk. 3.  Har kommunen herefter fået udbetalt mere i  

 refusion, end den er berettiget til efter de foranstående bestemmelser,  

 påhviler det endvidere kommunalbestyrelsen samtidig med den endelige  

 opgørelses indsendelse at anvise forskelsbeløbet til Socialministeriet.
Har  

 kommunen ifølge opgørelsen fået udbetalt mindre i refusion, end den er  

 berettiget til, vil efterbetaling snarest blive foretaget af  

 Socialministeriet.
 § 24.  De nærmere regler for de to afregninger  

 fastsættes af Socialministeriet.
Anvisning af særlige betalinger fra staten  

 uden for § 25.  De i § 17 omhandlede betalinger efter  

 bistandslovens § 136, stk. 1, finder sted kvartalsvis efter nedenstående  

 regler.
 Stk. 2.  Anmodning om udbetaling fremsættes kvartalsvis  

 over for Socialministeriet.
Stk. 3.  Anmodningen skal indeholde oplysninger om det  

 forventede gennemsnitlige antal pensionister, for hvem pensionen benyttes som  

 betaling for opholdet.
Socialministeriet fastsætter regler og vejledning om  

 fremgangsmåden og fastsætter tillige fristen for indsendelse af kommunens  

 anmodning.
 Stk. 4.  Socialministeriet anviser efter en vurdering af  

 kommunens anmodning de omhandlede beløb med 1/4 i hver af månederne februar,  

 maj, august og november.
 Stk. 5.  Beløbene anvises, så de kan være til kommunens  

 disposition den sidste bankdag inden den 16. i de nævnte måneder.
 Stk. 6.  Restafregning af statens betalinger for et  

 regnskabsår finder sted svarende til bestemmelserne i §§ 22-24.
Afkrævning af forskudsvis udbetalte  

 børnebidrag § 26.  Inddrivelse skal ske så hurtigt som muligt  

 under iagttagelse af reglerne i kapitel 3 i lov om børnetilskud og  

 forskudsvis udbetaling af børnebidrag, Socialministeriets cirkulære af 10.  

 april 1979 om inddrivelse af underholdsbidrag og de neden for angivne  

 bestemmelser.
Stk. 2.  Tilsidesættelse af bestemmelserne i stk. 1 vil  

 efter omstændighederne kunne medføre fortabelse af krav på statsrefusion, jf.  

 § 13, stk. 1, og § 31, stk. 2. Afkrævning af bidrag i Danmark § 27.  Den kommune, der udbetaler et bidrag, skal,  

 hvis den bidragsskyldige bor i kommunen, opkræve bidraget.
Bor den  

 bidragsskyldige i en anden kommune, skal udbetalingskommunen til nævnte  

 kommune sende anmodning om opkrævning af bidraget.
Der skal kvitteres for  

 modtagelse af anmodningen.
 Stk. 2.  Indbetalte bidrag fra den bidragsskyldige  

 indtægtsføres i den afkrævende kommune og føres fuldt ud til fradrag i den  

 løbende opgørelse vedrørende statsrefusion.
 Stk. 3.  Den kommune, der opkræver bidrag hos den  

 bidragsskyldige, skal, når den bidragsskyldige flytter, sammen med sagen om  

 opkrævning til den ny opholdskommune sende specifikation af restgælden og  

 skal fra denne kommune have kvittering for modtagelse af sagen, jf. stk. 1,  

 og den tidligere opholdskommune skal samtidig give udbetalingskommunen  

 meddelelse om sagens oversendelse.
 Stk. 4.  Den kommune, der opkræver bidrag hos den  

 bidragsskyldige, skal, når den bidragsskyldige afgår ved døden, straks  

 underrette den kommune, der udbetaler bidraget, jf. i denne forbindelse  

 bestemmelsen i lov om børnetilskud og forskudsvis udbetaling af børnebidrag §  

 4, stk. 3, nr. 2, sammenholdt med stk. 2.
Afkrævning af bidrag i udlandet § 28.  Bidragssager, der vedrører bidragsskyldige med  

 bopæl i de øvrige nordiske lande, behandles i overensstemmelse med reglerne i  

 den nordiske konvention om inddrivelse af underholdsbidrag.
Henvendelse om  

 inddrivelse af bidrag, som er udbetalt forskudsvis, kan derfor af kommunen  

 rettes direkte til de i konventionens artikel 2 nævnte myndigheder i andre  

 nordiske lande.
 § 29.  Bidragssager, der vedrører bidragsskyldige med  

 kendt bopæl i udlandet bortset fra de nordiske lande, sendes af statsamtet  

 (eventuelt Københavns Kommunes social- og sundhedsforvaltning) til afkrævning  

 gennem vedkommende danske diplomatiske repræsentation.
 Stk. 2.  Repræsentationerne sender beløbene til de  

 kommuner, der har anmodet om afkrævning af bidragene.
Revision og berigtigelser § 30.  Den kritiske revision af kommunernes regnskaber  

 vedrørende de områder, der omfattes af denne bekendtgørelse, udføres af  

 vedkommende kommunes revision, jf.
Socialministeriets bekendtgørelse af d.d.  

 om revision af kommunernes regnskaber på visse dele af det sociale område.
 § 31.  Såfremt revisionen har påpeget, at et beløb med  

 urette er anmeldt til statsrefusion, og revisionens bemærkning herom  

 godkendes af kommunalbestyrelsen eller eventuelt af Socialministeriet, skal  

 der foretages tilsvarende fradrag i beløb, der senere anmeldes til refusion.
 Stk. 2.  I princippet skal enhver udgift, der ikke er  

 afholdt efter reglerne, jf. § 13, holdes uden for refusionsordningen.  

 Berigtigelse af fejl fra kommunens side skal ske, hvor der er udbetalt for  

 meget, og hvor modtageren ikke skal afkræves det for meget udbetalte, jf. dog  

 stk. 3-5. Berigtigelse af fejl, herunder misforståelser, skal ske uden hensyn  

 til, om de ansvarlige har været i god tro, eller om fejlen på anden måde har  

 været undskyldelig, jf. dog stk. 3-5.
 Stk. 3.  Berigtigelse af allerede afholdte udgifter skal  

 dog ikke ske, hvor der er tale om ganske uvæsentlige udgifter, eller hvor den  

 administrative indsats med hensyn til berigtigelse i den konkrete sag vil  

 være uforholdsmæssig stor sammenlignet med det opnåelige resultat.
 Stk. 4.  Socialministeriet vil kunne se bort fra kravet  

 om berigtigelse, når der foreligger ganske særlige grunde.
 Stk. 5.  For spørgsmålet om, hvorvidt berigtigelse skal  

 finde sted, vil det have betydning, om en ydelse er foretaget på grundlag af  

 en fortolkning, hvorom der kan være tvivl, eller udmålt under udøvelse af et  

 vanskeligt skøn.
Stk. 6.  Har revisionens stikprøver vist, at der som  

 følge af forkert anvendelse af reglerne er sket fejl i et større antal  

 ensartede sager, vil berigtigelse kunne ske derved, at kommunalbestyrelsen  

 lader foretage en skønsmæssig beregning af, hvor meget statens refusion ville  

 være blevet nedsat, hvis reglerne var blevet fulgt.
Dette skøn er undergivet  

 den sædvanlige revisionsmæssige bedømmelse af refusionsopgørelsen.
 Stk. 7.  Fejl, der er konstateret ved revisionens  

 stikprøver, vil som hovedregel ikke medføre pligt for kommunen til at  

 gennemgå de øvrige sager inden for vedkommende område med henblik på  

 yderligere berigtigelser, medmindre revisionen finder dette nødvendigt på  

 grund af særlige mangler, f.eks. med hensyn til fortolkning af lovgivningen  

 eller med hensyn til den anvendte forretningsgang.
Ikrafttrædelse § 32.  Bekendtgørelsen træder i kraft den 1. januar  

 1994. Samtidig ophæves Socialministeriets bekendtgørelse nr. 88 af 18.  

 februar 1991 om kommunernes regnskabsaflæggelse og statsrefusion m.v. på  

 visse dele af det sociale område samt Socialministeriets bekendtgørelse nr.  

 1131 af 15. december 1992 om ændring af samme bekendtgørelse.
 Stk.2.  De bestemmelser i Socialministeriets  

 bekendtgørelse nr. 88 af 18. februar 1991, der vedrører tilbud om aktivering,  

 finder fortsat anvendelse for tilbud, som modtageren har påbegyndt inden den  

 1.januar 1994, indtil afslutningen af tilbudet, jf. lov om kommunal  

 aktivering, § 32.
