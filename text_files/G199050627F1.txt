Formålet med registeret er at følge udviklingen af antallet af anbringelser af børn og unge uden for eget hjem, at danne grundlag for udarbejdelse af statistikker til brug for amtskommunen og de enkelte kommuner i Ribe Amt i henhold til vejledning om opholdsbetaling m.v. ved formidlet døgnophold for børn og unge samt at danne grundlag for amtskommunens planlægning på institutionsområdet.
Endvidere er formålet med registeret at lette det daglige administrative arbejde og at danne grundlag for amtskommunens opkrævning af tilsynshonorar for børn og unge anbragt i familiepleje m.v.
Personkreds: Registeret må kun indeholde oplysninger om børn og unge fra Ribe Amt, der er anbragt unden for eget hjem, oplysninger om disses forældre/værger og plejefamilie samt oplysninger om sagsbehandlere i amtet og kommunerne.
 Ikrafttrædelsesdato: 15/02/1990.
