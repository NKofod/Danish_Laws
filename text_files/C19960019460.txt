(Regnsk.
Vejle) 1. Indledning Reglerne om regnskabsaflæggelse samt revision m.v. i forbindelse med  

 udbetaling af støttemidler fra Den Europæiske Socialfond findes i  

 Arbejdsmarkedstyrelsens bekendtgørelse nr. 910 af 15. oktober 1996 herom, der  

 er udstedt med hjemmel i lov nr. 335 af 1. maj 1996 om administration af  

 tilskud fra Den Europæiske Socialfond.
 I det efterfølgende angives Arbejdsmarkedsstyrelsens retningslinier for  

 anvendelsen af bestemmelserne i bekendtgørelsen.
Socialfondens formål Den Europæiske Socialfond har til formål at medvirke til at fremme  

 udvikling og strukturtilpasning i tilbagestående regioner og i regioner med  

 industriel tilbagegang.
Endvidere skal fonden sætte ind mod langtidsledighed  

 og lette arbejdstagernes tilpasning til ændringer i den industrielle  

 produktion.
For at bekæmpe arbejdsløsheden bidrager Socialfonden bl. a. til at lette adgangen til arbejdsmarkedet, at udvikle faglige færdigheder og kvalifikationer og at tilskynde til oprettelse af nye arbejdspladser.
 Følgende fire overordnede mål regulerer Socialfondens indsats i Danmark:
Mål Formål med det enkelte mål Mål 2: Omstilling i de regioner, grænseregioner eller dele af  

 regioner (herunder beskæftigelsesområder og bysamfund), der er hårdt ramt af  

 den industrielle tilbagegang.
 Mål 3: Bekæmpelse af langtidsledighed og fremme af den  

 erhvervsmæssige integrering af unge samt foranstaltninger til støtte for  

 personer, der er udsat for udelukkelse fra arbejdsmarkedet.
 Mål 4: Lettelse af arbejdstagernes (m/k) tilpasning til de  

 industrielle ændringer og udviklingen i produktionssystemerne.
 Mål 5b: Fremme af udviklingen af landdistrikterne ved at lette den  

 strukturelle tilpasning under hensyn til miljø- og naturbeskyttelse.
 Herudover findes der flere forskellige Fællesskabsinitiativer med følgende  

 formål:
 ADAPT: Fremskynde tilpasningen af arbejdsstyrken til de  

 strukturelle ændringer i industrien, forbedre konkurrenceevnen inden for  

 industri, tjenesteydelser og handel, forbedre arbejdstagernes kvalifikationer  

 samt øge deres fleksibilitet og mobilitet med henblik på at forebygge  

 ledighed.
 EMPLOYMENT-NOW: Fremme kvinders beskæftigelsesmuligheder på  

 arbejdsmarkedet.
 EMPLOYMENT-YOUTHSTART: Fremme beskæftigelsesmulighederne og  

 integrationen af unge under 20 år på arbejdsmarkedet eller til en anerkendt  

 (erhvervs)uddannelsesform.
 EMPLOYMENT-HORIZON: Forbedre beskæftigelsesvilkår og udsigter for  

 handicappede.
 EMPLOYMENT-INTEGRA: Fremme socialt udstødtes integrering på  

 arbejdsmarkedet.
 INTERREG II: Fremme oprettelse og udbygning af samarbejdsnet på  

 tværs af de interne EU-grænser samt medvirke til at tilpasse EUs ydre  

 grænseområder til deres nye funktion som grænseområder for et integreret  

 enhedsmarked.
 LEADER II: Støtte forsøg med udvikling af landdistrikterne på  

 basis af de lokale forhold, hvor der tilskyndes til igangsætning af aktioner  

 af nyskabende karakter inden for alle former for økonomisk aktivitet.
 PESCA: Sætte fiskerisektoren i stand til at gennemføre en  

 omstilling og hjælpe den med at klare de sociale og økonomiske følger.
 KONVER: Fremme erhvervsomstillingen i områder, som er mest  

 afhængige af militærindustri eller millitærbaser, således at det teknologiske  

 potentiale i disse områder bevares og udnyttes.
 URBAN: Afhjælpe økonomiske, sociale og miljømæssige problemer i  

 byområder i vanskeligheder, hvor problemerne bør løses gennem støtte til  

 jobskabelse, forbedring af infrastrukturer og fysisk miljø, sociale  

 faciliteter og undervisning.
 For indsatsen under Den Europæiske Socialfond gælder, at den bl.a. skal  

 fremme lige muligheder for mænd og kvinder på arbejdsmarkedet, og at den ikke  

 må være konkurrenceforvridende, hvilket bl.a. indebærer, at der kun kan ydes  

 støtte til uddannelsesforanstaltninger i særskilte brancher og  

 enkeltvirksomheder, såfremt indsatsen ikke er virksomhedsspecifik.
2. Støttebetingelser Til § 2 2.1 Oplysninger om de specifikke krav, der stilles for at opnå  

 støtte fremgår af:
 1. Forordningerne.
 2. Programmerne.
 3. De årlige udmeldinger af mål og rammer fra  

 overvågningsudvalgene.
 4. De regionale socialfondsplaner.
Til § 3 2.2 Additionalitetsbestemmelserne findes i  

 Samordningsforordningen, (2082/93), artikel 9, stk 1: »For at sikre en  

 reel økonomisk virkning kan de bevillinger fra strukturfondene og FIUF, der i  

 den enkelte medlemsstat er bestemt til hvert af målene i artikel 1 i  

 forordning (EØF) nr. 2052/88, ikke træde i stedet for offentlige eller  

 lignende udgifter til strukturformål i medlemsstaten i de områder, der er  

 støtteberettigede under et givet mål.« I praksis skal vurderingen af, om additionalitetsprincippet er overholdt,  

 ske ved en vurdering af ansøgningen og eventuelle bilag til denne.
Forekommer  

 ansøgningen mangelfuld, indhentes yderligere oplysninger.
Såfremt ansøgningen  

 efter sit umiddelbare indhold opfylder additionalitetsprincippet, er dette  

 tilstrækkeligt på dette tidspunkt.
 Når projektet er i gang, er det imidlertid nødvendigt i forbindelse med  

 projektadministrationens almindelige tilsynspligt at påse, at  

 additionalitetsprincippet fortsat er overholdt.
 Såfremt det allerede på ansøgningstidspunktet ud fra det foreliggende  

 ansøgningsmateriale fremgår, at additionaliteten ikke er opfyldt, skal den  

 administrative myndighed enten afvise ansøgningen, eller give den en  

 påtegning herom, før den sendes videre til projektgodkendelsesudvalget.
Såfremt det under afviklingen af et godkendt projekt konstateres, at  

 additionaliteten ikke er opfyldt, skal projektadministrationen på dette  

 tidspunkt konkret tage stilling til projektets fortsættelse.
Det er i givet  

 fald de projektansvarlige, der indestår for den manglende overholdelse af  

 additionaliteten.
 Det vil være et naturligt led i administrationen, at en projektansøger  

 vejledes om sit ansvar, både med hensyn til overholdelse af  

 additionalitetsprincippet og med hensyn til opfyldelse af de øvrige  

 betingelser.
Additionaliteten skal være opfyldt i forhold til den lovgivning, der  

 gælder ved projektets start.
Det har således ingen betydning for igangværende  

 projekter, at lovgivningen ændres undervejs i projektet.
3. Tilsagn Til § 4, stk. 2 2.3 Ved indgåelse af de følgende rater ved flerårige forpligtelser  

 bedømmes fremskridtene i gennemførelsen af foranstaltningen udfra en  

 økonomisk målestok, en indholdsmæssig målestok (målopfyldelse) og en  

 delevaluering.
Til § 5, stk. 2 2.4 Projekter, der ønskes støttet af Socialfonden, skal udfylde et  

 ansøgningsskema, som fremsendes til den relevante projektadministration.  

 Ansøgningsskemaet rekvireres hos projektadministrationen for de enkelte  

 mål/programmer.
 Ansøgningen skal bl.a. indeholde oplysninger om:
 1. Projektets navn, mål og indsatsområde.
 2. Ansøgers navn, projekt- og juridisk ansvarlig,  

 kontaktperson samt de nødvendige adresser og betalingsforbindelser.
 3. Projektresume.
 4. Tids- og afviklingsplan.
 5. Uddannelses- og erhvervssigte.
 6. En beskrivelse af projektet med baggrund, formål,  

 målgruppe herunder evt. deltagerantal (faktiske deltagere), plan for  

 gennemførelsen, herunder projektfaser, organisation og samarbejdspartnere,  

 evalueringsplan, forventet effekt samt evt. samspil med nationale  

 foranstaltninger og/eller tværnationale partnere m.v.
 7. Hvori additionaliteten består.
 8. Projektets budget- og finansieringsplan, herunder  

 evt. vejledende gennemsnitsudgifter pr. deltagertime.
9. Det ansøgte støttebeløb.
Vedrørende  

 støtteberettigede udgifter henvises til kommentarerne til punkt 3.3.
 Ansøgningen skal være forsynet med underskrifter fra de projektansvarlige  

 og juridisk ansvarlige.
Som projektansvarlig forstås den eller de personer, der har ansvaret for  

 projektets gennemførelse.
Som juridisk ansvarlig forstås den eller de  

 personer, der kan tegne og forpligte projektet økonomisk og retligt.
 På Fællesskabsinitiativerne skal der ligeledes indsendes en transnational  

 arbejdsplan, der skal underskrives af alle de transnationale partnere.
 Ansøgningsskemaet skal være modtaget af projektadministrationen inden for  

 den fastsatte ansøgningsfrist for at komme i betragtning.
 Projektansøgninger behandles i overensstemmelse med de regler og  

 godkendelsesprocedurer, der er fastsat i Arbejdsmarkedsstyrelsens  

 bekendtgørelse nr. 909 af 15. oktober 1996 om ansvar og kompetence m.v. i  

 forbindelse med administration af støttemidler fra Den Europæiske Socialfond.
 For fastsættelsen af støtteprocenten for nedenstående mål og initiativer  

 gælder følgende tre hovedregler:
 1. Socialfondsstøtten kan ikke træde i stedet for en  

 national lovbundet forpligtelse.
 2. Socialfondsstøtten kan ikke indeholde  

 overfinansiering.
 3. Eventuelle indtægter skal indgå i den samlede  

 projektfinansiering.
Støtten fra Socialfonden kan variere efter det skønnede tilskudsbehov.
De  

 almindelige støtteprocenter for Mål 2, 3, 4, 5b, og Fællesskabsinitiativerne  

 er, jf.
Enkeltprogrammeringsdokumenterne/De Operationelle Programmer:
 Mål 2 og Mål 5b: 45 pct. af de samlede støtteberettigede udgifter  

 fratrukket eventuelle indtægter.
 Mål 3: 50 pct. af de samlede støtteberettigede udgifter fratrukket  

 eventuelle indtægter og private bidrag.
 Mål 4: 45 pct. af de samlede støtteberettigede udgifter fratrukket  

 eventuelle indtægter.
 Fællesskabsinitiativerne: 45 pct. (ADAPT) og 50 pct. (Employment)  

 af de støtteberettigede udgifter fratrukket indtægter.
 Socialfondsstøtten er angivet som de generelle og normalt maksimale  

 støtteprocenter.
Til § 6 2.5 Projektadministrationen fremsender tilsagnsskrivelsen til  

 ansøger i to underskrevne eksemplarer.
Ansøger returnerer det ene eksemplar i  

 underskrevet stand til projektadministrationen indenfor en eventuel fastsat  

 frist.
4. Betaling Til § 8, stk. 2 2.6 Det er en forudsætning for udbetalingen, at  

 Arbejdsmarkedsstyrelsen/projektadministrationen har modtaget beløbet fra  

 EU-Kommissionen.
Til § 8, stk. 3 2.7 Vedrørende støtteberettigede udgifter henvises til punkt 3.3.
Til § 9, stk. 2 2.8 Støttemodtagers revisor skal afgive en erklæring om, at  

 vedkommende er tilknyttet projektet som revisor, og at forretningsgangene for  

 og bogføringen af regnskabet er tilrettelagt i overensstemmelse med denne  

 vejledning.
 Erklæringen har følgende ordlyd:
 »Til projektadministrationen.
 Undertegnede erklærer hermed at være revisor for xxxx(projektnavn) under  

 ledelse af xxxxx(projektansvarlig/juridisk ansvarlig).
 Undertegnede har fået forelagt Arbejdsmarkedsstyrelsens bekendtgørelse om  

 regnskab og revision m.v. i forbindelse med udbetaling af støttemidler fra  

 Den Europæiske Socialfond samt vejledningen til denne, og er bekendt med de  

 regnskabs- og revisionsbestemmelser, der er gældende for et projekt under Den  

 Europæiske Socialfond.
 Undertegnede har foretaget en gennemgang af forretningsgangene for  

 bogføringen af projektet med det formål at sikre, at disse er tilrettelagt i  

 overensstemmelse med kravene i ovennævnte bekendtgørelse.
 Efter min opfattelse er forretningsgangene tilrettelagt på betryggende vis  

 og i overensstemmelse med kravene i bekendtgørelsen.
xxxxxxxxx (revisor)» Såfremt revisor ikke kan erklære sig som ovenfor anført, skal revisor tage  

 forbehold herfor.
 Såfremt revisor ønsker at give yderligere oplysninger i forbindelse med  

 den indledende gennemgang skal dette fremgå af et særskilt følgebrev til  

 ovenstående erklæring.
 Såfremt revisor fratræder under projektforløbet, skal revisor meddele  

 dette skriftligt til projektadministrationen.
 Den nytiltrådte revisor skal ligeledes skriftligt meddele  

 projektadministrationen, at vedkommende er tiltrådt som revisor for  

 projektet, og at vedkommende er bekendt med styrelsens bekendtgørelse om  

 regnskab og revision m.v. i forbindelse med udbetaling af støttemidler fra  

 Den Europæiske Socialfond samt denne vejledning.
Til § 9, stk. 5 2.9 Fristen for indsendelse af det reviderede årsregnskab er som  

 hovedregel 3 måneder efter kalenderårets afslutning, eller senest 3 måneder  

 efter datoen for projektets afslutning.
 Projektadministrationen kan i særlige tilfælde efter en konkret vurdering  

 forlænge fristen, jf. § 17, stk. 2 i bekendtgørelsen.
 Det er en betingelse for udbetaling af restbeløbet (saldoafregning), at en  

 evalueringsrapport, som omtalt i punkt 5.1., er indsendt og godkendt af  

 projektadministrationen.
5. Generelle regnskabskrav Til § 11 3.1 Formularer:
 I det omfang der findes/anvendes standardiserede formularer til brug for  

 udarbejdelse af budgetter, kvartalsrapporter, årsregnskaber,  

 evalueringsrapporter m.v., skal disse benyttes.
 Bogføringskrav:
Projektets udgifter og indtægter skal bogføres på særskilte konti, således  

 at der løbende kan redegøres for projektets økonomiske situation og  

 udvikling.
Støttemodtager skal opdele sin kontoplan, således at den som  

 minimum modsvarer den i årsregnskabet standardiserede specifikationsgrad.
 Bilagsdokumentation:
 Samtlige udgifter og indtægter (registreringer) skal være bogført og kunne  

 dokumenteres ved bilag, der vedrører det godkendte og gennemførte projekt.  

 Sker registreringen automatisk, kan bilaget erstattes med en beskrivelse, som  

 oplyser, hvorledes registreringen foretages, kontrolleres og opbevares.
Der skelnes mellem eksterne og interne bilag.
Som eksterne bilag anses  

 bilag, der er udstedt af andre end den bogføringspligtige/den  

 regnskabsførende støttemodtager.
Alle øvrige bilag anses for interne.
 Interne attestationer/anvisninger skal foretages af den projektansvarlige.
 Bilag vedrørende køb og salg skal indeholde oplysninger om:
 1. Sælgers/købers navn og adresse.
 2. Leverancens/ydelsens art, omfang og beløb.
 3. Dato for udstedelse.
 4. Fakturanummer/identifikationsnummer eller lignende.
 5. Konteringsspecifikation.
 6. Interne attestationer/anvisninger.
 Bilag vedrørende betalinger skal indeholde:
 1. Beløb.
 2. Dato for udstedelse.
 3. Betalingens formål.
 4. Bilagsnummer eller lignende.
 5. Konteringsspecifikation.
 6. Interne attestationer/anvisninger.
 Bilag vedrørende interne overførsler skal indeholde oplysninger om:
 1. Beløb.
 2. Dato for registrering.
 3. Bilagsnummer eller lignende.
 4. Begrundelse for overførslen.
 5. Konteringsspecifikation.
 6. Interne attestationer/anvisninger.
 Kontraktsforhold:
 I det omfang der til et projekt er knyttet samarbejdspartnere eller  

 underleverandører, skal den eller de aftaler, der regulerer forholdet mellem  

 parterne, foreligge skriftligt.
 Momsregler:
 e almindelige danske momsregler gælder for projekter under Den Europæiske  

 Socialfond.
 Som hovedregel er støttebeløb ikke afgiftspligtige efter Momslovens  

 bestemmelser.
 Hvis støttemodtager ikke driver afgiftspligtig aktivitet, følger  

 afgiftspligten Momslovens § 4, stk. 1, hvorefter støttemodtager ikke kan opnå  

 fradrag for indgående moms.
Det anbefales, at støttemodtager drøfter momsforhold med den til projektet  

 knyttede revisor.
Ved tvivlsspørgsmål bør der tillige rettes henvendelse til  

 den lokale told- og skatteregion.
 Skatteregler:
 Den nationale skattelovgivning gælder for projekter under Den Europæiske  

 Socialfond.
 Som hovedregel følger skattepligten støttemodtagers skattemæssige status.  

 Det vil sige, hvis støttemodtager er skattepligtig, indgår støttebeløbet i  

 den skattepligtige indkomst.
 I tvivlstilfælde skal støttemodtager kontakte den til projektet knyttede  

 revisor.
6. Budget- og finansieringsplaner Til § 14, stk. 1 3.2 Budgettet skal indeholde alle støtteberettigede  

 projektudgifter og -indtægter, herunder alle direkte og indirekte udgifter.
Til § 14, stk. 2 3.3 Alle projektrelaterede udgifter er som hovedregel  

 støtteberettigede.
 Følgende udgifter kan indgå i beregningsgrundlaget:
 Deltagere:
 1. Lønninger.
 2. Dagpenge, kontanthjælp, godtgørelse m.v.
 3. Pensionsbidrag, ATP og andre lønrelaterede  

 omkostninger.
 Opholds- og rejseudgifter for deltagere:
 Daglige transportudgifter og daglige udgifter til kost og logi i  

 forbindelse med eksterne kurser, herunder nødvendige rejseudgifter.
 Undervisningspersonale:
 1. Lønudgifter til internt og eksternt  

 undervisningspersonale, herunder uddannelse af undervisere.
 2. Pensionsbidrag, ATP og andre lønrelaterede  

 omkostninger.
 3. Rejse- og opholdsudgifter for undervisere.
 4. Eksternt rekvirerede kurser.
 Undervisningsmaterialer og -udstyr m.v.:
 1. Materialer og forbrugsartikler, der er nødvendige  

 for undervisningens gennemførelse, herunder personligt sikkerhedsudstyr m.v.
 2. Afskrivninger, se nedenfor, i forbindelse med  

 anskaffelse af forskelligt udstyr til undervisningsbrug.
3. Driftsmæssig leje og operationel leasing af udstyr,  

 lokaler og bygninger til undervisningsbrug.
Finansiel leasing behandles som  

 et almindeligt køb af faste anlægsaktiver.
 Ved operationel leasing forstås, at et lejet aktiv tilbageleveres til  

 udlejer ved lejeperiodens udløb.
Ved finansiel leasing forstås, at leasingtager har alle væsentlige risici  

 og fordele, som knytter sig til ejendomsretten af et leaset aktiv.
Ved  

 finansiel leasing vil leasingtager typisk overtage det leasede aktiv ved  

 leasingperiodens udløb for et symbolsk beløb.
 Andre udgifter:
 1. Lønninger til ikke-undervisningspersonale, bl.a.  

 til varetagelse af projektforberedelse samt ledelsesmæssige og administrative  

 opgaver ved projektgennemførelse m.v. samt indirekte lønomkostninger  

 (pensionsbidrag, ATP m.v.) i forbindelse hermed.
 2. Udgifter til ikke-undervisningspersonale i  

 forbindelse med nødvendige rejser og ophold, f.eks. ved projektbesøg og  

 lignende.
 3. Forskellige projektrelevante administrative  

 udgifter såsom annoncering og markedsføring, almindeligt kontorhold,  

 forsikringer m.m.
 4. Projektrelevante, faktiske udgifter til husleje,  

 vedligeholdelse, el, varme m.v., evt. forholdsmæssigt beregnet ud fra en klar  

 og gennemskuelig samt dokumenterbar metode.
 5. Udgifter til tilpasning af lokaler med henblik på  

 gennemførelse af undervisning for særlige grupper, f.eks. handicappede.
 6. Udgifter i forbindelse med tilvejebringelse af  

 nødvendige børnepasningsmuligheder.
 7. Udgifter til projektevaluering.
 8. Udgifter til revision.
 9. Udgifter til projektevaluering og revision, som  

 påløber efter projektets afslutning, kan afsættes i det afsluttende  

 årsregnskab.
 Uddybning af specifikke støtteberettigede udgifter m.v. fremgår nedenfor.
 Indirekte udgifter og indtægter:
Indirekte udgifter og indtægter, herunder kalkulatoriske poster eller  

 kapacitetsomkostninger, kan indgå i beregningsgrundlaget.
Såfremt dette er  

 tilfældet, skal det fremgå af ansøgningen (budgettet), hvilken  

 beregningsmetode, der er anvendt.
Ved hver regnskabsafslutning skal der  

 udarbejdes en opgørelse over indirekte udgifter og indtægter.
 Regnskabstallene for de indirekte udgifter og indtægter skal være baseret  

 på de faktiske omkostninger og kan ikke indeholde fortjeneste.
 Lønudgifter og konsulenthonorarer:
For interne lønudgifter skal der føres timeregnskab.
Interne timesatser må  

 ikke overstige overenskomstmæssige/dokumenterede private lønaftaler.
Der vil  

 maksimalt kunne godkendes en faktisk årsløn divideret med 1924 og for  

 timelønnede den faktiske timeløn med tillæg af ATP m.v.
Administrative  

 udgifter i tilknytning hertil kan medtages i et relevant og dokumenterbart  

 omfang.
For konsulenthonorarer skal grundlaget for afregningen være dokumenteret  

 skriftligt, f.eks. i form af timeregnskab m.v.
Regnskaberne skal indeholde de  

 faktiske, forbrugte udgifter og svare til markedsprisen herfor.
 Indgår interne timer i beregningsgrundlaget (de kalkulatoriske poster  

 eller kapacitetsomkostningerne), må disse ikke overstige  

 overenskomstmæssig/dokumenterede private lønaftaler.
 Interne timer, der indgår i kalkulatoriske poster eller  

 kapacitetsomkostninger, kan ikke samtidig indgå i projektets direkte  

 lønudgifter eller konsulenthonorarer vedrørende projektet.
 Afskrivninger:
For Socialfondsrelaterede og -relevante driftsudgifter anvendes generelt  

 en levetidsafskrivningsmodel.
Der skal således foretages en teknisk,  

 økonomisk levetidsvurdering af aktivet, herunder fastsættelse af restværdien  

 på projektafslutningstidspunktet.
 En eventuel forskel mellem den i budgettet estimerede scrapværdi og den  

 endelige afhændelsespris, restværdien, skal korrigeres i beregningsgrundlaget  

 for støtten.
 Afskrivningerne tager udgangspunkt i følgende retningslinier:
1. Kursusmaterialer, som anvendes en gang, afskrives  

 med 100 % 2. EDB-hardware afskrives lineært over 3 år.
Samlede  

 enheder med en anskaffelsespris under den skattemæssige grænse, kr. 8.600 for  

 1996, kan straksafskrives.
3. EDB-software afskrives lineært over 2 år.
Beløb  

 under den skattemæssige grænse kan straksafskrives.
 4. Øvrigt inventar og materiel afskrives over 5 år.
 Det er ikke tilladt at afskrive på allerede fuldt afskrevet udstyr,  

 ligesom udstyr indkøbt af det offentlige ikke kan danne grundlag for  

 afskrivning, hvis udstyret afskrives på købstidspunktet.
Afskrivningsperioden omfatter kun den tid, projektet reelt anvender det  

 indkøbte udstyr til projektformålet.
Anvendes f.eks.
EDB-hardware i 8 hele  

 kursusuger, kan der medtages 8/52 x 1/3 af anskaffelsesværdien i regnskabet.
 Ikke støtteberettigede udgifter:
 Følgende udgifter er ikke støtteberettigede:
 1. Bankudgifter, renter på lån og kassekredit.
 2. Andre udgifter af finansiel art.
 3. Gratialer, provisioner samt  

 ikke-overenskomstregulerede godtgørelser til personalet m.v.
 4. Afskrivninger på bygninger.
Til § 14, stk. 3 3.4 Indtægter i forbindelse med gennemførelse af et projekt,  

 herunder kreditnotaer, rabatter m.v., skal modregnes i de støtteberettigede  

 udgifter.
Som det fremgår af punkt 2.4, skal eventuelle indtægter indgå i den  

 samlede finansiering og fratrækkes inden støtten beregnes, da det alene er  

 nettoudgifter, som er støtteberettigede.
Til § 14, stk. 4 3.5 Underholdsydelser, såsom kontanthjælp, dagpenge,  

 kursusgodtgørelse m.v. kan indgå fuldt ud som medfinansiering.
Til § 14, stk. 5 3.6 Har støttemodtager indgået kontraktlige forpligtelser, kan der  

 ske hensættelse hertil.
Her tænkes f.eks. på:
 1. Efterfølgende retablering af lejede lokaler m.v.
 2. Revisionshonorar for udarbejdelse af årsregnskabet.
 3. Udgifter til evaluering (udarbejdelse af  

 evalueringsrapporten) og effektundersøgelser, som finder sted efter  

 projektets afslutning.
7. Kvartalsrapporter Til § 15 3.7 Kvartalsrapporten skal indeholde oplysninger om projektets  

 anvendelse af støtteløbet samt eventuelt oplysninger vedr. projektets forløb  

 og eventuelle deltagere.
 Såfremt projektet følger kalenderåret og kun varer et år, skal der  

 indsendes tre kvartalsrapporter (akkumuleringsprincippet skal følges) samt et  

 endeligt revideret årsregnskab.
 Der henvises endvidere til kommentarerne i punkt 3.1 vedrørende  

 formularer.
 Det nærmere indhold i kvartalsrapporten er bl.a.:
 1. Opgørelse over det faktiske, akkumulerede  

 økonomiske forbrug ved slutningen af hvert kvartal med angivelse af  

 finansieringen.
 2. Sammenholdelse af det faktiske akkumulerede  

 økonomiske forbrug for kvartalet/kvartalerne med årsbudgettet.
8. Årsregnskab (Projektregnskab) Til § 16 3.8 Støttemodtager skal udarbejde et årsregnskab ved kalenderårets  

 udgang og/eller projektets afslutning.
Der skal udarbejdes et årsregnskab for  

 hvert år, projektet strækker sig over.
Følgende eksempel beskriver dette:
Såfremt et projekt eksempelvis løber i perioden 1. juli 1997 - 30. juni  

 1998, skal der udarbejdes 2 årsregnskaber.
Det første årsregnskab vil vedrøre  

 perioden 1. juli - 31. december 1997, og det andet årsregnskab vil vedrøre  

 perioden 1. januar - 30. juni 1998. Det første årsregnskab skal være indsendt  

 senest d. 31. marts 1998, og det andet årsregnskab skal være indsendt senest  

 d. 30. september 1998, jf. tidsfristerne i § 17 i bekendtgørelsen.
Årsregnskabet skal være opbygget på samme måde som budgettet, således at  

 sammenligning er mulig.
I øvrigt henvises til punkt 3.1.
9. Revision Til § 25 4.1 Det reviderede årsregnskab skal forsynes med en påtegning med  

 følgende ordlyd:
 »Vi har revideret det af projektet aflagte projektårsregnskab for  

 regnskabsperioden xx. xx. xxxx til 31. december 199x.
Den udførte revision Vi har udført vor revision i overensstemmelse med de retningslinier, som  

 fremgår af Arbejdsmarkedsstyrelsens bekendtgørelse om regnskab og revision  

 m.v. i forbindelse med udbetaling af støttemidler fra Den Europæiske  

 Socialfond og af den dertil hørende vejledning.
 Revisionen har ikke givet anledning til forbehold.
Konklusion Det er vor opfattelse, at projektårsregnskabet er aflagt i  

 overensstemmelse med de i ovennævnte bekendtgørelse m.v. anviste  

 retningslinier.
Revisionen er afsluttet den xx.xx.199x Navn Til § 25, stk. 2 4.2 Finder revisor anledning til at tage forbehold , skal dette  

 placeres i et særskilt afsnit i revisors påtegning, ligesom forbeholdet skal  

 begrundes, således at projektadministrationen kan få en klar forståelse af  

 årsagen hertil.
Finder revisor anledning til at afgive supplerende oplysninger ,  

 skal disse placeres i et særskilt afsnit i revisors påtegning.
Supplerende  

 oplysninger kan f.eks. omhandle revisors henvisning til beregning af  

 skønsmæssige poster, som vedrører perioden efter projektets afslutning.
10. Evaluering Til § 27, stk. 1 5.1 Alle projekter skal ved projektets afslutning afgive en  

 evalueringsrapport til projektadministrationen.
Indsendelse af  

 evalueringsrapporten skal som hovedregel ske samtidig med det afsluttende  

 reviderede årsregnskab.
 Evalueringsrapporten skal som minimum indeholde oplysninger om følgende  

 forhold:
 1. Projektets målsætning, omfang og karakter.
 2. Projektets deltagersammensætning, herunder  

 rekrutteringsprocesser.
 3. Projektets gennemførelse i forhold til de  

 forudsatte mål og resultater.
 4. Angivelse af eventuelle barrierer, der hindrede, at  

 indsatsen fik de ønskede virkninger.
 5. Projektets effekter for deltagerne og eventuelle  

 andre involverede interessenter.
 5.2. For projekter under Fællesskabsinitiativerne EMPLOYMENT og  

 ADAPT skal evalueringsrapporten endvidere indeholde en vurdering af  

 projektets transnationale samarbejde og transnationale aktiviteter, herunder  

 en vurdering af, hvilken effekt det transnationale samarbejde har haft på  

 projektet som helhed.
 11. Kontrol og tilsyn m.v.
Til § 28 6.1 Ifølge artikel 5 i Traktaten om det Europæiske Økonomiske  

 Fællesskab er Danmark forpligtet til at træffe alle almindelige eller særlige  

 foranstaltninger, som er egnede til at sikre opfyldelsen af de forpligtelser,  

 som følger af traktaten eller af retsakter foretaget af EU's institutioner.
Forvaltningen af Socialfondsmidler i Danmark sker principielt efter samme  

 generelle og overordnede regler som den nationale administrative indsats i  

 øvrigt.
EU-midlerne skal således behandles med samme omhu som danske midler.
 Det er pålagt Arbejdsmarkedsstyrelsen/projektadministrationerne at træffe  

 de nødvendige foranstaltninger til finansiel kontrol af projekter, der  

 modtager støtte fra Den Europæiske Socialfond, herunder:
 at kontrollere, at projekter afvikles i overensstemmelse med  

 meddelte tilsagn m.v.
at forebygge og forfølge uregelmæssigheder, at søge tilbagebetalt midler, der er gået tabt som følge af  

 misbrug eller forsømmelighed.
Udover Arbejdsmarkedsstyrelsens og projektadministrationernes kontrol, og  

 uden at gribe ind i denne, kan tjenestemænd eller andre repræsentanter fra  

 Kommissionen eller andre enheder i centraladministrationen, bl.a. ved  

 stikprøvekontrol, på stedet kontrollere de aktioner, der finansieres af  

 strukturfondene, samt forvaltnings- og kontrolsystemerne.
Kommissionen  

 underretter Arbejdsmarkedsstyrelsen herom forud for kontrollen.
Embedsmænd  

 fra eller andre repræsentanter for Arbejdsmarkedsstyrelsen kan deltage i  

 kontrollen.
Arbejdsmarkedsstyrelsen, den 5. december  

 1996 Morten Fenger / Susanne Stantorp Indholdsfortegnelse 1. Indledning 2. Støttebetingelser 3. Tilsagn 4. Betaling 5. Generelle regnskabskrav 6. Budget og finansieringsplaner 7. Kvartalsrapporter 8. Årsregnskab 9. Revision 10. Evaluering 11. Kontrol og tilsyn m.v.
