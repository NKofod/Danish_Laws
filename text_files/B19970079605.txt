§ 1 I Arbejdsmarkedsstyrelsens bekendtgørelse nr. 1256 af 19. december 1996 om  

 en aktiv arbejdsmarkedsindsats foretages følgende ændringer:
 1. I § 19 indsættes som nyt stk. 3 :
»Stk. 3.  Ledige, der af Arbejdsformidlingen har  

 fået udleveret et fremmødekort med en kontaktdato, afmeldes af  

 Arbejdsformidlingen, hvis de ikke kontakter Arbejdsformidlingen på  

 kontaktdagen.
Arbejdsformidlingen underretter den ledige om afmeldingen.
Ved  

 afmelding af ledige kontanthjælpsmodtagere underrettes endvidere kommunen.  

 For kontanthjælpsmodtagere, der er medlemmer af en arbejdsløshedskasse, skal  

 såvel arbejdsløshedskassen som kommunen underrettes.«.
 2. § 20, stk. 4, affattes således:
 » Stk. 4.  Arbejdsløshedskassernes afmelding, jf.  

 stk. 2 og 3, skal ske ved hjælp af elektronisk dataoverførsel.«.
 3. Efter § 20, stk. 4, indsættes som nye stykker:
 » Stk. 5.  Direktøren for Arbejdsmarkedsstyrelsen  

 fastsætter efter drøftelse med direktøren for Arbejdsløshedsforsikringen  

 hvilke arbejdsløshedskasser, der skal foretage den elektroniske afmelding  

 on-line og datoen for overgang til on-line afmelding.
 Stk. 6.  Arbejdsformidlingen sender kvittering til  

 arbejdsløshedskassen ved afmeldinger efter stk. 2-5.
 Stk. 7.  Ved afmelding efter stk. 1 underretter  

 arbejdsformidlingen vedkommende om afmeldingen og om eventuel gentilmelding,  

 jf. § 21.«.
 4. Efter § 20 a, stk. 1, indsættes som nye stykker:
»Stk. 2 .  Arbejdsformidlingen afmelder en ledig,  

 der har været registreret som sygemeldt i mindst 14 dage, medmindre den  

 ledige er registreret som personligt tilmeldt.
Arbejdsformidlingen skal  

 forinden underrette den ledige om, at vedkommende vil blive afmeldt  

 Arbejdsformidlingen, medmindre vedkommende tilkendegiver ikke længere at være  

 sygemeldt.
 Stk. 3.  Arbejdsformidlingen afmelder en ledig, hvis  

 Arbejdsformidlingen ikke kan få pågældendes adresse oplyst, og en henvendelse  

 til arbejdsløshedskassen ikke har løst problemet.
Stk. 4.  Arbejdsformidlingen afmelder en ledig, hvis  

 Arbejdsformidlingen ikke kan få oplyst formidlingsrelevante oplysninger efter  

 § 18, stk. 1, og den ledige ikke reagerer på Arbejdsformidlingens kontakt  

 herom.
Arbejdsformidlingen skal forinden underrette den ledige om, at  

 vedkommende vil blive afmeldt.«.
 Stk. 2-5 bliver herefter til stk. 5-8.
 5. I § 20a, stk. 5, som bliver stk. 8, ændres »stk.  

 1-4« til: »stk. 1-7«.
§ 2 Bekendtgørelsen træder i kraft den 1. november 1997.
