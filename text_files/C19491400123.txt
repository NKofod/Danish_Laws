§ 1 Klitplantagerne henhører under landbrugsministeriet.
Klitdirektøren  

 forestår den forstlige ledelse af plantagerne og udøver desuden de ham i  

 henhold til sandflugtsloven af 29. marts 1867 og tillæg til denne lov af 11.  

 maj 1935 tillagte funktioner.
§ 2 Klitdirektøren forelægger følgende sager til landbrugsministeriets  

 afgørelse:
 1. Forslag til bidrag til de årlige finanslovforslag,  

 tillægsbevillingslovforslag og normeringslovforslag.
 2. Alle sager, til hvis gennemførelse der kræves  

 særlig bevilling.
 3. Alle sager, hvor landbrugsministeriet eller anden  

 højere statsmyndighed har afgørelsen i henhold til gældende love og  

 bestemmelser.
 4. Sager angående køb og afgivelse af faste ejendomme,  

 angående skellinier og grænseforandringer, servitutter, leje- og  

 forpagtningskontrakter samt sager angående hegn, veje og vandløb, der påfører  

 klitplantagerne vedvarende byrder eller rettigheder af større økonomiske  

 omfang.
 5. Sager angående militærvæsenets, foreningers og  

 enkeltpersoners særlige benyttelse af klitplantagernes arealer.
 6. Retssager, hvori det anses for ønskeligt at benytte  

 sagførerhjælp, eller som frembyder sådanne tvivl, at der er grund til at  

 forelægge dem for landbrugsministeriet.
7. Fredningssager, hvorved klitplantagernes arealer  

 pålægges fredningsbyrder 8. Sager om udnævnelse, forflyttelse, afskedigelse og  

 suspension af tjenestemænd samt andre personalesager, som ikke er henlagt til  

 direktørens afgørelse.
§ 3 Klitdirektøren har ledelsen af og ansvaret for driften af klitplantagerne.  

 Klitdirektøren modtager indberetninger og regnskaber fra samtlige  

 klitplantager og aflægger månedsvis regnskab overfor landbrugsministeriet.  

 Klitdirektøren er ansvarlig for, at givne bevillinger benyttes efter  

 hensigten og ikke overskrides.
§ 4 Klitdirektøren foretager selv eller ved overklitfogederne eller  

 klitplantøren ved klitdirektoratet kasseeftersyn og optælling af beholdninger  

 i klitplantagerne og sender indberetning herom til landbrugsministeriet.
Overklitfogederne § 5 Overklitfogedernes tjenesteområde omfatter:
 1. Funktion som overklitfoged i henhold ti lov om  

 sandflugtens dæmpning m.v. af 29. marts 1867 samt tillæg til denne lov af 11.  

 maj 1935.
 2. Funktion som klitdirektørens medhjælper og  

 stedfortræder ved inspektion, kasseeftersyn, beholdningsoptælling og i andre  

 tilfælde, hvor klitdirektøren pålægger dem forretninger på sine vegne.
 3. Bestyrelsen af den klitplantage, hvor de er bosat,  

 i hvilken henseende de er undergivet de samme regler som klitplantørerne.
 Klitplantøren (fortskandidaten) ved klitdirektoratet.
§ 6 Klitplantøren (forstkandidaten) ved klitdirektoratet gør tjeneste på  

 klitdirektoratets kontor efter klitdirektørens nærmere bestemmelse og kan  

 desuden udsendes til forhandling på klitdirektørens vegne samt beordres til  

 at foretage kasseeftersyn og beholdningsoptælling hos klitplantørerne.
Klitplantørerne § 7 Klitplantørerne forestår den daglige ledelse af arbejdet i den  

 klitplantage, hvor de er ansat.
Det er deres opgave at sørge for, at alle  

 arbejder udføres på den bedste og mest hensigtsmæssige måde, og de har  

 overfor klitdirektøren ansvaret for, at dette sker.
De forestår salget af effekter samt inkasserer såvel indtægten heraf som  

 andre indtægter af det dem underlagte areal.
Klitplantørerne udfærdiger  

 månedsregnskaber for den klitplantage, hvor de er ansat, og indsender  

 regnskabet til klitdirektøren.
§ 8 Med hensyn til arbejdet i plantagerne m.v. skal der herom træffes nærmere  

 aftale med klitdirektøren ved inspektionerne.
Alle nye større arbejder som  

 f.eks. nyanlæg og grundforbedring af veje, nye afvandingsarbejder, nye  

 planteskoler, nye kulturanlæg af særlig art, foryngelse af bevoksninger m.v.  

 skal altid inden påbegyndelsen forelægges klitdirektøren, med hvem også  

 kulturernes træarter skal aftales.
 Det er klitplantørernes pligt på eget initiativ at sørge for udførelsen af  

 alle de almindeligt forekommende kontinuerlige arbejder i plantagerne, såsom  

 kulturarbejder, kulturpleje, vejreparationer, anlæg af sporgrøfterensning,  

 planteskolearbejder, skovningsarbejder, dæmpningsarbejder m.v. samt salg af  

 effekter.
 Klitplantørerne iværksætter selv alle arbejderne i plantagerne og sørger  

 for den nødvendige arbejdskraft, der under arbejdets udførelse må være under  

 hyppigt og effektivt opsyn af klitplantørerne, som til hver afregning  

 foretager optælling og opmåling af det udførte arbejde og er ansvarlig for,  

 at det på arbejdernes regninger anførte er i overensstemmelse med  

 virkeligheden.
 Såfremt medhjælp af plantørassistenter eller opsynsmænd benyttes, er  

 klitplantørerne ansvarlig for det af disse udførte arbejde.
Afregning sker dels til priser godkendt af klitdirektøren, dels ved lokalt  

 aftalte akkorder, der fastsættes af klitplantørerne og skal stå i et rimeligt  

 forhold til den gældende timeløn.
Klitdirektøren kan forlange akkordaftaler  

 revideret.
§ 9 Klitplantørerne er kassebetjente og undergivet de for statens  

 kassebetjente almindeligt gældende regler.
De modtager fra klitdirektøren de  

 pengebeløb, der er nødvendige til afholdelse af udgifterne ved den plantage,  

 der er dem underlagt, ligesom de inkasserer indtægter.
Med hensyn til  

 bogføring og regnskab er klitplantørerne undergivet de til enhver tid  

 gældende forskrifter.
 Faste indtægter skal indkræves til forfaldstid og dersom der viser sig  

 vanskeligheder ved beløbenes rettidige inkassering, skal det straks meddeles  

 klitdirektoratet.
 Klitplantørerne er til enhver tid ansvarlige for tilstedeværelsen af de af  

 dem administrerede beholdninger, både beholdninger af penge (kontante beløb  

 og beløb indestående på bank- eller postgirokonto) og beholdninger af  

 oparbejdede effekter (træ, grus o.lign) samt af inventar, der er optaget på  

 inventariefortegnelsen.
 Klitplantørerne er endvidere ansvarlige for beløb, der efter deres  

 anvisning inkasseres af dem undergivne personer (opsynsmænd,  

 plantørassistenter).
 Kassebeholdningernes størrelse reguleres ved tilskud fra eller  

 indbetalinger til klitdirektøren efter dennes nærmere ordre.
§ 10 Med hensyn til ledelsen og driften af klitplantagerne skal klitplantørerne  

 i enhver henseende rette sig efter de anvisninger, der modtages af  

 klitdirektøren eller af den overklitfoged, der det pågældende sted kan  

 optræde på klitdirektørens vegne.
§ 11 Klitplantørerne skal jævnligt færdes rundt på det dem underlagte areal  

 samt føre opsyn med, at skov- og jagtfreden og alle kontraktlige  

 forpligtelser overholdes.
De er berettiget til at melde til politiet alle  

 lovovertrædelser, der er konstateret af dem selv, af plantørassistenter og  

 opsynsmænd eler andre pålidelige vidner, men samtidig med anmeldelsen skal  

 klitdiretøren underrettes herom.
Såfremt lovovertrædelser ikke straks  

 anmeldes til politiet, skal de uopholdeligt indberettes til klitdirektøren.
§ 12 Særlige begivenheder, såsom brande, stormfald, stærk frostskade og andre  

 naturbegivenheder, stærke og pludselige insekt- eller svampeangreb o.lign  

 skal straks indberetts til klitdirektøren.
Endvidere underrettes klitdirektøren straks om alle tilfælde, hvor  

 arbejdere kommer til skade under arbejdet i et omfang, der vil gøre dem  

 arbejdsudygtige i kortere eller længere tid.
Indberetning sendes samtidig til  

 statens ulykkesforsikring i tilfælde, der skønnes at medøre krav i henhold  

 til lov om ulykkesforsikring.
§ 13 Med hensyn til salg af skoveffekter og andre effekter skal de almindelig  

 anvendte priser godkendes af klitdirektøren.
Ved levering af særlige effekter  

 og større partier skal priserne i hvert enkelt tilfælde godkendes af  

 klitdirektøren.
§ 14 Klitplantørerne er ansvarlige for, at de givne bevillinger til den af dem  

 bestyrede klitplantage ikke overskrides, hverken i sin helhed eller for de  

 enkelte posters vedkommende.
§ 15 Alle sager vedrørende lejemål (herunder såvel mundtlige, kortvarige  

 aftaler som skriftlige kontrakter), alle forretninger, der pålægger  

 klitplantagerne byrder eller rettigheder såsom vejsager, vandafledningssager,  

 fredningssager m.m. skal forelægges klitdirektøren til afgørelse.
 Iøvrigt skal alle ikke særlig nævnte sager, der ikke falder ind under de i  

 § 8, stk. 1 anførte arbejder, forelægges klitdirektøren til afgørelse.
§ 16 Alle særlige tilladelser og dispensationer i tilslutning til de af  

 landbrugsministeriet under 27. maj 1939 givne »bestemmelser vedrørende  

 almenhedens adgang til de staten, kommuner, kirker, præsteembeder og  

 offentlige stiftelser tilhørende skove, herunder plantager« skal  

 forelægges klitdirektøren til afgørelse.
 Alle henvendelser til de kgl. bygningsinspektører skal ske gennem  

 klitdirektøren; dog ikke fremsendelse af tilbud på ordinære bygningsarbejder,  

 regninger til godkendelse o.lign.
§ 17 I de klitplantager, hvor jagten ikke er bortlejet, har den pågældende  

 klitplantør ret til at jage i plantagen under behørigt hensyn til  

 vildtbestanden, i hvilken henseende klitdirektørens bestemmelser skal følges.
Klitplantørerne må ikke uden klitdiretørens tilladelse medtage gæster på  

 jagt eller afholde selskabsjagter.
Hvor forholdene gør det ønskeligt, kan  

 klitdirektøren pålægge klitplantørerne at afholde større jagter.
§ 18 Det er ikke under nogen betingelse tilladt klitplantørerne, de til deres  

 husstand hørende eller i deres tjeneste stående personer at påtage sig  

 arbejde i klitplantagerne.
 Klitdirektøren kan dog give tilladelse til, at klitplantørerne lader  

 udføre arbejde med deres egne heste eller lignende for klitplantagernes  

 regning.
 Det er forbudt klitplantørerne såvel som alle ved klitplantagerne  

 beskæftigede funktionærer under nogen som helst form at give sig af med  

 privat handel med skoveffekter eller andre effekter, der sælges fra  

 klitplantagerne - f.eks. grus o.lign.
§ 19 Klitplantørerne kan forlade de af dem bestyrede plantager i 1 døgn, men  

 dette må meddeles til klitdirektøren.
Tilladelse til orlov i flere døgn skal  

 forud søges hos klitdirektøren.
 Såfremt en klitplantør på grund af sygdom er ude af stand til at passe sin  

 tjeneste, skal det omgående meddeles klitdirektøren.
§ 20 Klager, som klitplantørerne ønsker at fremføre over overklitfogederne  

 eller klitdirektøren, fremsendes gennem den, hvorover der klages; dog kan  

 samtidig en genpart af klagen sendes direkte til landbrugsministeriet.
 Plantørassistenterne.
§ 21 Plantørassistenterne ansættes af klitdirektøren på af denne nærmere  

 fastsatte vilkår og kan afskediges af klitdirektøren.
De er undergivet  

 klitplantøren (eventuelt overklitfogeden) ved den klitplantage, hvor de er  

 ansat, og skal i et af klitdirektøren nærmere fastsat omfang være denne  

 behjælpelig med opsyn, tilsyn, optælling, opmåling o.lign. samt regnskab.
I  

 den tid, der ikke medgår hertil, skal de efter klitplantørens (evt.  

 overklitfogedens) anvisning udføre almindeligt skovarbejde.
§ 22 Med hensyn til klager og besværinger har de at forholde sig på samme måde  

 som klitplantørerne.
 Opsynsmændene.
§ 23 Opsynsmændene ansættes af klitdirektøren på af denne nærmere fastsatte  

 vilkår og kan afskediges af klitdirektøren.
De er undergivet klitplantøren  

 (eventuelt overklitfogeden) ved den klitplantage, hvor de er ansat, og skal  

 efter dennes anvisning udføre almindeligt skovarbejde og eventuelt være deres  

 foresatte til medhjælp på samme måde som plantørassistenterne.
 Regnskabsførende opsynsmænd og klitassistenter.
§ 24 Regnskabsførende opsynsmænd og klitassistenter ansættes af klitdirektøren  

 på af denne nærmere fastsatte vilkår og kan afskediges af klitdirektøren.
De  

 leder arbejdet i mindre klitplantager og er i så henseende undergivet de  

 samme regler som klitplantørerne.
 Landbrugsministeriet, den 19. december  

 1949.
Kr.
Bording.
J.
Suenson, fm.
