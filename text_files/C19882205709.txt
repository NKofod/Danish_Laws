(Til alle amtsråd og  

 kommunalbestyrelser) I medfør af aftaler af 10. februar 1988 og 25. februar 1988, der er  

 indgået mellem Finansministeriet og Lærernes Centralorganisation i henhold  

 til § 45, stk. 1, i tjenestemandsloven, fastsættes følgende regler om  

 tjenestetid m.v. for undervisende børnehave-, fritids- og omsorgspædagoger:
 § 1.  Cirkulæret omfatter undervisende børnehave- og  

 fritidshjemslærere samt undervisende omsorgsassistenter ved selvstændige  

 amtskommunale skoler for vidtgående specialundervisning, tilsvarende skoler  

 ved Frederiksberg Kommunes Skole- og Undervisningsvæsen og selvstændige  

 kommunale skole for vidtgående specialundervisning, såfremt en amtskommune  

 afholder udgifterne i henhold til § 40, stk. 2, jf. § 19, stk. 2, i  

 folkeskoleloven som er omfattet af lov af 8. juni 1978 om udlægning af  

 åndssvageforsorgen og den øvrige særforsorg m.v., herunder sådanne  

 tjenestemænd, som har opretholdt ansættelsesforholdet til staten under  

 udførelse af tjeneste ved de nævnte skoler.
§ 2.  Tjenestetiden fastsættes til 1.170  

 undervisningslektioner årlig, svarende til 29,25 undervisningslektioner a 45  

 minutter pr. uge i 40 uger.
Indtil 2 ugentlige undervisningslektioner kan  

 anvendes til konferencetimer.
 Pr. 1. august 1988 fastsættes tjenestetiden til 1.140  

 undervisningslektioner årlig, svarende til 28,5 undervisningslektioner a 45  

 minutter pr. uge i 40 uger.
 § 3.  I øvrigt følger de af cirkulæret omfattede  

 undervisere bestemmelserne i nedennævnte cirkulærer med de afvigelser, der  

 følger af, at tjenestetiden er fastsat som i § 2 anført:
 1. Cirkulære af 26. februar 1988 om ledere og lærere  

 ved den vidtgående specialundervisning i folkeskolen.
 2. Cirkulære af 26. februar 1988 om aflønning,  

 afspadsering af overtimer, afvikling af undertimer og overtimer,  

 overtimebetaling og vederlæggelse af midlertidige timer for ledere og lærere  

 ved den vidtgående specialundervisning i folkeskolen.
 § 4.  Cirkulæret har virkning fra 1. august 1987.
 Stk. 2.  Følgende bestemmelser ophæves:
 Cirkulære af 12. oktober 1981 om tjenestetid for og overtimebetaling til  

 undervisende børnehave-, fritids- og omsorgspædagoger ved den vidtgående  

 specialundervisning i folkeskolen.
 Cirkulære af 28. november 1986 om ændring af cirkulære af 12. oktober 1981  

 om tjenestetid for og overtimebetaling til undervisende børnehave-, fritids-  

 og omsorgspædagoger ved den vidtgående specialundervisning i folkeskolen.
Undervisningsministeriet, den 9. april  

 1988 P.m.v.
 e.b.
Kirsten Lippert fm.
