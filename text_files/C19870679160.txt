 1. Personaleorganisationerne i Statens Teknologinævn  

 og Administrationsdepartementet har i en fælles redegørelse af 22. december  

 1986 redegjort for spørgsmålet om stråling fra dataskærme.
 Af redegørelsen fremgår det, at man anser stråling fra dataskærme for en  

 uønsket egenskab, der skal søges begrænset mest muligt, og at dette  

 forventeligt kan ske som et led i den teknologiske udvikling.
 Det fremgår endvidere, at der planlægges indgået nye statslige  

 indkøbsaftaler for edb-udstyr, og at der ved vurderingen af de indkomne  

 tilbud - udover opfyldelsen af de tekniske krav - også vil blive taget hensyn  

 til, at et lavt strålingsniveau er en ønskelig egenskab ved skærmene.
 Arbejdet med at forny de statslige indkøbsaftaler forløber planmæssigt,  

 således at nye aftaler for arbejdspladsdatamater kan foreligge inden udgangen  

 af 1987, og nye aftaler om TTY- og 3270-skærme 6 måneder senere.
 2. Som nævnt i redegørelsen af 22. december 1986 vil  

 Administrationsdepartementet i forbindelse med edb-statistikken udarbejde en  

 oversigt over omfanget af institutionernes eksisterende skærm-udstyr, fordelt  

 på leverandør, type og anskaffelsestidspunkt, samt søge at vurdere, hvornår  

 udstyret kan forventes udskiftet som følge af den tekniske udvikling.
 Administrationsdepartementet har i forlængelse heraf foretaget en  

 undersøgelse af stråling fra skærme leveret til staten i perioden 1980 til  

 1986, herunder undersøgt mulighederne for ombygning af skærmene.  

 Undersøgelsen er foretaget ved rundspørge til de største leverandører,  

 udvalgt således at deres skærme omfatter over 60pct. afde skærme, der findes  

 i statens institutioner.
Sammenfattende kan det anføres, at der kun er foretaget målinger af  

 strålingen for en del af de ældre dataskærme, og at mulighederne for  

 ombygning af skærmene p.t. er begrænsede.
I de tilfælde, hvor ombygning er  

 mulig, vil det ofte være så kostbart, at det ikke kan anbefales.
En oversigt over de indkomne måleresultater og oplysninger om ombygning  

 vedlægges som bilag.
Oversigten dækker ikke alle de typer skærme, som er  

 installeret, og vil ikke blive ajourført, så institutionerne anbefales at  

 rette henvendelse til den pågældende leverandør for yderligere oplysninger.
Hvis leverandøren ikke umiddelbart kan give oplysninger om strålingen fra  

 dataskærmen, kan man anmode leverandøren om at få foretaget målinger.
Hvis  

 det ikke lader sig gøre, kan institutionen selv få foretaget målinger af  

 skærmens elektrostatiske felt og elektromagnetiske feltvariation.
Dette bør  

 dog ske efter en nøje vurdering af omkostningerne.
 Administrationsdepartementet er bekendt med, at Elektronikcentralen og  

 Arbejdsmiljøinstituttet kan foretage sådanne målinger.
3. På denne baggrund kan man anbefale  

 statsinstitutionerne at opstille en oversigt over installerede dataskærme i  

 institutionen.
Oversigten bør indeholde dataskærmenes fabrikat, type,  

 anskaffelsesværdi og -år, samt oplysninger om skærmens egenskaber (herunder  

 størrelse, stråling, ergonomi, overholdelse af standarder mm.). Oversigten  

 kan danne grundlag for overvejelserne om fremtidige anskaffelser af  

 edb-udstyr, herunder om de eksisterende skærme skal udskiftes, eller kan  

 indgå som en del af en langsigtet planlægning af edb-anvendelsen i  

 institutionen.
Skærmterminaler og arbejdspladsdatamater har normalt en levetid på ca. 6  

 år.
Efter denne periode er udstyret ofte så nedslidt, at det er  

 uhensigtsmæssigt i brug, og udviklingen med hensyn til skærme med bedre  

 ergonomiske egenskaber og teknisk standardisering gør, at institutionerne må  

 overveje en udskiftning alene af disse grunde.
Desuden er udgifterne til  

 vedligeholdelse af ældre udstyr ofte så store, at man også af denne grund kan  

 overveje udskiftning.
 Specielt i forbindelse med nye, samlede anskaffelser bør det også  

 overvejes, om der skal tages hensyn til bindinger til ældre udstyr, f.eks om  

 det skal kunne kobles sammen med det nye udstyr, eller om udstyret skal  

 udskiftes i den forbindelse.
 Spørgsmålet om strålingen fra dataskærme kan også indgå som et af de  

 kriterier, der anvendes ved vurderingen af dataskærmene.
 4. Følgende muligheder kan overvejes i forbindelse med  

 vurderingen af skærmene i relation til spørgsmålet om stråling:
Udskiftning Hvis skærmen er mere end ca. 6 år gammel, kan udskiftning - som nævnt  

 ovenfor - ofte overvejes af andre grunde.
Ombygning En ombygning kan komme på tale, hvor strålingen fra skærmen er høj,  

 anvendelsen er intensiv, og hvis skærmen ikke er mere end ca. 4 år gammel og  

 stadig lever op til de krav, som stilles til en skærmarbejdsplads.
 Hvis prisen for en ombygning overstiger 15-20 pct. af en tilsvarende ny  

 skærms pris, bør man afstå fra ombygning og i stedet overveje at fremskynde  

 anskaffelsen afnye dataskærme.
 Såfremt institutionen har planlagt en større anskaffelse af edb-udstyr,  

 herunder dataskærme, inden for en kortere tid, bør man afstå fra at ombygge  

 ældre skærme, idet disse til den tid kan medføre uhensigtsmæssige bindinger.
Omplacering af skærmen Hvis ældre skærme fortsat kan anvendes i institutionen, men det skønnes  

 uhensigsmæssigt og ikke rentabelt at ombygge dem, kan det overvejes at  

 placere dem i funktioner, hvor de ikke bruges intensivt, f.eks. som søge-  

 eller opslagsterminaler, der anvendes af flere personer til korte  

 forespørgsler.
Ændret tilrettelæggelse af arbejdet Af bl.a. ergonomiske og arbejdsmæssige grunde kan det overvejes, om  

 arbejdet kan tilrettelægges, således at ingen medarbejder sidder foran en  

 dataskærm hele dagen, men at arbejdet bliver afvekslende.
Der kan i den  

 forbindelse også tages hensyn til gravide kvinder, således som det allerede  

 er praksis i mange institutioner.
 5. Det er fortsat den enkelte institution, der afgør,  

 hvilken type skærm, der ønskes anskaffet, og hvad der skal foretages med de  

 eksisterende skærme, samt hvilke kriterier, der skal lægges til grund herfor.
 Det er således også den enkelte institution, der bærer omkostningerne i  

 forbindelse med anskaffelse og anvendelse af edb-udstyr.
