 I medfør af § 4 i lov om forsvarets personel, jf. lovbekendtgørelse nr.  

 822 af 8. december 1986, fastsættes:
 § 1.  Tjenestetiden er opdelt i henholdsvis første  

 samlede og efterfølgende tjeneste.
 § 2.  For menige, der ikke uddannes til befalingsmænd,  

 er første samlede tjeneste 9 måneder, jf. dog stk. 2.
 Stk. 2.  For menige ved kamptropperne og  

 ingeniørtropperne er første samlede tjeneste 12 måneder.
 Stk. 3.  Indkaldelse af menige til 12 måneders tjeneste  

 gennemføres i muligt omfang ved frivillighed.
 § 3.  For sergenter og løjtnanter er første samlede  

 tjeneste 21 måneder, jf. dog stk. 2-5.
 Stk. 2.  For sergenter og løjtnanter ved kamptropperne  

 og ingeniørtropperne er første samlede tjeneste 24 måneder.
 Stk. 3.  For sergenter og løjtnanter i søværnet,  

 flyvevåbnet, Forsvarets Intendanturkorps og Forsvarets Lægekorps er første  

 samlede tjeneste 18 måneder.
 Stk. 4.  For sergenter og løjtnanter indkaldt under den  

 særlige tjenesteomgang for ingeniører er første samlede tjeneste 18 måneder.
 Stk. 5.  For personel i Forsvarets Lægekorps indkaldt  

 under den særlige tjenesteomgang for læger og tandlæger er første samlede  

 tjeneste for læger 13 måneder og for tandlæger 14 måneder.
 § 4.  Uddannelse til sergent og løjtnant sker efter  

 ansøgning, jf. dog stk. 2.
 Stk. 2.  Menige kan uden ansøgning uddannes til  

 sergenter i den udstrækning, der ikke er det tilstrækkelige antal egnede  

 ansøgere i medfør af stk. 1.
 Stk. 3.  Såfremt det i stk. 1 og 2 nævnte personel afgår  

 fra uddannelsen af årsager, der skyldes personellet selv, kan der pålægges  

 dette en første samlet tjeneste på 15 måneder.
 § 5.  Bekendtgørelsen træder i kraft den 1. september  

 1987.
 Stk. 2.  Samtidig ophæves bekendtgørelse nr. 104 af 22.  

 marts 1985 om tjenestetid m.v. for personel til værnepligtstjeneste i  

 forsvaret, bortset fra hjemmeværnet.
