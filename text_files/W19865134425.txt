Ansøgning om patent på en »fleksibel beholder til transport og  

 oplagring af massegods, samt fremgangsmåde til dens fremstilling« blev  

 afslået af Patentdirektoratet, idet udformningen af emballagens bunddel måtte  

 anses for nærliggende for en fagmand, idet samlingsmetoden for  

 bølgepapkartoner kunne overføres på den ansøgte emballage, der var af  

 sækkelærred.
Afgørelsen blev indbragt for Patentankenævnet med påstand om  

 optagelse til fortsat behandling i direktoratet på grundlag af ændrede krav.  

 Udtalt, at selv om det var kendt af foretage sammensyning af sække i bunden,  

 fandt nævnet det sandsynliggjort, at der med den i ansøgningen beskrevne  

 udformning af bunden - specielt i forbindelse med nye særligt stærke  

 materialer - opnåedes væsentlige tekniske fordele, hvorfor ansøgningen kunne  

 optages til fortsat behandling i Patentdirektoratet.
År 1986, den 30. december afsagde patentankenævnet (Beyer,  

 Grønning-Nielsen, Asger Nielsen, Terndrup Pedersen, Vørts) følgende k e n d e l s e i sagen j.nr.
P. 8/86: Klage fra Norsk Hydro A.S., Norge, v/Patentbureau Hofman-Bang & Boutard A/S over patentdirektoratets afgørelse af 17. december 1985 af patentansøgning nr.  

 2845/77.
 Den 27. juni 1977 indleverede klageren en ansøgning om patent på en  

 »fleksibel beholder til transport og oplagring af massegods, samt  

 fremgangsmåde til dens fremstilling«.
 Ansøgningens krav af 30. maj 1985 lød således:
 »1. Fleksibel beholder (1) til transport og lagring af massegods og  

 som fortrinsvis er udstyret med en indvendig sæk af et tæt materiale, samt  

 hvis øvre del har løftestropper og en påfyldningsåbning (3), og hvis bund  

 består af et antal bunddele (4), der er direkte forlængelser af beholderens  

 sidevægge, k e n d e t e g n e t ved, at den som i og for sig kendt har  

 tilnærmelsesvis kvadratisk bund, at hver bunddel (4) i hele sin længde har en  

 bredde tilnærmelsesvis svarende til sidevæggens bredde, at to og to bunddele  

 parvis er sammenføjet, og at de sammenføjede bunddele krydser hinanden til  

 dannelse af en bund med to, hele bundarealet dækkende bundlag.
 2. Beholder ifølge krav 1, k e n d e t e g n e t ved, at der fra hver  

 sidevæg udgår en bunddel (4), som er sammenføjet med den fra den modstående  

 sidevæg udgående bunddel.
 3. Beholder ifølge krav 1 eller 2, og som er dannet af to  

 materialestrimler, der er syet sammen langs kanterne (f, g og e, d) og  

 vinkelret på foldekanten (2), k e n d e t e g n e t ved, at sømmene ender i  

 en afstand fra bundkanten svarende til bunddelenes (4) længde, og at  

 materialestrimlernes uforbundne ender danner bunddelene.
 4. Beholder ifølge krav 1, k e n d e t e g n e t ved, at den er dannet af  

 en enkelt lang materialestrimmel, hvis bredde svarer til bunddelenes (4)  

 bredde (fig. 6 eller 7).
 5. Beholder ifølge krav 1, og som er fremstillet af et rørformet  

 materiale, k e n d e t e g n e t ved, at bunddelene (4) er dannet ved hjælp  

 af indsnit, der strækker sig tilnærmelsesvis parallelt med rørets akse og  

 ligger ensartet fordelt på rørets omkreds (fig. 4).
6. Beholder ifølge ethvert af de foranstående krav, k e n d e t e g n e t  

 ved, at de to bundlag er fastgjort til hinanden ved hjælp af fleksible eller  

 svage tråde.« Patentdirektoratet afslog ved skrivelse af 17. december 1985 ansøgningen  

 med følgende begrundelse:
»I den publikation, dateret 1972, fra finsk Wellpapsforing, benævnt  

 »International fibreboard Case Code« som blev fremsendt hertil den  

 29. januar 1979 af Patentbureauet Plougmann & Vingtoft og som De blev  

 gjort bekendt med i skrivelse af 19. marts 1979 herfra, er der under nr. 0204  

 vist en emballage, der er udformet i alt væsentligt som angivet i krav af 30.  

 maj 1985 i ansøgningen, idet bunddelen af emballagen er udformet som anført i  

 de fem sidste linier af krav 1's kendetegnende del.
Det synes således i denne  

 forbindelse at være uden betydning for spørgsmålet om patenterbarheden af det  

 omhandlede, om bunden af beholderen er kvadratisk som angivet i den øvrige  

 del af kravets kendetegnende del eller rektangulær.
Ganske vist er der som  

 materiale til den kendte emballage tale om bølgepap, men det kan kun betegnes  

 som nærliggende for en fagmand at overføre den kendte bundkonstruktion til  

 beholdere af den art, der er angivet i krav 1's første linie.
At benytte  

 syning til samling af bundens dele i stedet for limning eller tape, som  

 normalt benyttes ved samling af bølgepapkartoner, må ligeledes anses for  

 nærliggende for en fagmand, idet det er almindelig kendt at samle sække ved  

 hjælp af syning.' Denne afgørelse har klageren ved skrivelse af 17. februar 1986 indbragt  

 for Patentankenævnet.
 Klageren har i skrivelse af 3. juni 1986 nedlagt påstand om, at den  

 påklagede afgørelse omstødes, således at ansøgningen af direktoratet optages  

 til fortsat behandling på grundlag af følgende nye krav, der svarer til de i  

 Sverige godkendte krav:
 »1. Fleksibel beholder til transport og lagring af massegods og som  

 fortrinsvis er udstyret med en indvendig sæk af et tæt materiale, samt hvis  

 øvre del har løftestropper og en central påfyldningsåbning, k e n d e t e g n  

 e t ved, at beholderens bund består af fire parvis diametralt over for  

 hinanden beliggende flige (4), der er direkte forlængelser af beholderens  

 sidevægge, at hvert fligpar i form af eet stykke eller som er forbundet med  

 hinanden, danner en bunddel (a, a«: b, b'), og at disse bunddele krydser  

 hinanden og er trækbelastelige uafhængigt af hinanden og begrænset bevægelige  

 i forhold til hinanden.
 2. Beholder ifølge krav 1, k e n d e t e g n e t ved, at den er  

 fremstillet af et enkelt materialestykke, der er foldet dobbelt, at fligene  

 (4) er dannet af tilnærmelsesvis lodrette snit fra begyndelsespunktet (d-g)  

 til materialkanten længst borte fra foldekanten, og at modsatte flige (a, a':  

 b, b') (fig. 1) er formede parvis til dannelse af overlappende bunddele.
 3. Beholder ifølge krav 1 eller 2, k e n d e t e g n e t ved, at den er  

 dannet af to materialestrimler, der er syet sammen langs kanterne (f-g og  

 e-d) og vinkelret på foldekanten (2), at sømmene ender i en afstand fra  

 bundkanterne svarende til fligenes (4) længde, og at materialestrimlernes  

 uforbundne ender danner fligene.
 4. Beholder ifølge krav 3, k e n d e t e g n e t ved, at den er dannet af  

 en lang materialestrimmel, hvis bredde svarer til fligenes (4) bredde.
 5. Beholder ifølge krav 1, k e n d e t e g n e t ved, at den er  

 fremstillet af et rørformet materiale, og at fligene (4) er dannet af snit,  

 der strækker sig tilnærmelsesvis parallelt med rørets lodrette sidelinier og  

 er fordelt langs rørets omkreds ved dets nedre ende.
 6. Beholder ifølge krav 2 - 4, k e n d e t e g n e t ved, at  

 påfyldningsåbningen er dannet af en slids (3), der strækker sig  

 tilnærmelsesvis vinkelret på foldekanten.
 7. Beholder ifølge krav 1 - 6, k e n d e t e g n e t ved, at bunddelene er  

 indbyrdes bevægelige.
8. Beholder ifølge krav 1-7, k e n d e t e g n e t ved, at bunddelene er  

 forbundet med hinanden ved hjælp af fleksible eller svage tråde.' Med den svenske patentansøgning fulgte bl.a. følgende tegninger:
 Nævnet har behandlet sagen i sit møde den 24. november 1986.
 For klageren mødte ingeniør Gulmann.
Klageren har navnlig anført, at det er urimeligt at antage, at en fagmand,  

 der var stillet overfor den opgave at skulle forberede bundkonstruktioner af  

 en såkaldt »storsæk« af den art, der omhandles i ansøgningen, og  

 som skal kunne bære op til flere ton, skulle søge hjælp til løsning af denne  

 opgave indenfor papæskebranchen.
I øvrigt er forholdet det, at de  

 belastningsfordelingsproblemer opfindelsen løser, slet ikke foreligger ved  

 denne papæske, der, når den løftes, - hvad enten dette sker manuelt eller  

 f.eks. med en kran, - altid vil blive understøttet under bunden.
I modsætning  

 hertil løftes storsækken ifølge ansøgningen i stropper, der udgør direkte  

 forlængelser af sækkens vægge, der igen er udstyrede med direkte forlængelser  

 til dannelse af sækkens bund.
Ved løftning af sækken vil trækkræfterne  

 følgelig forplante sig via de langsgående fibre i det vævede bånd, sådan  

 forplantning og jævn fordeling af trækkræfterne under løftningen kan ikke  

 forekomme ved løftning af papæsken ifølge det finske skrift, og det er  

 følgelig irrelevant at sammenligne en sådan æske med storsækken ifølge  

 ansøgningn.
 Nævnet udtaler:
 Den i den foreliggende ansøgning omhandlede beholder findes ikke  

 foregrebet ved den modholdte finske publikation, idet den tekniske opgave at  

 udforme en stor fleksibel beholder (en sæk) af bøjeligt materiale så den får  

 en sådan mekanisk styrke, at den tåler at blive løftet i fyldt tilstand i  

 stropper i sækkens top, afviger væsentligt fra opgaven at udforme en beholder  

 af stift materiale, og som ved løftning understøttes i bunden.
Selv om det er kendt at foretage sammensyning af sække i bunden, finder  

 nævnet det sandsynliggjort, at der med den i ansøgningen beskrevne udformning  

 af bunden - specielt i forbindelse med nye særligt stærke materialer - opnås  

 væsentlige tekniske fordele.
Det af patentdirektoratet anførte findes derfor  

 ikke til hinder for, at sagen optages til fortsat behandling, hvorfor bestemmes:
 Ans. nr. 2845/77 bør af patentdirektoratet optages til fortsat behandling.
