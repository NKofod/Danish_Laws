En klager K, der var idømt fængselsstraf for besvigelser overfor et  

 pengeinstitut P, ligesom K i henhold til dom skyldte P ca. 1,8 mio. kr.,  

 anmodede i april P om overførsel af sin selvpensioneringskonto.
P afslog at  

 overføre beløbet under henvisning til, at K tidligere havde meddelt P  

 transport i kontoen.
K indbragte sagen for Ankenævnet med påstand om, at P  

 tilpligtedes at overføre selvpensioneringskontoen til andet pengeinstitut.
K  

 fik ikke medhold.
 Kendelse af 3. april 1992 i sag 401/1991 (Pensionskonto, overførsel.
 Berigelsesforbrydelse).
Klageren K, der var idømt fængelsesstraf for besvigelser overfor  

 pengeinstituttet P, ligesom K i henhold til dom skyldte P ca. 1,8 million  

 kr., anmodede i april 1991 P om overførsel af K's selvpensioneringskonto,  

 hvis indestående ultimo 1990 var 77.554,94 kr.
P afslog at overføre beløbet  

 bl.a. under henvisning til, at K tidligere havde meddelt P transport i  

 kontoen.
 K indbragte sagen for Ankenævnet med påstand om, at P tilpligtedes at  

 overføre selvpensioneringskontoen til andet pengeinstitut.
 P nedlagde påstand om frifindelse.
 Ankenævnets bemærkninger var således:
»Af § 10, stk. 3 i bekendtgørelse nr. 776 af 20. november 1986 om  

 børneopsparings- og selvpensioneringskonti fremgår, at indestående på en  

 selvpensioneringskonto i bindingsperioden ikke kan overdrages til eje eller  

 pant.
Uanset om den af K underskrevne fremlagte skrivelse fra april 1986  

 måtte fortolkes som anført af P må en transport vedrørende  

 selvpensioneringskontoens indestående anses for ugyldig og kan således ikke  

 påberådes af P.« 3 medlemmer udtalte:
»Under de i denne sag oplyste ganske særlige omstændigheder, hvor P's  

 tilgodehavende hos K er opstået som følge af en grov berigelsesforbrydelse,  

 som K har begået over for et pengeinstitut, som nu er fusioneret med P,  

 finder vi, at der er fornødent grundlag for at fravige den af Ankenævnet i  

 øvrigt sædvanligt fulgte praksis, hvorefter et pengeinstitut i hvert fald i  

 almindelighed er forpligtet til at efterkomme en begæring fra indehaveren af  

 en pensionskonto om overførsel af kontoen til et andet pengeinstitut uden som  

 betingelse herfor at kunne stille krav om, at kunden indfrier en eventuel  

 gæld til pengeinstituttet.
Vi stemmer herefter for, at klagen ikke tages til  

 følge.« 2 medlemmer udtalte:
»K's besvigelser overfor indklagede kan ikke i sig selv begrunde en  

 adgang for P til at nægte overførsel af kontoen til et andet pengeinstitut.
P  

 har da heller ikke støttet sit standpunkt herpå, men - ud over den transport,  

 der hævdes foretaget i 1986, og som i givet fald er ugyldig, jf. ovenfor - på  

 en ret til gennem tilbageholdelsen at sikre en modregningsadgang.
Under de  

 foreliggende omstændigheder, hvor der er tale om en selvpensioneringskonto,  

 som ikke kan hæves før bindingsperiodens udløb, hvilket tidspunkt efter det  

 for Ankenævnet oplyste ligger langt ud i fremtiden, hvor indestående må  

 antages at være omfattet af 3 månedersreglen i retsplejelovens § 512, stk. 3,  

 og hvor P's mulighed for at søge sig fyldestgjort i kontoens indestående  

 således alene består i, at K afgår ved døden inden bindingsperiodens udløb,  

 findes P's interesse i at sikre en eventuel modregningsmulighed ikke at kunne  

 begrunde en nægtelse af at overføre kontoen til et andet pengeinstitut.
Vi  

 stemmer derfor for, at klagen tages til følge.« (* 1) Offentliggjort i Fagskrift for Finansvæsen og Ankenævnets  

 årsberetning for 1992.
