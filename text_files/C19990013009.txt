Cirkulære om  

 samarbejdsaftale med Holland af 22. februar 19991) Indledning Holland og Danmark har den 22. februar 1999 indgået  

 en samarbejdsaftale om gensidig bistand i skattesager.
Aftalen er  

 offentliggjort i Lovtidende C som Bekendtgørelse nr. 58 af 1. juli  

 1999.
 Samarbejdsaftalen er indgået med hjemmel i artikel  

 23 om udveksling af oplysninger i overenskomsten af 1. juli 1996 med Holland  

 til undgåelse af dobbeltbeskatning af indkomst og formue, og under  

 henvisning til Rådets direktiv 77/799/EØF af 19. december 1977,  

 OECD og Europarådets konvention om gensidig administrativ bistand i  

 skattesager af 25. januar 1988, Rådets direktiv nr. 76/308/EØF  

 af 15. marts 1976 og Rådets forordning nr. 218/92/EØF af 27.  

 januar 1992.
 Aftalen omfatter både direkte og inddirekte  

 skatter.
Formål Aftalens formål er at intensivere den  

 informationsudveksling, der finder sted i dag, og at fastsætte  

 administrative procedurer for udvekslingen.
Aftalen omfatter både  

 udveksling af oplysninger på begæring, spontant og automatisk.  

 Endvidere fastlægger aftalen rammer for, hvorledes der skal ydes  

 bistand til inddrivelse, og regler for tilstedeværelse af  

 repræsentanter for én stats skattemyndighed på den anden  

 stats territorium ved en skattemæssig undersøgelse.
Kompetente myndigheder Skatteministeriet, Told og Skattestyrelsen ,  

 Østbanegade 123, 2100 København Ø, er kompetent  

 myndighed i relation til denne samarbejdsaftale.
I Holland er den kompetente  

 myndighed Belastingdienst/FIOD/Informatie/ Centrale Vestiging Informatie,  

 Team Internationaal, Postbus 1603, 2003 BR Haarlem.
Ikrafttrædelse Aftalen er trådt i kraft den 17. marts 1999 og har  

 dermed virkning fra denne dag.
Dog gælder kapitel III i  

 samarbejdsaftalen om udveksling af oplysninger om indkomst, aktiver og  

 momsrefusion fra og med kalenderåret 1998.
Told- og Skattestyrelsen, den 20. august  

 1999 Frantz Howitz /Susanne Reinholdt Andersen 1)  Indholdet i dette cirkulære er identisk med indholdet i  

 tss-cirkulære 1999-15.
