Pressenævnet  

 fandt, at det efter indslagets indhold og sammenhæng måtte stå klart, at  

 indslaget omhandlede den sammensætning og  

 gruppering af Europa-Parlamentet,  

 som kunne blive aktuel efter gennemførelse af valget til Europa-Parlamentet.  

 Nævnet fandt således ikke, at det af indslaget fremgik, at klager på  

 tidspunktet for indslaget skulle sidde i gruppe med en polak.
Klager havde  

 derfor ikke krav på genmæle, jf. medieansvarslovens § 36, stk. 1 Nævnet  

 fandt, at klager ikke havde retlig interesse i at klage til Pressenævnet over  

 omtalen af polakken som Hitler-fan.
I indslaget  

 udtalte klagers repræsentant, at han tidligere havde stemt for fri jagt på  

 sjældne fugle.
Nævnet fandt på den baggrund ikke grundlag for genmæle i  

 forhold  

 til speaken om, at danskere, der stemmer på klager, også støtter de  

 politikere,  

 der kræver fri sæson for jagt på sjældne fugle.
Kendelse  

 fra Pressenævnet i sag 2004-6-85 JuniBevægelsen har klaget til Pressenævnet over, at TV 2 har  

 afvist at bringe et genmæle i anledning af et indslag i TV 2-Nyhederne den  

 10.  

 juni 2004.
 I indslaget, der blev bragt op til valget til Europa-Parlamentet  

 søndag den 13. juni 2004, hed det blandt andet:
 Studievært  

  

 : Og nu  

 aftenens fokus.
Kandidaterne til EU-Parlamentet repræsenterer alle et dansk  

 parti eller bevægelse, men når de flytter ind i EU-Parlamentet, ja, så deler  

 de  

 gruppeværelse med politikere fra andre lande, som har helt andre  

 holdninger. Der blev herefter vist en grafisk oversigt over grupperingerne i  

 Europa-Parlamentet med ledsagende speak:
Speak:  

  

 Parlamentets  

 største gruppe er den konservative; det er her Gitte Seeberg skal sidde, hvis  

 hun bliver valgt.
Og hun skal sidde sammen med bl.a.
Berlusconis  

 højrenationale  

 Forza Italia-politikere.
Socialdemokraterne er den næststørste gruppe.
Her sidder  

 arbejderpartierne fra begge sider af det tidligere jerntæppe.
I den liberale gruppe sidder både Venstre og Det Radikale  

 Venstre, og i gruppen for Mangfoldighedernes Europa, ja, der finder vi en  

 skønsom blanding af JuniBevægelsen fra Danmark; den sidder sammen med  

 religiøse  

 hollændere, franske jægere og så en polak, der har rost Hitler. Ovennævnte speak var ledsaget af tre skilte på skærmen med  

 teksten:
Religiøse hollændere Franske jægere Politisk Hitler-fan Studievært:  

  

 Med  

 andre ord: De danskere, der på søndag stemmer på JuniBevægelsen, støtter også  

 de politikere, der kræver fri sæson for jagt på sjældne fugle.
Det mener den  

 konservative spidskandidat er dybt utroværdigt. Speaken blev efterfulgt af et indslag, hvori Gitte Seeberg  

 udtrykte forundring over, at JuniBevægelsen kunne være i gruppe med personer,  

 der ønsker fri jagtsæson på fugle.
Herefter fulgte blandt andet et interview  

 Jens Peter Bonde fra JuniBevægelsen:
Interviewer  

  

 : Ville  

 du selv stemme for fri jagt af sjældne fugle? Jens Peter Bonde, medlem  

 af Europa-Parlamentet for JuniBevægelsen  

  

 : Ja, det har jeg da gjort.
Jeg har  

 stemt for, at man skal bevare bestandene, og at landene skal selv have lov  

 til  

 at regulere jagtsæsonen, og det har jeg gjort sammen med den konservative  

 Christian Rovsing, så jeg håber da, Gitte Seeberg vil være i gruppe med sin  

 egen partifælle.
 Ved e-mails af 12., 13. og 15. juni 2004 anmodede JuniBevægelsen  

 TV 2 om at bringe et genmæle.
 TV 2 afviste telefonisk den 12. juni 2004 og ved e-mail 15. juni  

 2004 at bringe et genmæle.
JuniBevægelsen har anført, at indslaget indeholder flere fejlagtige  

 oplysninger.
Det er således ikke korrekt, at der på tidspunktet for indslaget  

 var en polak i den gruppe, som JuniBevægelsen tilhører.
Den pågældende  

 politiker, der tænkes på  Andrej Lepper  er i øvrigt ikke  

 politisk  

 Hilter-fan, således som det blev anført på et skilt i indslaget.
Det er  

 en  

 meget alvorlig sag, at TV 2  fire dage før et afgørende valg   

 beskylder  

 JuniBevægelsen for at være i samme bås som Hitler-fans.
JuniBevægelsen har i tilknytning hertil anført, at det er  

 korrekt, at omtalen af nogle grupper skete i fremtidsform, f.eks. sætningen  

 Gitte Seeberg skal sidde sammen med .
Det samme kan imidlertid  

 ikke siges om  

 omtalen af JuniBevægelsens gruppe.
Her tales ikke om tiden efter valget, men  

 om  

 situationen i dag.
JuniBevægelsen har henvist til udsagnet   og i  

 gruppen for  

 Mangfoldighedernes Europa, ja, der finder vi en skønsom blanding af  

 JuniBevægelsen fra Danmark.
Den sidder sammen med ..
JuniBevægelsen  

 forbindes  

 tydeligt med de omtalte politikere, idet det i indslaget anføres  Med  

 andre  

 ord: De danskere, der på søndag stemmer på JuniBevægelsen, støtter også de  

 politikere, der ønsker .
I sidstnævnte citat nævnes kun de franske  

 jægere, men  

 af sammenhængen må seerne ganske klart forstå, at det gælder alle de omtalte  

 gruppefæller.
JuniBevægelsen har endelig anført, at det ikke er korrekt, at  

 vælgerne støtter andre ved at stemme på JuniBevægelsen, idet man ikke er  

 medlem  

 af en overnational partigruppering med fælles stemmeafgivning.
Der er således  

 alene tale om et teknisk samarbejde med den øvrige gruppering.
TV 2 har oplyst, at indslaget var ét blandt en lang række om det  

 kommende valg til Europa-Parlamentet.
Indslaget satte fokus på de politiske  

 grupperinger, der er i Europa-Parlamentet og på hvilke partier og  

 sammenslutninger, som danske EU-parlamentarikere arbejdede og ville komme til  

 at arbejde sammen med, når det nye Europa-Parlament var valgt.
Det fremgår  

 klart af indslaget, at dette primært vedrørte samarbejdsrelationerne efter  

 valget og nedsættelsen af det nye parlament.
TV 2 har anført, at speaken  den [JuniBevægelsen] sidder sammen  

 med religiøse hollændere, franske jægere og så en polak, der har rost  

 Hitler  

 skal ses i den sammenhæng, hvori den indgår.
Af sammenhængen fremgår det  

 klart,  

 at der er tale om en mulig fremtidig samarbejdskonstellation.
TV 2 har  

 henvist  

 til studieværtens indledning på indslaget, hvori det hedder:  

 Kandidaterne til  

 EU-Parlamentet repræsenterer alle et dansk parti eller en bevægelse, men når  

 de  

 flytter ind i EU-Parlamentet, ja, så deler de gruppeværelse med politikere  

 fra  

 andre lande, som har helt andre holdninger.
At indslaget vedrørte  

 situationen  

 efter valget understøttes i øvrigt af indslagets øvrige indhold.
Der er  

 således  

 ikke bragt en urigtig oplysning, der er egnet til at påføre JuniBevægelsen  

 skade af betydning, og der er derfor ikke grundlag for genmæle.
TV 2 har i tilknytning hertil anført, at oplysningen om, at en  

 unavngiven polsk politiker har rost Adolf Hitler, ikke vedrører  

 JuniBevægelsen,  

 og man har derfor ikke retlig interesse i at kræve genmæle over for denne  

 oplysning.
Oplysningen har under alle omstændigheder dækning i de  

 synspunkter,  

 som den pågældende politiker har givet udtryk for.
TV 2 har endelig anført, at det ikke fremgår af indslaget, at  

 JuniBevægelsen skulle sympatisere med samtlige synspunkter, der fremkommer i  

 den gruppe, som bevægelsen tilhører, herunder at JuniBevægelsen har sympati  

 for  

 Adolf Hitler.
Speaken om, at en stemme på JuniBevægelsen indebærer støtte til  

 de politikere, der ønsker fri jagtsæson på fugle, blev efterfulgt af et  

 indslag,  

 hvori Gitte Seeberg gav udtryk for, at hun ikke forstod, at en miljøvenlig  

 sammenslutning som JuniBevægelsen har kunnet erklære sig enig i dette  

 synspunkt.
Oplysningen fremstår derfor ikke som en faktisk oplysning, men  

 derimod som en kommentar i den politiske debat om dilemmaerne ved de brede  

 politiske grupperinger.
Dertil kommer, at den konkrete speak og kritik har  

 dækning  

 i de faktiske forhold, og Jens Peter Bonde fra JuniBevægelsen får lejlighed  

 til  

 at svare på kritikken fra Gitte Seeberg.
På den baggrund finder TV 2, at  

 JuniBevægelsen ikke har krav på genmæle på dette punkt.
 I sagens behandling har følgende nævnsmedlemmer deltaget:
 Axel Kierkegaard, Bo Maltesen, Ulrik Holmstrup og Kirsten  

 Dyregaard.
 Pressenævnet udtaler:
Pressenævnet finder, at det efter indslagets indhold og  

 sammenhæng må stå klart, at indslaget omhandler den sammensætning og  

 gruppering af  

 Europa-Parlamentet, som kunne blive aktuel efter gennemførelse af valget til  

 Europa-Parlamentet.
Nævnet finder således ikke, at det af indslaget fremgår,  

 at  

 JuniBevægelsen på tidspunktet for indslaget skulle sidde i gruppe med en  

 polak.  

 JuniBevægelsen har derfor ikke krav på genmæle på dette punkt, jf.  

 medieansvarslovens  

 § 36, stk. 1 For så vidt angår spørgsmålet om, hvorvidt den pågældende polak  

 er Hitler-fan, bemærker nævnet, at JuniBevægelsen ikke har retlig  

 interesse i  

 at klage over dette forhold til Pressenævnet.
Nævnet afviser derfor denne del  

 af klagen.
I indslaget udtaler JuniBevægelsens repræsentant, Jens Peter  

 Bonde, at han tidligere har stemt for fri jagt på sjældne fugle.
Nævnet  

 finder  

 på den baggrund ikke grundlag for genmæle i forhold til speaken om, at  

 danskere, der stemmer på JuniBevægelsen, også støtter de politikere, der  

 kræver  

 fri sæson for jagt på sjældne fugle.
Nævnet finder i øvrigt ikke, at speaken  

 refererer til den tidligere omtalte polak og religiøse hollændere.
 Afgjort den 15. september 2004.
