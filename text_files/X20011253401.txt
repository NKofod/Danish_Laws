 Ligningsrådet fandt ikke, at omsætningsaktiver skal medregnes  

 i fortjenesten efter pensionsbeskatningslovens § 15 A, stk. 6.  

 Ligningsrådet fandt endvidere, at fortjenesten skal opgøres  

 før fradrag for arbejdsmarkedsbidrag og SP-bidrag samt at kun 90% af  

 forskellen mellem salgssummen og saldoværdien på driftsmidler  

 skal medregnes for personer.  Endelig fandt Ligningsrådet, at  

 fortjenesten kan indgå i virksomhedsordningen i henhold til  

 virksomhedskattelovens § 15, stk. 2 og 3.
Ophørspension   opgørelse af  

 fortjeneste efter pensionsbeskatningsloven ved salg af virksomhed  

 virksomhedsordningen Spørgsmål Kan Ligningsrådet bekræfte:
at de beløb, der kan indskydes på en pensionsordning i  

 henhold til pensionsbeskatningslovens § 15 A, skal opgøres på  

 grundlag af fortjeneste og tab på samtlige aktiver og passiver ved salg  

 af virksomheden, herunder virksomhedens omsætningsaktiver såsom  

 varelager og igangværende arbejder, at den i pensionsbeskatningslovens § 15 A stk. 6, sidste punktum  

 nævnte skattepligtige fortjeneste er før fradrag af  

 arbejdsmarkedsbidrag, men efter f.eks. det i afskrivningslovens § 9 stk. 4,  

 nævnte nedslag, hvorefter 90% af forskellen mellem salgssummen og  

 saldoværdien på driftsmidler medregnes for personer, at virksomhedsskattelovens § 15, stk. 2 og 3, kan bringes i anvendelse,  

 således at et eventuelt indestående på konto for opsparet  

 overskud i virksomhedsordningen ikke skal medregnes til den personlige  

 indkomst hverken i ophørsåret eller i de efterfølgende  

 indkomstår, hvis den skattepligtige efter salget overtager eller  

 påbegynder ny virksomhed eller fortsætter med anden virksomhed i  

 virksomhedsordningen.
Svar Ad 1) Nej Ad 2) Ja Ad 3) Ja Der henvises i øvrigt til Styrelsens nedenstående indstilling  

 og begrundelse.
Beskrivelse af retsgrundlaget og de faktiske forhold Skatteyder er tidligere interessent i H I/S.
Interessentskabet driver  

 rådgivende ingeniørvirksomhed.
Den 9. januar2001 sælges  

 virksomheden, i hvilken forbindelse der blev afhændet såvel  

 omsætningsaktiver som anlægsaktiver.
I den anledning anmodes om  

 bindende forhåndsbesked om ovennævnte spørgsmål.
Efter de almindelige regler skal fradragsretten for større  

 kapitalindskud til pensionsordninger med løbende udbetalinger og  

 ratepensionsordninger fordeles over en periode på 10 år, dog  

 således at der hvert år er mulighed for at fradrage 36.500  

 kr.(2001-niveau) - det såkaldte opfyldningsfradrag.
Efter de  

 almindelige regler er det endvidere ikke muligt at nyoprette en  

 ratepensionsordning efter det fyldte 60. år.
Begge disse regler  

 begrænser de tidligere selvstændiges interesse i at indskyde  

 provenuet ved afståelsen af virksomheden på en pensionsordning.
I  

 pensionsbeskatningslovens § 15 A er derfor ved lov nr. 1282 af 20/12 2000  

 indsat et regelsæt, der medfører, at de pågældende  

 regler ikke skal gælde for pensionsordninger oprettet af tidligere  

 selvstændigt erhvervsdrivende.
Der er således fuld fradragsret  

 allerede i indbetalingsåret eller -årene for indbetalinger inden  

 for en beløbsramme, og det er muligt at oprette ratepensionsordninger,  

 selv om man er fyldt 60 år, og muligt at aftale, at sidste rate skal  

 udbetales, efter at man er fyldt 85 år.
Den selvstændigt  

 erhvervsdrivende kan i alt højst indbetale 2 mill kr. i 2001-niveau.  

 Beløbet reguleres efter personskattelovens § 20 og er angivet i  

 1987-niveau til 1.372.650 kr.
Det samlede indbetalingsbeløb må  

 dog ikke overstige den skattepligtige fortjeneste, ejeren har opnået  

 ved afståelsen af virksomheden eller andel af denne.
 Virksomhedsskattelovens § 15, stk. 2 og 3 er sålydende:
"Stk. 2. Overtager eller påbegynder den skattepligtige en anden  

 virksomhed inden udløbet af det efterfølgende indkomstår,  

 kan den skattepligtige anvende virksomhedsordningen uden ophør.
Det er  

 en betingelse herfor, at den regnskabsmæssige opdeling af den  

 skattepligtiges samlede økonomi i en virksomhedsøkonomi og en  

 privatøkonomi efter § 2, stk. 1, opretholdes i hele perioden.
Stk. 3. Afstår den skattepligtige en af flere virksomheder, en  

 virksomhed, der er udskilt fra den bestående virksomhed, eller en ideel  

 andel af en virksomhed, indgår salgssummen i virksomhedsordningen.  

 Opgørelsen af overskud og overførsler sker under ét for  

 hele indkomståret for både den afståede virksomhed og den  

 resterende virksomhed." Revisor har opstillet nogle eksempler, hvoraf fremgår, at den  

 skattepligtige fortjenesten ved salg af del af virksomheden bliver  

 stående inde i virksomhedsordningen som en del af virksomhedens  

 skattepligtige overskud som efter fradrag af virksomhedsskat 32 pct. efter  

 virksomhedsskattelovens § 10, stk. 2, indgår på virksomhedens  

 konto for opsparet overskud.
Det beløb, som skal indbetales på  

 en pensionsordning efter pensionsbeskatningslovens § 15 A fremskaffes ved  

 hævning af overskud i virksomheden samt eventuelt fra andre kilder  

 udenfor virksomhedsordningen.
I de opstilledes eksempler antages den  

 erhvervsdrivende således at have en indtægt på kr. 800.000  

 i form af lønindkomst, bestyrelseshonorar mm.
Den skattemæssige  

 konsekvens af denne finansieringsmåde vil være, at den  

 erhvervsdrivende kan anvende tidligere opsparet overskud i  

 virksomhedsordningen, der ved hævning beskattes som forskellen mellem  

 skatten af personlig indkomst med fradrag af tidligere betalt virksomhedsskat  

 32 pct., som indbetaling på en § 15 A-ordning, samt kan minimere  

 beskatningen ved salg af del af virksomheden til en foreløbig  

 virksomhedsskat på 32 pct.
Derudover kan virksomhedsejeren neutralisere  

 anden personlig indkomst (lønindkomst, bestyrelseshonorar mm.) med det  

 fradrag, som efter pensionsbeskatningslovens § 18 indrømmes ved  

 indbetaling på en pensionsordning omfattet af § 15 A.
Den skattemæssige konsekvens af revisors opfattelse kan illustreres  

 med nedenstående forenklede eksempel, hvor situation 1 svarer til, at  

 virksomhedsskattelovens § 15, stk. 2 og 3 ikke kan finde anvendelse.
I  

 eksemplet forudsættes fortjenesten ved salg af virksomheden at  

 være kr. 800.000. Derudover oppebærer virksomhedsejeren en  

 lønindkomst på kr. 800.000. Virksomhedsejeren forudsættes  

 at indbetale et beløb svarende til hele den skattepligtige fortjeneste  

 på en PBL § 15 A-ordningen, og virksomhedsejeren forudsættes at  

 have samme beløb til forbrug efter skat mv.
Der regnes med en  

 marginalskat på 60 pct.
Der ses bort fra personfradrag og eventuelle  

 indkomstfradrag.
Løn Skatteplig-  

 tig fortjene-  

 ste ved salg af virksom-  

 hed Opsparet  

 overskud  

 (virksomheds-  

 ordningen) Indbetalt til  

 pensionsord-  

 ning PBL §  

 15 A Betalt skat Til for-  

 brug Situation 1 kr. 800.000 kr. 800.000 -kr. 800.000 kr.            0 kr. 800.000 kr. 480.000 (60 pct.) kr. 320.000 Situation 2 kr. 800.000 - kr. 800.000 kr.            0 kr. 800.000 kr. 800.000 - kr. 444.444* kr. 355.556 kr. 800.000 kr. 256.000 (32 %) kr. 124.444 (28 %)* kr. 380.444 kr. 320.000 * Hævet til forbrug.
Beløbet beskattes som personlig indkomst  

 (der regnes med en skat på 60 pct.), men der gives et fradrag i skatten  

 for den tidligere betalte virksomhedsskat 32 pct.
 Situation 2 viser, at virksomhedsejeren både opnår fradrag i  

 den personlige indkomst for indbetalingen på en PBL § 15 A-ordning og  

 samtidig opnår udskydelse af den endelige skat svarende til 28 pct. af  

 kr. 355.556 svarende til kr. 99.556 indtil det tidspunkt, hvor beløbet  

 hæves fra kontoen for opsparet overskud.
Revisor anfører i den anledning, at det efter  

 virksomhedsskatteloven er muligt i en salgssituation at fortsætte  

 virksomhedsordningen, hvis den regnskabsmæssige opdeling af den private  

 og erhvervsmæssige økonomi opretholdes i hele salgsåret,  

 og skatteyder senest ved udgangen af det år, der følger efter  

 salgsåret, er påbegyndt eller har overtaget ny virksomhed.
I en  

 sådan situation skal opsparet overskud fra salgsåret eller  

 tidligere ikke overføres til den personlige indkomstbeskatning.
Revisor henviser endvidere til, at det fremgår af  

 bemærkningerne til lovforslagets § 1, stk. 6 og 7, at "Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige  

 gevinster, der opnås ved salg af virksomheden aktiver, såsom  

 driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
Også i den situation, hvor  

 virksomhedsejeren anvender virksomhedsordningen, skal der foretages en  

 sådan opgørelse af den samlede skattepligtige fortjeneste, og  

 det er et beløb svarende hertil, der kan indskydes på  

 ordningen." Hvis det havde været lovgivers hensigt, at et beløb skulle  

 overføres fra virksomhedsordningen i form af en hævning, ville  

 det efter revisors opfattelse have været passende at påpege det i  

 denne forbindelse.
Efter revisors opfattelse må reglerne forstås  

 sådan, at der ikke er eller kan stilles krav om, at den  

 selvstændigt erhvervsdrivende skal hæve et beløb i  

 virksomhedsordningen mindst svarende til det, som ønskes indsat efter  

 pensionsbeskatningslovens § 15 A.
Revisor finder endvidere at hans opfattelse  

 falder godt sammen med, at hvis en hovedaktionær sælger sine  

 aktier og vælger at indskyde efter § 15 A, skal fradraget tages i den  

 personlige indkomst (høj beskatning), medmindre aktionæren  

 vælger at fratrække beløbet/indskuddet i aktieindkomsten  

 (lavere beskatning) Styrelsens indstilling og begrundelse Ad spm 1) Styrelsen antager, at baggrunden for spørgsmålet bunder i en  

 tvivl om, hvorvidt en eventuel fortjeneste/tab på driftsrelevante  

 aktiver, der realiseres i forbindelse med salg/delsalg af virksomheden, og  

 som normalt vil indgå som en del af driftsoverskuddet for  

 ophørsåret, kan medregnes som den del af den skattepligtige  

 fortjeneste, der efter pensionsbeskatningslovens § 15 A kan indbetales  

 på en pensionsordning.
Der er som udgangspunkt ikke tvivl om, at den  

 del af virksomhedens overskud/tab der vedrører tiden fra primo  

 året frem til salgs-/ophørstidspunktet ikke kan anvendes som  

 indskud på en pensionsordning omfattet af pensionsbeskatningslovens §  

 15 A Af lovforslagets bemærkninger til § 15 A, stk. 6 og 7 fremgår  

 vedrørende begrebet skattepligtig fortjeneste:
"Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige  

 gevinster, der opnås ved salg af virksomhedens aktiver, såsom  

 driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
Også i den situation, hvor  

 virksomhedsejeren anvender virksomhedsordningen, skal der foretages en  

 sådan opgørelse af den samlede skattepligtige fortjeneste, og  

 det er et beløb svarende hertil, der kan indskydes på  

 ordningen." Bemærkningerne omtaler ikke driftsrelevante aktiver som varelager og  

 igangværende arbejder.
For så vidt angår fortjeneste  

 på driftsmidler i form af genvundne afskrivninger var denne tidligere  

 omfattet af beskatningen efter lov om særlig indkomst og skulle derfor  

 ikke medregnes i driftsoverskuddet/-tabet.
Med ophævelsen af lov om  

 særlig indkomst blev beskatningen af fortjeneste og tab ved  

 afhændelse mv. af maskiner, inventar og lign. driftsmidler, der  

 udelukkende benyttes erhvervsmæssigt, overført til  

 ligningslovens § 7 P.
Med virkning fra indkomståret 1998 skulle  

 personen herefter medregne fortjenesten ved salg af disse driftsmidler med 90  

 pct.
Reglen er nu overført til afskrivningslovens § 9, stk. 4. Af  

 cirkulære nr. 181 af 1. december 1995, pkt. 2.4. fremgår, "De  

 genvundne afskrivninger opgjort efter § 7 P anses også for en del af en  

 virksomheds samlede erhvervsoverskud/-underskud." Dette resultat  

 følger imidlertid ikke direkte af ligningslovens § 7 P.
 Selv om fortjenesten ved salg af driftsmidler efter bemærkningerne  

 til loven indgår i den skattepligtige fortjeneste, finder styrelsen  

 ikke, at fortjeneste og tab på virksomhedens omsætningsaktiver  

 så som varelager og igangværende arbejder skal medregnes i den  

 skattepligtige fortjeneste efter pensionsbeskatningslovens § 15 A, stk.  

 6.
 Styrelsen har herved henset til, at fortjeneste/tab ved salg/levering af  

 virksomhedens omsætningsaktiver er en så integreret del af en  

 virksomheds formål, virke og indtjening, at fortjenesten/tabet alene  

 kan indgå som en del af virksomhedens driftsoverskud/-tab og derfor  

 ikke kan henregnes til den skattepligtige fortjeneste ved salget af  

 virksomheden efter pensionsbeskatningslovens § 15 A, stk. 6. Den  

 omstændighed at genvundne afskrivninger på driftsmidler samt  

 på bygninger og installationer efter omstændighederne kan  

 medregnes til erhvervsoverskuddet/-underskuddet kan ikke ændre denne  

 opfattelse.
 Revisor har i forbindelse med høringen erklæret, at han ikke  

 er enig i Styrelsens opfattelse, idet f.eks. driftsmidler og goodwill i lige  

 høj grad kan siges at være en integreret del af virksomhedens  

 formål virke og indtjening.
Styrelsen finder fortsat, at det er rigtigt at skelne mellem  

 omsætningsaktiver, der er beregnet for salg i virksomheden og andre  

 aktiver, der kun berører driften i den udstrækning, der kan  

 afskrives på aktivet.
For så vidt angår sidstnævnte,  

 fremkommer der typisk kun en fortjeneste på aktivet i forbindelse med  

 helt eller delvist salg af virksomheden, hvilket gør det naturligt at  

 medregne denne fortjeneste som den del af den skattepligtige fortjeneste ved  

 salg af virksomheden, der kan indskydes på en pensionsordning efter PBL  

 § 15 A.
Styrelsen indstiller, at der svares nej til spørgsmål. 1 Ligningsrådet tilslutter sig Styrelsens indstilling Ad spm 2) Pensionsbeskatningslovens § 15 A, stk. 6 er sålydende:
"Den, der opretter én eller flere pensionsordninger som nævnt  

 i stk. 5, kan i alt højst indbetale et grundbeløb på  

 1.372.650 kr. til ordningerne.
Beløbet på 1.372.650 kr.  

 reguleres efter personskattelovens § 20. Indbetalingen til en pensionsordning  

 hidrørende fra en given virksomhed kan dog ikke overstige den  

 fortjeneste opnået ved afståelsen af virksomheden eller en andel  

 af denne, som medregnes ved personens indkomstopgørelse." En naturlig sproglig forståelse af begrebet fortjeneste, som  

 medregnes ved personens indkomstopgørelse fører nærmest  

 til at opfatte fortjenesten som den skattepligtige fortjeneste før  

 fradrag for arbejdsmarkedsbidrag og SP-bidrag.
Det i L 33 anvendte eksempel  

 forudsætter da også, at den fortjeneste, der kan indskydes  

 på en PBL § 15 A-pensionsordning er fortjenesten før fradrag for  

 arbejdsmarkedsbidrag og SP-bidrag.
En sådan fortolkning fører  

 ligeledes til det gunstigste resultat for den selvstændigt  

 erhvervsdrivende.
Styrelsen indstiller, at der svares ja til første del af  

 spørgsmål 2 Ligningsrådet tiltræder Styrelsens indstilling.
Efter bestemmelsen i afskrivningslovens § 9 stk. 4 medregnes fortjeneste  

 eller tab, når virksomhedens indehaver er en person, kun med 90 pct.  

 ved opgørelsen af den skattepligtige indkomst for  

 ophørsåret.
Bestemmelsen er en videreførelse af den  

 tidligere tilsvarende bestemmelse i ligningslovens § 7 P, jf. ovenfor under  

 "ad spm. 1". Fortjeneste på aktiver omfattet af afskrivningslovens 9  

 stk. 4 indgår efter styrelsens opfattelse i den skattepligtige  

 fortjeneste efter pensionsbeskatningslovens § 15 A, stk. 6 med 90 pct.
Tab  

 på samme aktiver fradrages efter praksis i den skattepligtige  

 fortjeneste med 100 pct.
Styrelsen indstiller, at der ligeledes svares ja til sidste del af  

 spørgsmål 2 Ligningsrådet tiltræder Styrelsens indstilling Ad spm 3) Loven går efter bemærkninger til lovforslaget pkt. 1 ud  

 på at forbedre mulighederne for, at den berørte persongruppe kan  

 anvende den skattepligtige fortjeneste fra virksomheden til at skaffe sig en  

 efter forholdene mere passende pensionsopsparing.
Lovforslaget har  

 således i praksis den virkning, at avancebeskatning udskydes, så  

 den ikke falder umiddelbart ved virksomhedens ophør, men først  

 på det tidspunkt, hvor personen vælger at påbegynde sine  

 pensionsudbetalinger.
Det har således næppe været  

 hensigten, at fortjenesten ved salg af virksomheden, skal blive stående  

 i virksomheden og beskattes med en foreløbig virksomhedsskat for  

 senere at blive hævet successivt fra virksomheden og herefter komme til  

 endelig personlig beskatning, samtidig med at indskuddet på en ordning  

 omfattet af pensionsbeskatningslovens § 15 A tillades fradraget i personlig  

 indkomst, som ikke hidrører fra salg af virksomheden.
 Det centrale i lovreglen at neutralisere den beskatning af avancen, der  

 sker i afståelsesåret til fordel for en udskydelse af  

 beskatningen til det tidspunkt, hvor personen vælger at påbegynde  

 sin pensionsudbetalinger, er da også stærkt fremhævet i  

 skatteministerens svar til Folketingets Skatteudvalg i L33 - bilag 18 og Alm.  

 del - bilag 280 og 509.
 Pensionsbeskatningslovens § 15 A, stk. 6 er sålydende :
"Den, der opretter én eller flere pensionsordninger som nævnt  

 i stk. 5, kan i alt højst indbetale et grundbeløb på  

 1.372.650 kr. til ordningerne.
Beløbet på 1.372.650 kr.  

 reguleres efter personskattelovens § 20. Indbetalingen til en pensionsordning  

 hidrørende fra en given virksomhed kan dog ikke overstige den  

 fortjeneste opnået ved afståelsen af virksomheden eller en andel  

 af denne, som medregnes ved personens indkomstopgørelse" (styrelsens  

 understregning).
Overskud, der indgår på virksomhedens konto for opsparet  

 overskud efter virksomhedsskattelovens § 10, stk. 2 medregnes ikke ved  

 personens indkomstopgørelse, jf.
LV 2000 Erhvervsdrivende E.G.1.2.2.1,  

 "Uanset om det opsparede beløb er kapitalafkast eller resterende  

 overskud, indgår det på konto for opsparet overskud og beskattes  

 med en foreløbig virksomhedsskat på 32 pct.
Opsparede  

 beløb skal således ikke medregnes ved den skattepligtiges  

 indkomstopgørelse for indtjeningsåret.".
 Uanset ligningsvejledningens formulering må virksomhedsskattelovens  

 § 10, stk. 2 imidlertid opfattes som en skatteberegningsregel og ikke som en  

 indkomstopgørelsesregel.
 Selv om det muligvis ikke har været hensigten, at  

 virksomhedsskattelovens § 15, stk. 2 og 3 skulle kunne anvende på den  

 anførte måde i kombination med pensionsbeskatningslovens §15 A,  

 har dette imidlertid efter Told- og Skattestyrelsens opfattelse ikke fundet  

 tilstrækkeligt udtryk i loven eller dens motiver.  

 Virskomhedsskattelovens § 15, stk. 2 og 3 kan derfor også finde  

 anvendelse på den del af den skattepligtige fortjeneste ved salg af  

 virksomheden, som bliver indbetalt på en pensionsordning omfattet af  

 pensionsbeskatningslovens § 15 A.
