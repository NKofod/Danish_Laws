Nr LSF 138 Forslag til Lov om ændring af lov om ferie (Anvendelse af renteafkastet af  

 FerieKonto til uddannelsesformål) Fremsat af arbejdsministeren (Kirkegaard) den 2. december 1992 Vedtaget ved tredjebehandling den 17. december 1992 Lov nr. 1038 af 23/12/1992 § 1 I lov om ferie, jf. lovbekendtgørelse nr. 736 af 25. august 1992,  

 foretages følgende ændringer:
 1. § 19 affattes således:
»§ 19. Medmindre andet følger af loven, ydes feriegodtgørelse  

 gennem et system, FerieKonto, der sikrer, at feriegodtgørelsen udbetales til  

 lønmodtageren, når ferien holdes.
Arbejdsministeren fastsætter nærmere regler  

 herom.
Stk. 2. Arbejdsministeren bestemmer inden den 31. januar 1993 og  

 inden den 31. december 1993, hvor stor en del af renteafkastet af FerieKonto  

 i hvert af årene 1993 og 1994 der skal tilfalde Arbejdsmarkedets Feriefond,  

 og hvor stor en del der skal anvendes til uddannelsesformål til lønmodtagere.  

 Der kan for 1993 og 1994 tilsammen anvendes op til 200 mio. kr. til  

 uddannelsesformål.
Arbejdsministeren kan fastsætte nærmere regler om  

 overførsel af renteafkastet.« 2. I § 26 indsættes efter stk. 1 som nyt stykke:
» Stk. 2. Fondens midler består af renter og andet afkast af  

 kapitalen, renteafkast fra FerieKonto, jf. § 19, forældet feriegodtgørelse,  

 beløb, som ikke har kunnet anvises, og andre beløb, som i medfør af loven  

 tilfalder fonden.« Stk. 2-7 bliver herefter stk. 3-8.
§ 2 Loven træder i kraft 1. januar 1993.
Oprindeligt fremsat forslag § 1 I lov om ferie, jf. lovbekendtgørelse nr. 736 af 25. august 1992,  

 foretages følgende ændringer:
 1. § 19 affattes således:
»§ 19. Medmindre andet følger af loven, ydes feriegodtgørelse  

 gennem et system, FerieKonto, der sikrer, at feriegodtgørelsen udbetales til  

 lønmodtageren, når ferien holdes.
Arbejdsministeren fastsætter nærmere regler  

 herom.
Stk. 2. Arbejdsministeren bestemmer inden den 31. januar 1993 og  

 inden den 31. december 1993, hvor stor en del af renteafkastet af FerieKonto  

 i hvert af årene 1993 og 1994, der skal tilfalde Arbejdsmarkedets Feriefond  

 og hvor stor en del, der skal anvendes til uddannelsesformål til  

 lønmodtagere.
Der kan for 1993 og 1994 tilsammen anvendes op til 200 mill.  

 kr. til uddannelsesformål.
Arbejdsministeren kan fastsætte nærmere regler om  

 overførsel af renteafkastet.« 2. I § 26 indsættes efter stk. 1 som nyt stykke:
» Stk. 2. Fondens midler består af renter og andet afkast af  

 kapitalen, renteafkast fra FerieKonto, jf. § 19, forældet feriegodtgørelse,  

 beløb, som ikke har kunnet anvises og andre beløb, som i medfør af loven  

 tilfalder fonden.« Stk. 2-7 bliver herefter stk. 3-8.
§ 2 Stk. 1. Loven træder i kraft 1. januar 1993.
Bemærkninger til lovforslaget Almindelige bemærkninger Lov nr. 273 af 4. juni 1970 om ferie (Folketingstidende 1969-70, sp. 565,  

 676, 6471 og 6760; tillæg A sp. 737; tillæg B sp. 2033; tillæg C sp. 661) er  

 bekendtgjort ved Arbejdsministeriets lovbekendtgørelse nr. 736 af 25. august  

 1992.
 Forslaget om ændringen af ferieloven fremsættes med henblik på at udmønte  

 den del af finanslovsforliget vedr. finansloven for 1993, der omtales i  

 forligets kapitel 4, punkt 1 d, hvori det udtales:
»Med henblik på at styrke den almene voksenuddannelse mv. afsættes en  

 pulje på 200 mill. kr.
Puljen fordeles mellem Undervisnings-, Arbejds- og  

 Kulturministeriet.
Udbygningen skal ske ved at sammensætte nye  

 uddannelsesforløb med almene og erhvervsrettede elmenter, især af hensyn til  

 de kortuddannede.
Puljen finansieres gennem ændret anvendelse af feriefondsmidlerne, idet  

 fondens formål ændres, således at midlerne også kan anvendes til  

 uddannelsesformål.
Regeringen vil optage forhandlinger med Arbejdsmarkedets  

 Feriefond herom.« Forliget foreslås udmøntet ved at regulere tilgangen af midler til  

 Feriefonden, således at den i 1993 og 1994 ikke oppebærer hele renteafkastet  

 af de indbetalte feriegodtgørelsesbeløb, men kun en af arbejdsministeren  

 efter forhandling med Feriefondens bestyrelse fastsat andel.
Resten kan  

 anvendes til det angivne uddannelsesformål.
Det præciseres, at der er tale om  

 uddannelsesformål for lønmodtagere.
Økonomiske og administrative konsekvenser Efter forligsteksten skal der afsættes en pulje på 200 mill. kr. med  

 henblik på at styrke den almene voksenuddannelse.
Puljen fordeles mellem  

 Undervisnings-, Arbejds- og Kulturministeriet.
I den sammenhæng kan det  

 oplyses, at renteafkastet fra FerieKonto i 1993 kan skønnes til ca. 222 mill.  

 kr.
Administrationsomkostningerne i 1993 skønnes til ca. 72 mill. kr.
Da det  

 således ikke er sansynligt, at der er 200 mill. kr. til rådighed i 1993  

 foreslås det, at det manglende beløb kan tilvejebringes i 1994. Så vidt  

 muligt skal de 200 mill. kr. dog tilvejebringes i 1993.
Bemærkninger til lovforslagets enkelte bestemmelser Til § 1 Til nr. 1.
FerieGiro-systemet vil administrativt blive ændret med virkning fra det  

 ferieår, der starter 2. maj 1993. Ændringen indebærer, at feriegodtgørelse  

 ved ferieafholdelse mv. udbetales direkte til lønmodtageren via et  

 pengeinstitut.
I forbindelse med omlægningen af systemet er det besluttet at  

 ændre navnet »FerieGiro« til »FerieKonto«.
 Efter forslaget skal renteafkastet i 1993 og 1994 af FerieKontos midler -  

 det vil sige de renter, der påløber indtil det tidspunkt, hvor beløbet  

 udbetales til lønmodtageren - efter arbejdsministerens nærmere bestemmelse,  

 der træffes efter forhandling med Feriefondens bestyrelse, deles mellem  

 Arbejdsmarkedets Feriefond og anvendelse til uddannelsesformål til  

 lønmodtagere.
 Det forudsættes, at der af renteafkastet forlods reserveres et  

 tilstrækkeligt beløb til at betale for administration af FerieKonto-systemet,  

 som i dag afholdes af denne indtægt.
 For så vidt angår 1993 betyder forslaget, at arbejdsministeren inden den  

 31. januar 1993 skal skønne over størrelsen af det forventede renteafkast i  

 1993 med henblik på at fastslå størrelsen af det beløb, der forventes at  

 kunne anvendes til uddannelsesformål i 1993. I den forbindelse vil  

 arbejdsministeren optage forhandlinger med Feriefondens bestyrelse både om  

 fordelingen af renteafkastet og om den administrative tilrettelæggelse af  

 ordningen.
 For så vidt angår 1994 vil der blive tale om at anvende så stor en del af  

 renteafkastet til uddannelsesformål, at der i alt for de 2 år vil være  

 anvendt 200 mill. kr. hertil.
 Arbejdsministeren kan fastsætte nærmere regler om, hvordan renteafkastet  

 overføres til den pulje, der afsættes til uddannelsesformål.
 Der sker ingen ændring i reglerne for anvendelsen af de midler, som  

 allerede i dag tilhører Feriefonden eller for midler, som fremtidig tilfalder  

 den.
 Til nr. 2.
Som et modstykke til ændringen af § 19 foreslås det at lovfæste  

 Feriefondens indtægter.
Arbejdsministeriet har tidligere givet Rigsrevisionen  

 tilsagn om at gøre dette ved først givne lejlighed.
Denne lovændring bør  

 derfor være permanent.
Til § 2 Loven træder først i kraft 1. januar 1993.
 Den foreslåede § 19, stk. 2, vil efter sit indhold have udtømt sin  

 virkning den 31. december 1994.
