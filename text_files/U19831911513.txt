Efterhånden som kommunen K ydede hjælp til A, hvis ægtefælle i marts  

 1975 var blevet dræbt ved en færdselsulykke, tog K forbehold om  

 tilbagebetaling og henviste ved en af udbetlingerne til § 63 i den dagældende  

 forsorgslov.
Efter at der ved dom i færdselssagen var tilkendt A  

 forsørgererstatning, gjorde K i juni 1977 sit tilbagebetalingskrav gældende,  

 idet man påberåbte sig bistandslovens § 26, stk. 1, nr. 4, som svarede til  

 den nu ophævede forsorgslovs § 63. A indbragte forgæves  

 tilbagebetalingsspørgsmålet for de pågældende klageinstanser og for  

 Folketingets Ombudsmand; men i forbindelse med behandlingen af klagesagen  

 tilkendegav Den Sociale Ankestyrelse S i juli 1981, at tilbagebetalingskravet  

 rettelig var hjemlet ved bistandslovens § 26, stk. 1, nr. 3, der svarede til  

 forsorgslovens § 62. A anlagde derefter sag mod S, og under denne sag antoges  

 det, at A i sin tid burde være gjort bekendt med ikke blot  

 tilbagebetalingspligten, men også lovgrundlaget, jfr. bistandslovens § 26,  

 stk. 2. Tilkendegivelsen om den rette begrundelse var givet A så sent, at  

 tilbagebetaling ikke kunne kræves. (* 1) (G.
H., D., L. b. (kst.)).
B.
E.
M., (adv.
H.
H., Fåborg, e.o.) mod Den Sociale Ankestyrelse (Kammeradv. v/adv.
L.
B.).
Ved Svendborg herredsret dom af 2. juni 1977 blev forsikringsselskabet  

 Topsikring dømt til at betale 77.865,57 kr. i forsørgererstatning til  

 sagsøgeren i nærværende sag, B.
E.
M. erstatningen blev af  

 forsikringsselskabet udbetalt til advokat H.
H. på sagsøgerens vegne.
Den 3.  

 november 1979 betalte advokat H. af erstatningen et beløb på 25.368,74 kr.  

 til O kommune til dækning af et krav om tilbagebetaling af økonomisk hjælp  

 ydet sagsøgeren af kommunen.
 Under denne sag har sagsøgeren, der har fri proces, påstået sagsøgte, Den  

 Sociale Ankestyrelse, dømt til at betale 25.368,00 kr. med procesrenter fra  

 sagens anlæg den 31. marts 1982.
 Sagsøgte har påstået frifindelse og har som begrundelse herfor gjort  

 gældende, at kommunen har været berettiget til at kræve tilbagebetaling som  

 sket.
 Sagens omstændigheder er i øvrigt følgende:
 Den 14. marts 1975 omkom sagsøgerens ægtefælle ved en færdselulykke, i  

 hvilken anledning sagsøgeren rejste krav om forsørgererstatning mod  

 forsikringsselskabet Topsikring som ansvarsforsikrer for vedkommende  

 skadevolder.
 I begyndelsen af september 1975 rettede sagsøgeren henvendelse til O  

 kommune og anmodede om økonomisk hjælp.
Den 5. september 1975 udbetaltes 320 kr. til sagsøgeren i henhold til  

 forsorgslovens § 56, stk. 3, med forbehold om tilbagebetaling, så snart  

 erstatningssagen var afgjort.
Der foreligger ikke skriftelig erklæring fra  

 sagsøgeren derom.
Den 15. september 1975 udbetaltes yderligere 100 kr. til sagsøgeren, som i  

 forbindelse dermed underskrev en erklæring om at være gjort bekendt med, at  

 hjælpen var bevilget hende mod tilbagebetaling i h.t. kap.
IX i lov nr. 169  

 af 31. maj 1961.
 Sagsøgeren fik den 19. september 1975 atter udbetalt hjælp og blev ifølge  

 et notat i social- og sundhedsforvaltningens protokol samtidig orienteret om,  

 at de pågældende beløb ydedes i henhold til § 63.
 Ved skrivelse af 25. september til advokat H. meddelte O kommune bl.a., at  

 økonomisk hjælp til sagsøgeren antagelig ville blive fortløbende, og hjælpen  

 ønskedes refunderet ved en eventuel udbetaling af erstatningen til  

 sagsøgeren.
 Efter at sagsøgeren ved den ovenfor nævnte dom af 2. juni 1977 havde fået  

 tilkendt erstatning, anmodede O kommune ved skrivelse af 29. juni 1977 til  

 advokat H. med baggrund i bestemmelserne i lov om social bistand § 26, stk.  

 1, nr. 4, samt forvaltningens skrivelse af 25. september 1975 om udbetaling  

 af ialt 31.527,01 kr. som tilbagebetaling af hjælp ydet sagsøgeren i tiden  

 fra den 5. september 1975 til 11. februar 1977.
Der foregik derefter en brevveksling mellem O kommune og advokat H. om  

 anvendelsen af erstatningsbeløbet.
Brevvekslingen sluttede med, at advokat H.  

 som ovenfor nævnt den 3. november 1977 til kommunen indbetalte 25.368,74 kr.,  

 som var det beholdne beløb.
Advokat H. indbragte senere kommunens afgørelse af 25. september 1975 og  

 29. juni 1977 for amtsankenævnet for Fyns amtskommune.
Under sagens  

 behandling for nævnet frafaldt kommunen krav om tilbagebetaling ud over det  

 allerede indbetalte beløb.
 Den 26. marts 1979 traf amtsankenævnet afgørelse om ikke at tilsidesætte  

 kommunens afgørelse om tilbagebetaling.
 Den Sociale Ankestyrelse, hvortil sagen var indbragt af advokat H.,  

 tiltrådte den 31. oktober 1979 amtsanlenævnets afgørelse.
 Advokat H. klagede derefter for sagsøgeren til Folketingets ombudsmand,  

 som ved skrivelse af 14. april 1981 henstillede til Den Sociale Ankestyrelse  

 at genoptage sagen og meddele klageren en ny afgørelse (med en dækkende  

 begrundelse).
Den 22. juli 1981 blev sagen forelagt til fornyet behandling i Den Sociale  

 Ankestyrelse, som anså de materielle betingelser i bistandslovens § 26, stk.  

 1, nr. 3, for opfyldt ved hjælpens udbetling.
Ankestyrelsens afgørelse  

 slutter således:
 At forvaltningen, efter at bistandsperioden er ophørt, fejlagtigt anfører  

 § 26, stk. 1, nr. 4, som hjemmel, kan efter ankestyrelsens opfattelse, ikke  

 med rimelighed føre til, at socialforvaltningen afskæres fra at kræve  

 tilbagebetaling i medfør af de gyldigt og gentagne gange tagne forbehold.
 Da pågældende i anledning af dødsfaldet modtog ialt --- og da  

 tilbagebetalingskravet var blevet reduceret til ca. 25.000 kr. --- fandt  

 ankestyrelsen ikke grundlag for at ophæve kravet eller begrænse dette  

 yderligere.
 Ved skrivelse af 2. september 1981 til advokat H. meddelte ombudsmanden,  

 at han ikke fandt at have tilstrækkelig anledning til at foretage sig videre  

 i sagen.
 Derefter anlagde sagsøgeren denne sag.
Sagsøgeren har til støtte for sin påstand nærmere anført, at det er med  

 rette, at de sociale myndigheder har anvendt bistandslovens § 26, stk. 1, nr.  

 4, der svarer til forsorgslovens § 63, ved afgørelsen af spørgsmålet om  

 tilbagebetaling af hjælpen til sagsøgeren.
Bestemmelsen kan imidlertid ikke  

 bære et tilbagebetalingskrav i det foreliggende tilfælde, hvilket da også  

 efterfølgende er erkendt af sagsøgte.
Ligesom forsorgslovens § 63 tilsigter  

 bestemmelsen at modvirke dobbeltforsørgelse, og dette var der ikke tale om i  

 sagsøgerens situation, idet den opnåede forsørgertabserstatning hverken  

 dækkede samme tidsrum eller samme formål som den ydede hjælp.
Sagsøgeren har endvidere gjort gældende, at tilbagebetaling ikke kan  

 kræves med hjemmel i bistandslovens § 26, stk. 1, nr. 3, der svarer til  

 forsorgslovens § 62. Det foreliggende tilfælde er ikke omfattet deraf, da det  

 på tidspunktet for modtagelsen af hjælpen var yderst usikkert, om og af  

 hvilken størrelsesorden sagsøgeren ville opnå erstatning.
Der var således  

 ikke tilstrækkelig sikkert grundlag for socialforvaltningens skøn.
Dertil  

 kommer, at det er uberettiget efterfølgende at bringe bestemmelsen, som ikke  

 har været påberåbt forud for sagsøgtes seneste afgørelse, i anvendelse.  

 Skønnet over, om tilbagebetalingskrav skal rejses, tilkommer  

 socialforvaltningen, og resultatet kunne være blevet et andet, hvis sagen  

 havde været overvejet ud fra bestemmelsen i bistandslovens § 26, stk. 1, nr.  

 3, i stedet for nr. 4.
Sagsøgte har til støtte for sin påstand om frifindelse nærmere anført, at  

 det har været berettiget at træffe afgørelsen om tilbagebetaling i medfør af  

 bistandslovens § 26, stk. 1, nr. 3. Sagsøgerens erstatningskrav var allerede  

 fremsat, da hjælpen blev udbetalt, og der var betydelig formodning for, at  

 hun i løbet af kortere tid ville opnå en vis forsørgertabserstatning.
Ved  

 udbetalingen af hjælpen blev sagsøgeren gjort bekendt med, at ydelsen var  

 bevillget mod tilbagebetaling, og foreskriften i bistndslovens § 26, stk. 2,  

 der svarer til forsorgslovens § 65, 1. pkt., er således overholdt.
Sagsøgte  

 har, således som styrelsen er beføjet til, truffet en ny afgørelse, som  

 materielt og formelt er rigtig, og det følger af rekurssystemet inden for  

 socialvæsenet, at det ikke kan tillægges betydning, om socialforvaltningen og  

 amtsankenævnet har anført forkert hjemmel for kravet om tilbagebetaling.
 Landsretten skal udtale:
I overensstemmelse med det, der er tilført social- og  

 sundhedsforvaltningens protokol, lægges det til grund, at sagsøgeren i  

 forbindelse med hjælpens påbegyndelse i september 1975 fik tilkendegivelse  

 om, at tilbagebetaling ville blive krævet i henhold til den til  

 bistandslovens § 26, stk. 1, nr. 4, svarende særlige bestemmelse i  

 forsorgslovens § 63. Det lægges endvidere som uomtvistet til grund, at  

 socialforvaltningens beslutning om tilbagebetaling blev truffet i henhold til  

 bistandslovens § 26, stk. 1, nr. 4, og på dette grundlag stadfæstet af såvel  

 amtsankenævnet som ankestyrelsen.
Ved sagsøgtes nye afgørelse af 22. juli  

 1981 blev beslutningen om tilbagebetaling ændret, således at kravet nu anses  

 for at have hjemmel i den særlige bestemmelse i nr. 3 i bistandslovens § 26,  

 stk. 1, der svarer til forsorgslovens § 62. Bestemmelsen i bistandslovens §  

 26, stk. 2, jfr. tidligere forsorgslovens § 65, 1. pkt., må naturligt forstås  

 således, at det til dens opfyldelse kræves ikke blot, at modtageren af hjælp  

 i almindelighed er gjort bekendt med tilbagebetalingspligt, men tillige at  

 det er tilkendegivet vedkommende, hvilken af de i loven anførte grunde til  

 tilbagebetaling der er bragt i anvendelse ved beslutningen derom.
Da  

 tilkendegivelsen om, at det er bestemmelsen i bistandslovens § 26, stk. 1,  

 nr. 3, jfr. forsorgslovens § 62, der udgør grundlaget for  

 tilbagebetalingskravet i denne sag, først er meddelt sagsøgeren lang tid  

 efter ydelsen af hjælp, kan betingelserne for at kræve tilbagebetaling ikke  

 anses for at have været til stede.
Allerede som følge heraf vil sagsøgerens  

 påstand være at tage til følge.
 Efter omstændighederne vil sagens omkostninger være at ophæve.
(* 1) Jfr.
Jørgen Graversen: Tilbagebetaling af sociale ydelser s. 79 og  

 Ove Baggesen m.fl.: Bistandsloven s. 89-91. - Anke til Højesteret hævet.
