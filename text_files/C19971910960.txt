Forord I juli 1993 udsendte Socialministeriet, Sundhedsministeriet,  

 Arbejdsskadestyrelsen, Direktoratet for Arbejdsløshedsforsikringen og  

 Arbejdsmarkedets Tillægspension (ATP) »Vejledning om EF-regler om social  

 sikring, Hæfte 1-7«.
EF-reglerne og dansk lovgivning er siden ændret, hvorfor der nu udsendes  

 en revideret vejledning.
Målgruppen for denne vejledning er ikke blot de  

 (amts)kommunale forvaltninger, men alle personer som yder rådgivning om  

 borgeres sociale sikringsrettigheder inden for EØS-området.
Aftalen mellem EF og EFTA-landene Norge, Sverige, Finland, Island og  

 Østrig om det Europæiske Økonomiske Samarbejdsområde, den såkaldte  

 EØS-aftale, trådte i kraft den 1. januar 1994. Aftalen gælder fra 1. maj 1995  

 desuden for Liechtenstein.
Herefter skal de EF-regler, som koordinerer  

 anvendelsen af lovgivningen om social sikring i de forskellige lande,  

 anvendes inden for hele EØS-området.
 Kendskab til EF-reglerne er af betydning ved administrationen af dansk  

 lovgivning, når der opstår spørgsmål om rettigheder for arbejdstagere,  

 selv-stændige erhvervsdrivende og deres familiemedlemmer, der har bopæl eller  

 beskæftigelse i EØS.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
 Vejledningen består fortsat af syv hæfter, der er udarbejdet af Den  

 Sociale Sikringsstyrelse, Sundhedsministeriet, Arbejdsskadestyrelsen,  

 Direktoratet for Ar- bejdsløshedsforsikringen og Arbejdsmarkedets  

 Tillægspension (ATP).
April 1997 Indholdsfortegnelse Afsnit 1 Retsgrundlag Punkt:
BILAG Bilag 1 Blanketvejledning Bilag 2 Kompetente institutioner Bilag 3 Bopæls- og opholdsstedets institutioner STIKORDSREGISTER Retsgrundlag EF-forordningerne 1. EF-forordning 1408/71 - i det følgende kaldet  

 1408/71 - indeholder bestemmelser om anvendelse af sociale sikringsordninger  

 på personer, der bevæger sig inden for EØS- området.
I art. 2 i 1408/71  

 fastsættes den kreds af personer, som forordningen finder anvendelse på.  

 EF-forordning 574/72 - i det følgende kaldet 574/72 - indeholder bestemmelser  

 om den praktiske gennemførelse af 1408/71. En generel gennemgang af EF-  

 forordningernes opbygning, indhold samt definitioner, herunder personkreds,  

 findes i hæfte 1.
2. 1408/71 er siden Danmarks medlemsskab af EF i 1973  

 blevet ændret adskillige gange.
I hæfte 1 findes en samlet oversigt over  

 ændringer af 1408/71 og 574/72. EF-Domstolen har afsagt adskillige domme, der  

 fortolker de enkelte bestemmelser i forordningen.
Den Administrative  

 Kommission har truffet afgørelser, der nærmere præciserer den administrative  

 sagsbehandling af de enkelte bestemmelser.
 I dette hæfte om kontantydelser ved sygdom og moderskab vil de domme og  

 afgørelser, der er relevante for behandlingen af en dagpengesag, blive nævnt.
3. De sikringsgrene, der er omfattet af 1408/71,  

 fremgår af forordningens art. 4. I henhold til art. 5 i 1408/71 skal hvert  

 EØS-land afgive erklæring om hvilken lovgivning, der finder anvendelse inden  

 for de enkelte sikringsgrene.
Danmark har afgivet er-klæring om, at lov nr.  

 852 af 20. december 1989 om dagpenge ved sygdom eller fødsel finder  

 anvendelse på ydelser i anledning af sygdom og moderskab.
Nationale foranstaltninger 4. EF-Domstolen har i sag nr.
C-87/76 udtalt, at på  

 baggrund af den meget vide definition af udtrykket "lovgivning" i  

 art. 1, bogstav j) i 1408/71 som omfattende alle typer foranstaltninger, der  

 er fastsat ved lov, administrativt eller vedtægtsmæssigt på det omhandlede  

 sagsområde, må udtrykket "lovgivning" fortolkes således, at det  

 omfatter alle nationale foranstaltninger.
For Danmarks vedkommende betyder  

 det, at også bekendtgørelser, cirkulærer, vejledninger, SM-er osv. på  

 dagpengeområdet er omfattet af forordningens anvendelsesområde.
Generelle bestemmelser Kompetente myndigheder og institutioner mv.
5. Ved administration af 1408/71 vil der være behov  

 for kontakt mellem EØS-landenes myndigheder og institutioner.
Til brug herfor  

 skal hvert EØS-land i henhold til art. 4 i 574/72 i et bilag angive  

 henholdsvis den kompetente myndighed, den kompetente institution samt bopæls-  

 eller opholdsstedets institution.
Kompetent myndighed og kontaktorgan 6. I bilag 1 til 574/72 er angivet de kompetente  

 myndigheder i de enkelte EØS-lande.
For Danmarks vedkommende er  

 Socialministeren den kompetente myndighed for så vidt angår kontantydelser i  

 anledning af sygdom og moderskab.
De kompetente myndigheder kan udpege  

 kontaktorganer, der er berettiget til at træde i direkte forbindelse med  

 hinanden.
Af bilag 4 til 574/72 fremgår, at Direktoratet for Social Sikring  

 og Bistand er kontaktorgan med hensyn til kontantydelser i anledning af  

 sygdom og moderskab.
Kompetent institution 7. Den kompetente institution er i relation til  

 kontantydelser i anledning af sygdom og moderskab den institution i et  

 EØS-land, som er forpligtet til at udbetale ydelserne.
I bilag 2 til 574/72  

 er angivet de kompetente institutioner i de enkelte lande.
For Danmarks vedkommende er angivet bopælskommunen som kompetent  

 institution.
Denne angivelse burde nok have været præciseret, idet den  

 kompetente institution i de tilfælde, hvor vedkommende person har bopæl i  

 Danmark, er bopælskommunen.
Dette fremgår af dagpengelovens § 35. Har  

 vedkommende ikke bopæl i Danmark, er den kompetente institution den kommune,  

 hvor arbejdsgiverens virksomhed ligger.
Dette fremgår af  

 dagpengebekendtgørelsens § 7.
Bopæls- eller opholdsstedets institution 8. Personer, der har bopæl eller opholder sig i et  

 andet EØS- land end det land, hvis lovgivning de er omfattet af, kan rette  

 direkte henvendelse til den kompetente institution.
Der kan også rettes  

 henvendelse til den kompetente institution gennem kontaktorganet, eller ved  

 henvendelse til bopæls- eller opholdsstedets institution.
Derfor har hvert  

 EØS-land i bilag 3 til 574/72 angivet bopælsstedets institution.
For Danmarks  

 vedkommende er denne institution den kommune, hvor vedkommende har bopæl  

 eller opholder sig.
Blanketter til brug for sagsbehandlingen 9. Ved behandling af en dagpengesag kan der være tale  

 om enten videregivelse af oplysninger eller indhentelse af oplysninger.
For  

 at forenkle sagsgangen har Den Administrative Kommission i henhold til art. 2  

 i 574/72 udarbejdet et blanketmateriale.
Blanketterne til brug for behandling  

 af ansøgning om ydelser i anledning af sygdom og moderskab findes som bilag  

 til denne vejledning.
Blanketterne vil også blive omtalt i denne vejledning i  

 den sammenhæng, hvori de anvendes.
Gensidig bistand 10. Når en person er omfattet af 1408/71, kan der ud  

 over de formaliserede procedurer som er fastlagt i 574/72 blive tale om  

 indhentelse af oplysninger fra øvrige lande.
I art. 84 i 1408/71 er det  

 derfor fast-slået, at landenes myndigheder og institutioner skal yde hinanden  

 gensidig bistand med henblik på anvendelsen af forordningen, som om det  

 drejede sig om anvendelsen af deres egen lovgivning.
Anvendelse af EF-reglerne Personkreds 11. Bestemmelserne i 1408/71 finder anvendelse på  

 arbejdstagere og selvstændige erhvervsdrivende, der er statsborgere i et EØS-  

 land eller er statsløse eller flygtninge med bopæl i et EØS-land, samt på  

 deres familiemedlemmer.
 I henhold til art. 1, bogstav f) er familiemedlemmer enhver person, der  

 betegnes eller anerkendes som familiemedlem eller betegnes som hørende til  

 husstanden i den lovgivning, hvorefter ydelserne udbetales.
 Når der skal udbetales dagpenge ved sygdom eller fødsel fra Danmark,  

 finder lov om dagpenge ved sygdom eller fødsel anvendelse.
Personkredsen i lov om dagpenge ved sygdom og fødsel er arbejdstagere og  

 selvstændige erhvervsdrivende.
Ret til dagpenge er en selvstændig ret, som er  

 betinget af lønindtægt eller selvstændig erhvervsindtægt.
Familiemedlemmer  

 til arbejdstagere og selv-stændige er således ikke omfattet af lov om  

 dagpenge ved sygdom og fødsel.
Kompetent stat 12. For personer, der har lønnet eller selvstændig  

 beskæftigelse, er det bestemmelserne i art. 13 - 17 (lovvalgsreglerne) i  

 1408/71, der afgør, hvilken af EØS-landenes lovgivning om social sikring, der  

 skal finde anvendelse, når en person er omfattet af forordningen.
I hæfte 1  

 findes en udførlig gennemgang af lovvalgsreglerne.
 Det land, hvis lovgivning finder anvendelse, kaldes den kompetente stat.  

 Det er hovedreglen, at en person, der har lønnet eller selvstændig  

 beskæftigelse, kun kan være omfattet af lovgivningen i et land.
Der gælder dog en enkelt undtagelse fra denne hovedregel.
I art. 14c er  

 der angivet særlige regler for de personer, der samtidig har lønnet  

 beskæftigelse i et land og selvstændig beskæftigelse i et andet land.
Disse  

 personer kan være omfattet af lovgivningen i begge lande, hvis dette er  

 angivet i bilag VII til 1408/71.
Danmark har i bilag VII til 1408/71 angivet, at personer, der har  

 selvstændig beskæftigelse i Danmark og lønnet beskæftigelse i et andet  

 EØS-land og samtidig har bopæl i Danmark, er omfattet af dansk lovgivning for  

 så vidt angår den selvstændige beskæftigelse.
I denne situation kan en person  

 således være berettiget til dagpenge i anledning af sygdom eller fødsel fra  

 Danmark på grundlag af selvstændig beskæftigelse og dagpenge fra et andet  

 EØS-land på grundlag af en lønnet beskæftigelse.
 Lovvalgsreglerne i art. 13 - 17 afgør som nævnt, hvornår dansk lovgivning  

 skal finde anvendelse for personer, der har lønnet eller selvstændig  

 beskæftigelse.
Hvorvidt en person, der er omfattet af dansk lovgivning, har ret til en  

 dansk ydelse, afgøres efter bestemmelserne i dagpengeloven.
Men reglerne i  

 1408/71 skal anvendes sammen med dansk lovgivning om dagpenge ved sygdom  

 eller fødsel.
EF-reglerne supplerer og fraviger i visse tilfælde nogle af  

 betingelserne i den danske lovgivning, se punkt 14 - 17.
Afgørelse af hvilket lands lovgivning der finder anvendelse 13. Afgørelse af, om en person er omfattet af dansk  

 lovgivning, træffes af Direktoratet for Social Sikring og Bistand i de  

 situationer, hvor det følger af reglerne i 574/72, at der skal udstedes  

 særlig dokumentation for lovvalget, blanket E 101 mfl., se herom i hæfte 1.
 I alle andre situationer afgøres lovvalget - når det drejer sig om ret til  

 ydelser efter den danske dagpengelov - af kommunen som led i sagens afgørelse  

 i øvrigt.
 14. Lovvalget gælder både for rettigheder og pligter  

 efter dagpengeloven og både for arbejdstagere, arbejdsgivere og selvstændige  

 erhvervsdrivende.
 I § 4 i Socialministeriets bekendtgørelse nr. 701 af 22. juli 1994 er  

 betingelsen om skattepligtig indtægt her i landet fraveget for personer, der  

 efter EF-reglerne er omfattet af dansk lovgivning om social sikring.
 Omvendt er der i § 5 i bekendtgørelsen fastsat, at personer med  

 skattepligtig indtægt her i landet ikke kan opnå dagpenge, så længe de efter  

 EF-reglerne er omfattet af et andet EØS-lands lovgivning om social sikring.
 15. Arbejdstagere, der efter reglerne i 1408/71 er  

 omfattet af dansk lovgivning, har således ret til dagpenge fra Danmark, selv  

 om de har bopæl eller udfører deres beskæftigelse i et andet EØS- land, og  

 selv om indtægten ikke er skattepligtig her i landet.
 Omvendt har arbejdstagere, der har bopæl i Danmark, eller som er  

 beskæftiget for en arbejdsgiver med hjemsted i Danmark, ikke ret til dagpenge  

 efter dagpengeloven, når det følger af 1408/71, at den pågældende er omfattet  

 af lovgivningen i et andet EØS-land.
 Når en arbejdstager er omfattet af lovgivningen i et andet land, gælder  

 dette også for pligten til at betale eventuelle bidrag til sygeforsikringen i  

 det pågældende land.
 Hvis der ikke kan opnås ret til dagpenge fra det land, hvis lovgivning  

 arbejdstageren er omfattet af, fordi betingelserne i dette lands nationale  

 lovgivning ikke er opfyldt, opstår der ikke af denne grund ret til dagpenge  

 fra Danmark, så længe den pågældende er omfattet af et andet lands lovgivning  

 om social sikring, selv om arbejdstageren har bopæl og er skattepligtig her i  

 landet.
 16. Udenlandske arbejdsgivere har de samme rettigheder  

 og forpligtelser efter den danske dagpengelov for så vidt angår ansatte, der  

 efter 1408/71 er omfattet af dansk lovgivning om social sikring, som  

 arbejdsgivere, der har hjemsted i Danmark, og som beskæftiger arbejdstagere  

 her i landet.
 Den udenlandske arbejdsgiver har således pligt til at betale dagpenge ved  

 sygdom til arbejdstageren efter reglerne i dagpengeloven, når arbejdstageren  

 har været ansat hos arbejdsgiveren i en vis periode.
 Udenlandske arbejdsgivere, der betaler løn under fravær på grund af  

 sygdom, graviditet, fødsel og adoption, har ret til refusion, der består af  

 de dagpenge, som den ansatte ville have haft ret til fra det offentlige  

 (kommunen), hvis pågældende ikke modtog løn under sygdom m.v.
Når betingelserne herfor er opfyldt, kan private udenlandske  

 arbejdsgivere, der beskæftiger arbejdstagere, som er omfattet af den danske  

 dagpengelov, tegne forsikring efter dagpengelovens § 27 og dermed få ret til  

 refusion fra kommunen for de dagpenge, som lønmodtageren har ret til fra  

 arbejdsgiveren.
Retten til at tegne forsikring og retten til refusion efter  

 forsikringen for udenlandske arbejdsgivere gælder kun for de arbejdstagere,  

 der er omfattet af dansk lovgivning om social sikring.
 Arbejdsgivere med hjemsted her i landet, som beskæftiger arbejdstagere,  

 der er omfattet af et andet EØS-lands lovgivning om social sikring, har ingen  

 rettigheder eller pligter efter den danske dagpengelov for så vidt angår  

 disse arbejdstagere, men vil i stedet være forpligtet til at betale dagpenge  

 til arbejdstageren og/eller bidrag til sygeforsikringsordningerne i det land,  

 hvis lovgivning arbejdstageren er omfattet af, når dette følger af det  

 pågældende lands lovgivning.
 17. Selvstændige erhvervsdrivende, der efter 1408/71  

 er omfattet af den danske dagpengelov, selv om de udfører (en del af) deres  

 selvstændige beskæftigelse eller har deres bopæl i et andet EØS- land, har  

 rettigheder efter dagpengeloven på lige fod med personer, der bor og/eller  

 udfører deres selvstændige beskæftigelse i Danmark.
Dette gælder også for retten til at tegne frivillig forsikring efter  

 dagpengelovens § 20 og ret til ydelser efter forsikringen.
Om sammenlægning  

 af forsikrings- og beskæftigelsesperioder tilbagelagt i andet EØS-land med  

 henblik på nedbringelse af ventetiden efter dagpengebekendtgørelsens § 41, se  

 punkt 20.
Selvstændige erhvervsdrivende, der efter reglerne i 1408/71 ikke er  

 omfattet af dansk lovgivning om social sikring, har ikke ret til dagpenge  

 efter dagpengelovens obligatoriske ordning.
Om retten til frivillig  

 forsikring gælder særlige regler, se herom i hæfte 1.
Særlige bestemmelser om ydelser ved sygdom  

 og moderskab Indledning 18. I art. 18 - art. 36 i 1408/71 findes de særlige  

 bestemmelser om ydelser i forbindelse med sygdom og moderskab.
Ydelserne kan  

 være både naturalydelser (lægehjælp, hospitalsbehandling og udgifter i  

 forbindelse hermed) og kontantydelser (dagpenge).
Dette hæfte vil kun omfatte vejledning om dagpenge.
Der henvises til hæfte  

 2 om naturalydelser ved sygdom og moderskab.
 Reglerne om den praktiske gennemførelse af bestemmelserne findes i art. 16  

 - art. 34 i 574/72. Udover de særlige bestemmelser i art. 18 - art. 36 i  

 1408/71 om dagpenge ved sygdom og moderskab findes der i art. 52 - art. 63 i  

 1408/71 særlige bestemmelser om ydelser i anledning af arbejdsulykker og  

 erhvervssygdomme.
 Når det drejer sig om sygedagpenge i forbindelse med en arbejdsulykke  

 eller erhvervssygdom, svarer bestemmelserne i art. 52 - art. 63 i 1408/71 til  

 bestemmelserne i art. 18 - art. 36 i 1408/71 - de særlige bestemmelser i  

 forbindelse med sygdom og moderskab.
Reglerne om den praktiske gennemførelse af bestemmelserne om sygedagpenge  

 ved arbejdsskade svarer på samme måde til den praktiske gennemførelse af  

 bestemmelserne ved ydelser i anledning af sygdom og moderskab.
Vejledning om  

 ydelser ved arbejdsulykke og erhvervssygdomme findes iøvrigt i hæfte 5.
Lov om dagpenge ved sygdom og fødsel 19. Lov om dagpenge ved sygdom og fødsel indeholder i  

 afsnit II bestemmelser om dagpenge under sygdom til lønmodtagere.
Afsnit III  

 indeholder bestemmelser om dagpenge under sygdom til selvstændige  

 erhvervsdrivende.
Afsnit IV indeholder bestemmelser om dagpenge til  

 lønmodtagere og selvstændige erhvervsdrivende ved graviditet, barsel og  

 adoption.
Endelig indeholder afsnit VI bestemmelser om dagpenge i forbindelse  

 med en arbejdsskade.
Ved anvendelsen af dansk lovgivning i forbindelse med  

 kontantydelser (dagpenge) ved sygdom, moderskab og arbejdsskade er det  

 således alene dagpengeloven, der finder anvendelse.
Reglerne i 1408/71 anvendes sammen med dagpengeloven.
Reglerne i 1408/71  

 kan betegnes som koordineringsregler.
Disse regler er med til at sikre, at de  

 personer, som er omfattet af forordningen, ikke mister allerede erhvervede  

 rettigheder ved flytning fra et EØS-land til et andet, samt at forsikrings-  

 eller bopælsperioder tilbagelagt i et land medregnes ved erhvervelse,  

 bevarelse eller generhvervelse af ret til ydelser i et andet land.
Men  

 iøvrigt er det betingelserne i de enkelte nationale lovgivninger, der skal  

 være opfyldt, for at en ydelse kan udbetales.
Det er således dagpengelovens  

 betingelser, der skal være opfyldt, for at udbetale danske dagpenge, se dog  

 punkt 14 - 17.
Sammenlægning 20. Art. 18 i 1408/71 indeholder en bestemmelse om  

 sammenlægning af forsikrings-, beskæftigelses- eller bopælsperioder.
Hvis  

 erhvervelse, bevarelse eller generhvervelse af ret til ydelser efter et  

 EØS-lands lovgivning er betinget af, at der er tilbagelagt sådanne perioder,  

 skal perioder tilbagelagt efter et andet EØS-lands lovgivning medregnes, som  

 om det drejede sig om perioder, der var tilbagelagt efter det pågældende  

 lands egen lovgivning.
21. Danmark har i bilag VI til 1408/71 i afsnit B  

 (dette bilag er senest ændret ved forordningsændring nr. 1249/92) angivet  

 særregler for anvendelsen af dansk lovgivning om ydelser i anledning af  

 sygdom og fødsel i de situationer, hvor den pågældende ikke har været  

 omfattet af dansk lovgivning under hele forløbet af de referenceperioder, som  

 er omhandlet i dagpengeloven.
I sådanne situationer medregnes forsikrings-  

 eller beskæftigelsesperioder, som er tilbagelagt i et andet EØS-land, som om  

 det drejede sig om perioder tilbagelagt efter dansk lovgivning.
 Det betyder, at der ved afgørelse af, om dagpengelovens beskæftigelseskrav  

 for arbejdstagere eller selv-stændige erhvervsdrivende er opfyldt, skal tages  

 hensyn til beskæftigelsesperioder, der er tilbagelagt i andre EØS-lande.
Dokumentation for forsikrings- eller beskæftigelsesperioder kan indhentes  

 fra den kompetente institution i det land, hvis lovgivning den pågældende var  

 omfattet af i den relevante periode.
Hertil anvendes blanket E 104.
Beregning af dagpenge 22. Art. 23 i 1408/71 indeholder en bestemmelse om,  

 hvorledes beregning af dagpenge skal foretages i de tilfælde, hvor den  

 berettigede i den indtjeningsperiode, som lægges til grund ved beregning af  

 dagpenge, har været omfattet af et andet EØS-lands lovgivning.
Hvis  

 dagpengeydelsen efter den kompetente stats lovgivning beregnes på grundlag af  

 en gennemsnitsindtjening, fastsættes denne gennemsnitsindtjening alene på  

 grundlag af konstaterede indtjeningsbeløb i de perioder, der er tilbagelagt  

 efter denne stats lovgivning.
Danmark har i bilag VI til 1408/71 i afsnit B (dette bilag er senest  

 ændret ved forordningsændring nr. 1249/92) meddelt, at en selvstændig  

 erhvervsdrivende i de medregnede perioder anses at have haft en  

 arbejdsfortjeneste, der svarer til den, der bliver lagt til grund ved  

 beregningen af dagpenge for de perioder, der er tilbagelagt efter dansk  

 lovgivning i referenceperioden.
En arbejdstager anses i de medregnede  

 perioder at have haft en gennemsnitlig indtjening af en størrelse, der svarer  

 til den, der bliver lagt til grund ved beregningen af dagpenge for de  

 perioder, der er tilbagelagt i Danmark i referenceperioden.
 23. Bestemmelsen i art. 23 og bilagsoptegnelsen får  

 for lønmodtagere kun betydning i de situationer, hvor dagpenge skal beregnes  

 på grundlag af indtægten de sidste 4 - eventuelt 13 - uger forud for  

 fraværet.
 Hvis der helt undtagelsesvist skulle forekomme situationer, hvor der ikke  

 er indtægt i Danmark, når beregning skal ske på grundlag af indtægten forud  

 for fraværet, må der ses bort fra bestemmelsen i art. 23, og dagpenge  

 beregnes på grundlag af indtægt i andet EØS-land.
 Varighedsbegrænsning mv.
 24. Efter art. 35, stk. 4 i 1408/71 kan der - når  

 retten til dagpenge efter et lands lovgivning er tidsbegrænset - medregnes  

 perioder, hvori der er udbetalt ydelser for samme sygdoms- eller  

 moderskabstilfælde fra et andet land.
 Ved beregning af hvornår varighedsbegrænsningen for udbetaling af dagpenge  

 ved sygdom efter dagpengeloven indtræder, skal der derfor tages hensyn til  

 perioder, hvori dagpengemodtageren har modtaget dagpenge fra et andet  

 EØS-land.
Ved udbetaling af dagpenge ved fødsel må der ligeledes tages hensyn til  

 perioder, hvori der er modtaget eller modtages dagpenge efter et andet lands  

 lovgivning.
Dette gælder både for faderens og moderes dagpengeret.
 Når dagpengmodtageren har været omfattet af et andet lands lovgivning i  

 (en del af) den periode, som indgår ved beregning af varighedsbegrænsning ved  

 udbetaling af dagpenge ved sygdom eller ved beregning af dagpengeperiodens  

 længde mv. ved udbetaling af dagpenge ved fødsel, må kommunen indhente  

 oplysninger fra den udenlandske institution om, hvorvidt der er udbetalt  

 dagpenge fra denne institution og i givet fald for hvilken periode.
Bopæl i et andet EØS-land end den  

 kompetente stat Indledning 25. Art. 19 i 1408/71 indeholder en bestemmelse om, at  

 arbejdstagere og selvstændige erhvervsdrivende har ret til at få udbetalt  

 dagpenge ved sygdom og moderskab, selv om de har bopæl i et andet EØS-land  

 end den kompetente stat, hvis de opfylder betingelserne i den kompetente  

 stats lovgivning for ret til ydelser.
 Socialministeriets bekendtgørelse nr. 701 af 22. juli 1994 om dagpenge ved  

 sygdom eller fødsel fastslår således også, at personer, der efter EF-reglerne  

 er omfattet af dansk lovgivning, har ret til dagpenge, selv om deres indtægt  

 ikke er skattepligtig her i landet.
Ansøgning om dagpenge 26. Når en person er omfattet af lovgivningen i et  

 andet land end bopælslandet, kan ansøgning om dagpenge indgives til den  

 kompetente institution, der i så fald kan behandle sagen på samme måde som  

 andre sager, hvis dette er det mest hensigtsmæssige.
I andre situatoner følges den fremgangsmåde, der er fastsat i art. 18 i  

 574/72. I art. 18 er fastsat særskilte regler for den praktiske fremgangsmåde  

 ved anmeldelse af fravær, fremskaffelse af lægelig dokumentation samt kontrol  

 af dagpengetilfældet i øvrigt.
Fremgangsmåden i art. 18 kan derfor også  

 anvendes, når der under midlertidigt ophold eller flytning til et andet EØS-  

 land er brug for enkeltstående anmeldelse, lægelig dokumentation eller anden  

 kontrol af et dagpengetilfælde.
Om dagpenge ved midlertidigt ophold se afsnit  

 6, om dagpenge ved flytning se afsnit 7.
 Fremgangsmåden i art. 18 i 574/72 beskrives i det følgende.
Indgivelse af ansøgning 27. Ansøgning indgives til bopælsstedets institution  

 inden 3 dage efter uarbejdsdygtighedens indtræden.
Hvis Danmark er  

 bopælsland, indgives ansøgning til bopælskommunen.
Hvis lovgivningen i det land, hvortil ansøgning indgives, indeholder en  

 kortere anmeldelsesfrist end 3 dage, vil denne frist blive tilsidesat ved  

 afgørelse af om anmeldelse er rettidigt indgivet.
Omvendt vil, hvis landets  

 lovgivning indeholder en længere tidsfrist, denne frist blive lagt til grund  

 ved afgørelse af rettidig indgivelse af ansøgning.
Efter dansk lovgivning gælder normalt en frist for indgivelse af anmodning  

 om dagpenge til kommunen på en uge fra 1. fraværsdag eller fra den dag, hvor  

 dagpengeudbetalingen fra arbejdsgiveren er ophørt.
Ved indgivelse af  

 ansøgning til en dansk kommune er det således disse frister, der skal være  

 overholdt.
28. Anmodningen om dagpenge skal ledsages af en  

 meddelelse om arbejdsophør samt en eventuel er-klæring om uarbejdsdygtighed  

 udstedt af den behandlende læge.
De krav til dokumentation, der skal  

 opfyldes, er kravene i bopælsstedets lovgivning.
Som udgangspunkt gælder  

 kravet om dokumentation kun, hvis der er fastsat bestemmelser herom i den  

 lovgivning, som administreres af den kompetente institution eller  

 bopælsstedets institution.
I dansk lovgivning er der ikke faste regler for,  

 hvornår der skal forlanges dokumentation i form af lægeerklæring.
Bopælsstedets behandling af ansøgning 29. Bopælsstedets institution skal snarest muligt, og  

 inden 3 dage efter ansøgeren har rettet henvendelse, foranledige en lægelig  

 kontrolundersøgelse af den pågældende.
Lægen skal udfærdige en erklæring om  

 uarbejdsdygtighed, som skal angive den forventede varighed af  

 uarbejdsdygtigheden.
Denne erklæring udfærdiges på blanket E 116.
 Når ansøgning om at få udbetalt dagpenge fra et andet EØS-land indgives  

 til en dansk kommune, skal kommunen således sørge for, at ansøgeren bliver  

 lægeundersøgt med henblik på at konstatere, om pågældende er uarbejdsdygtig.  

 Ved afgørelse af om betingelsen om uarbejdsdygtighed er opfyldt, er det de  

 danske regler om uarbejdsdygtighed, der finder anvendelse.
30. Kommunen skal inden 3 dage efter datoen for  

 udfærdigelse af lægeerklæring (blanket E 116) sende denne til den kompetente  

 institution.
Hertil anvendes blanket E 115. Kommunen skal på blanket E 115 i  

 rubrik 7 oplyse, hvis reglerne for anmeldelse og dokumentation af sygdom  

 efter dansk lovgivning ikke er opfyldt.
Der er i art. 18 i 574/72 hjemmel til, at dagpengene kan udbetales af  

 bopælsstedets institution for den kompetente institutions regning.
Kommunen  

 skal derfor tage stilling til, om den er indstillet på at udbetale ydelser  

 for den udenlandske institutions regning.
Der skal foretages afkrydsning i  

 blanket E 115 rubrik 9 eller 10.
 Hvis kommunen er indstillet på at udbetale ydelser på den kompetente  

 institutions vegne, skal den afvente samtykke fra den kompetente institution.  

 Når kommunen udbetaler dagpenge på en udenlandsk institutions vegne, skal  

 kommunen efterfølgende anmode om refusion af udgifterne ved blanket E 125. På  

 denne blanket skal henvises til den udenlandske blanket E 117, se punkt 33.
Den kompetente institutions behandling af ansøgning 31. Når den kompetente institution har modtaget  

 ansøgning i form af blanket E 115 samt lægeer-klæring i form af blanket E 116  

 undersøges det, om pågældende opfylder betingelserne for tilkendelse af  

 dagpenge efter den kompetente stats lovgivning.
 Når en dansk kommune modtager en blanket E 115 med ansøgning om danske  

 dagpenge til en person, der har bopæl i udlandet, skal kommunen træffe  

 afgørelse om ansøgeren er omfattet af dansk lovgivning om social sikring, med  

 mindre der er tale om en situation, hvor der udstedes dokumentation herfor i  

 form af blanket E 101, E 102 eller E 103.
 Herefter tages stilling til, om betingelserne for ret til dagpenge i  

 øvrigt er opfyldt, se punkt 19.
 Hvis det af blanket E 115 i rubrik 7 fremgår, at ansøgeren ikke har  

 overholdt forskrifterne for anmeldelse og dokumentation i bopælsstedets  

 lovgivning, og forskrifterne for anmeldelse og dokumentation efter dansk  

 lovgivning heller ikke er opfyldt eller betingelserne i øvrigt for udbetaling  

 af dagpenge ikke er opfyldt giver kommunen meddelelse herom til pågældende  

 ved hjælp af blanket E 118 bilagt klagevejledning samt sender en genpart til  

 bopælsstedets institution.
 32. Med hensyn til vurdering af om ansøgeren er  

 uarbejdsdygtig, vil kommunen som udgangspunkt være bundet af den lægelige  

 vurdering af uarbejdsdygtigheden samt varigheden heraf, som er foretaget af  

 bopælsstedets læge, og som vil fremgå af blanket E 116, se dog punkt 34.
33. Hvis betingelserne for tilkendelse af dagpenge er  

 opfyldt, gives meddelelse herom til bopælsstedets institution ved hjælp af  

 blanket E 117. Det skal her fremgå for hvilken periode, der kan udbetales  

 dagpenge.
Der vil samtidig blive oplyst, hvorledes ydelsen vil blive  

 udbetalt.
 Samtidig kan kommunen i blankettens rubrik 7 give meddelelse, om der  

 ønskes foretaget ny lægeundersøgelse eller en lægelig kontrol til afgørelse  

 af en eventuel fortsat udbetaling af dagpenge.
Når kommunen modtager en blanket E 115 fra et andet land, vil det fremgå  

 af rubrik 9 og 10, hvorvidt bopælsstedets institution er villig til at  

 udbetale dagpengene til den pågældende for den danske kommunes regning.
I  

 disse tilfælde skal kommunen tage stilling til, om den vil lade bopælsstedets  

 institution udbetale dagpengene.
I bekræftende fald skal kommunen ved blanket  

 E 117 angive udbetalingsform og beløb.
I disse situationer vil kommunen  

 senere modtage en regning for de ydede beløb i form af blanket E 125.
Kontrol, opfølgning mv., raskmelding Kontrol 34. Institutionen på dagpengemodtagerens bopælssted  

 skal på anmodning fra den kompetente institution lade dagpengemodtageren  

 underkaste en administrativ eller lægelig kontrol til konstatering af fortsat  

 uarbejdsdygtighed.
Denne kontrol foretages i overensstemmelse med  

 bopælsstedets lovgivning.
Kommunen kan således anmode om, at der foretages ny lægeundersøgelse af  

 dagpengemodtageren, når perioden for den forventede varighed af  

 uarbejdsdygtigheden, der er angivet i blanket E 116, er udløbet.
Viser det  

 sig, at pågældende fortsat er uarbejdsdygtig, giver bopælsstedets institution  

 meddelelse herom ved hjælp af blanket E 115 (blankettens punkt B).
 Er pågældende påny arbejdsdygtig, gives meddelelse herom både til  

 kommmunen samt til den pågældende ved hjælp af blanket E 118. Herved træffer  

 bopælsstedets institution en afgørelse på den danske kommunes vegne, og der  

 skal derfor vedlægges en klagevejledning - blanket E 118 Bilag - som angiver  

 ankeadgangen.
 På samme måde skal kommunen - på anmodning - sørge for, at en person, der  

 modtager dagpenge fra et andet EØS-land under bopæl i Danmark, bliver  

 lægeundersøgt, og kommunen skal på tilsvarende vis give underretning om  

 henholdsvis fortsat uarbejdsdygtighed ved blanket E 115 eller træffe  

 afgørelse om uarbejdsdygtighedens ophør ved blanket E 118 og det tilhørende  

 bilag.
 Opfølgning mv.
35. Det er som udgangspunkt det kompetente lands  

 regler for opfølgning af dagpengetilfælde, der er gældende, når der udbetales  

 dagpenge til en person, der har bopæl i et andet land.
Det betyder, at når  

 der udbetales danske dagpenge til en person, der har bopæl i et andet land,  

 har kommunen de samme forpligtelser til at foretage opfølgning som for  

 dagpengemodtagere med bopæl her i landet.
 Ud over den lægelige kontrol, som er beskrevet ovenfor, har den kompetente  

 institution i henhold til art. 18, stk. 5 i 574/72 mulighed for selv at  

 beslutte at lade den pågældende undersøge af en læge, som institutionen selv  

 udpeger.
Denne fremgangsmåde vil især være relevant, når der er behov for en  

 grundigere beskrivelse af dagpengemodtagerens helbredsforhold.
Hvis der er  

 behov for en lægelig vurdering af, om der skal ansøges om pension for den  

 pågældende, kan der anmodes om en lægeerklæring på blanket E 213, herudover  

 vil der altid være mulighed for at anmode om, at der bliver foretaget  

 speciallægeundersøgelser o. lign.
Opfølgning af dagpengesagen kan ske ved direkte kontakt mellem kommunen og  

 dagpengemodtageren, således at dagpengemodtageren indkaldes til  

 opfølgningsamtale o. lign. i kommunen.
Deltagelse i opfølgningen må dog ikke  

 medføre udgifter for dagpengemodtageren.
Når opfølgning af en dagpengesag ved direkte kontakt ikke er mulig eller  

 hensigtsmæssig, kan opfølgning i stedet ske ved anmodning om, at  

 bopælsstedets institution foretager en administrativ kontrol.
I denne  

 situation bliver den administrative kontrol foretaget efter de regler, der  

 gælder for den institution, der foretager kontrollen.
 I sager hvor der er udsigt til, at der skal iværksættes revalidering eller  

 lignende foranstaltninger med henblik på tilbagevenden til arbejdsmarkedet,  

 er det imidlertid vigtigt, at der på et tidligt tidspunkt under alle  

 omstændigheder etableres en tæt, løbende kontakt til bopælsstedets  

 institution, samt eventuelt til den institution i bopælslandet, som er  

 kompetent med hensyn til revalidering, således at det sikres, at  

 revalideringsbestræbelserne koordineres, og at revalideringen iværksættes på  

 et så tidligt tidspunkt som muligt.
 Omvendt må den danske kommune yde bistand til og indgå i samarbejde med  

 udenlandske institutioner om opfølgning af udenlandske dagpengetilfælde, når  

 modtageren har bopæl her i landet.
Raskmelding 36. Efter art. 18, stk. 7 i 574/72 skal en  

 dagpengemodtager underrette den kompetente institution, når pågældende  

 genoptager arbejdet, hvis dette er foreskrevet i den lovgivning, der gælder  

 for den pågældende institution.
Efter den danske dagpengelov gælder ingen  

 særskilte regler for raskmelding, men dagpengemodtageren er efter loven  

 forpligtet til at underrette kommunen om forhold, der kan have betydning for  

 retten til dagpenge.
Særligt for søfolk 37. Der findes særlige lovvalgsregler i 1408/71, der  

 afgør, hvilket lands lovgivning personer, der er erhvervsmæssigt beskæftiget  

 om bord på et skib, der fører et EØS-lands flag, skal være omfattet af.
Der  

 henvises til hæfte 1 om lovvalgsreglerne.
 Når det er fastslået, at Danmark er kompetent stat, og det dermed er  

 dagpengeloven, der skal finde anvendelse, anvendes de regler, som er fastsat  

 i bekendtgørelsen om dagpenge til søfarende ved sygdom og fødsel, med mindre  

 skibet udelukkende sejler i indenrigsfart eller de pågældende søfolk er  

 omfattet af dansk lovgivning som følge af bestemmelserne i art. 14b, stk. 3  

 og 4 i 1408/71. I disse særlige situationer anvendes dagpengelovens  

 almindelige regler.
 Det fremgår af § 22, stk. 4, i bekendtgørelsen, at søfarende, der har  

 opbrugt retten til at få udbetalt dagpenge fra Søfartsstyrelsen, overgår til  

 at få udbetalt dagpenge efter dagpengeloven, hvis de tager ophold her i  

 landet og iøvrigt opfylder betingelserne for at få udbetalt dagpenge efter  

 dagpengeloven.
Søfarende, der har bopæl i et andet EØS-land, og som er omfattet af  

 personkredsen i 1408/71, overgår også til at få udbetalt dagpenge efter  

 dagpengeloven.
Dette fremgår af art. 19 i 1408/71 og er nærmere omtalt under  

 punkt 15.
Særlige regler for grænsearbejdere 38. Personer, der er helt arbejdsløse, og som under  

 deres seneste beskæftigelse opfyldte definitionen på en grænsearbejder, og  

 som følge heraf har ret til arbejdsløshedsdagpenge efter de særlige regler  

 for grænsearbejdere i art. 71, stk. 1 i 1408/71, har ret til kontantydelser  

 ved sygdom og moderskab efter lovgivningen i det land, hvor pågældende er  

 bosat (grænsearbejderdefinitionen er beskrevet i hæfte 1). Pågældende bliver  

 stillet, som om han under den seneste beskæftigelse var omfattet af  

 bopælslandets lovgivning.
Dette fremgår af art. 25, stk. 2 i 1408/71.
 Andre arbejdsløse, der under deres seneste beskæftigelse har været  

 grænsearbejdere, men som ikke aktuelt er i et beskæftigelsesforhold, og som  

 heller ikke modtager arbejdsløshedsdagpenge, er ikke omfattet af bestemmelsen  

 i art. 25, stk. 2.
Personer der modtager orlovsydelse fra Danmark 39. Indtil videre betragtes personer, der modtager  

 dansk orlovsydelse i et andet nordisk land eller EU-land, som fortsat  

 omfattet af dansk lovgivning om social sikring.
Det er dog en forudsætning,  

 at orlovshaveren umiddelbart forud for orlovsperioden har været beskæftiget  

 som arbejdstager eller selvstændig erhvervsdrivende under dansk lovgivning  

 eller har været arbejdsløs med danske arbejdsløshedsdagpenge.
 Personer, der modtager orlovsydelse fra Danmark, kan således opnå syge- og  

 barseldagpenge efter dansk lovgivning under bopæl i et andet EØS-land,  

 forudsat at betingelserne i dagpengeloven i øvrigt - herunder  

 beskæftigelseskravet - er opfyldt.
Flytning til et andet EØS-land Indledning 40. Personer, som modtager dagpenge i anledning af  

 sygdom eller moderskab, og som ønsker at flytte til et andet EØS-land, kan  

 fortsat få udbetalt dagpengene af den kompetente institution.
Det er et krav,  

 at den kompetente institution har givet sin tilladelse til flytningen.
Dette  

 fremgår af art. 22, stk. 1 i 1408/71.
 Det er samtidig i art. 22, stk. 2 fastslået, at den kompetente institution  

 kun kan nægte den krævede tilladelse, hvis det godtgøres, at flytningen må  

 antages at bringe den pågældendes helbredstilstand i fare eller vanskeliggøre  

 en gennemførelse af en eventuel lægebehandling.
Flytning fra Danmark 41. Personer, som modtager danske dagpenge i anledning  

 af sygdom eller fødsel, kan fortsat få udbetalt de danske dagpenge ved  

 flytning til et andet EØS-land, hvis betingelserne herfor iøvrigt er opfyldt.  

 Om den praktiske fremgangsmåde henvises til afsnit 5.
Flytning til Danmark 42. Personer, som modtager dagpenge fra et andet  

 EØS-land, skal ved flytning til Danmark fortsat have udbetalt disse ydelser i  

 overensstemmelse med lovgivningen i det land, hvis lovgivning pågældende var  

 omfattet af før flytning.
Hvis der ikke længere er ret til ydelser efter fraflytningslandets  

 lovgivning, ophører den pågældende dermed med at være omfattet af dette lands  

 lovgivning.
Herefter bliver pågældende omfattet af lovgivningen i det land,  

 hvor pågældende har bopæl.
Dette fremgår af art. 13, stk. 2, bogstav f) i  

 1408/71, som blev indføjet ved ændringsforordning 2195/91.
Datoen og betingelserne for, hvornår en person er ophørt med at være  

 omfattet af et EØS-lands lovgivning, afgøres efter lovgivningen i det  

 pågældende land.
Tilflytningslandets institution kan rette henvendelse til  

 institutionen i fraflytningslandet og få oplyst datoen for, hvornår en person  

 er ophørt med at være omfattet af lovgivningen i fraflytningslandet.
Dette  

 fremgår af art. 10b i 574/72, som blev indføjet ved ændringsforordning  

 2195/91.
 Disse regler gælder også i andre situationer, hvor en person ophører med  

 at være omfattet af et lands lovgivning, fx ved ophør af erhvervsmæssig  

 beskæftigelse.
En person, som er ophørt med at være omfattet af lovgivningen i et andet  

 EØS-land, og som har bopæl i Danmark, vil være omfattet af dansk lovgivning.  

 Herefter er det betingelserne i dagpengeloven, som afgør, om der er ret til  

 danske dagpenge.
Ved afgørelse af om der er ret til danske dagpenge, anvendes  

 sammenlægningsbestemmelsen, som er omtalt under punkt 20 - 21. Den periode,  

 hvori der er udbetalt dagpenge fra et andet EØS- land, medregnes, ved  

 afgørelse af hvornår dagpengelovens varighedsbegrænsning indtræder, som om  

 det var en periode, hvori der var udbetalt danske dagpenge.
Midlertidigt ophold i et andet EØS-land Arbejdstagere og selvstændige erhvervsdrivende 43. Arbejdstagere og selvstændige erhvervdrivende, som  

 opfylder betingelserne for ret til dagpenge, har ret til at få udbetalt  

 dagpengene fra den kompetente institution ved midlertidigt ophold i et andet  

 EØS-land.
Dette fremgår af art. 22, stk. 1, bogstav a), ii) i 1408/71.
 Bestemmelsen betyder bl.a., at personer omfattet af 1408/71, som opfylder  

 betingelsene for ret til dagpenge efter dagpengeloven, har ret til at få  

 udbetalt dagpenge under rekreation, sygebehandling og ferieophold i et andet  

 EØS-land, selv om de særlige betingelser i §§ 58 - 59 i  

 dagpengebekendtgørelsen ikke er opfyldt.
44. For at opnå kontantydelser anvendes den samme  

 fremgangsmåde, som finder anvendelse ved bopæl i et andet land.
Dette er  

 fastslået i art. 24 i 574/72. Fremgangsmåden er nærmere beskrevet i afsnit 5.
For personer, som opholder sig midlertidigt i et andet EØS-land uden at  

 være erhvervsmæssigt beskæftiget der, er der dog ikke pligt til at fremlægge  

 dokumentation for arbejdsophør.
Der skal dog fremlægges erklæring om  

 uarbejdsdygtighed.
 Når en person, der modtager dagpenge fra Danmark, i løbet af  

 dagpengeperioden tager midlertidigt ophold i et andet EØS-land, kan kommunen  

 således foretage den fortsatte lægelige og anden kontrol gennem institutionen  

 på opholdsstedet.
 Omvendt vil kommunen for personer, der under midlertidigt ophold i Danmark  

 modtager dagpenge fra et andet EØS-land, være forpligtet til at udføre  

 lægelig og anden kontrol efter anmodning fra den kompetente institution.
Særlige regler for arbejdsløse 45. Arbejdsløse, der rejser til et andet EØS-land for  

 at søge arbejde, har ret til at få udbetalt dagpenge ved sygdom og fødsel,  

 hvis betingelserne i art. 69, stk. 1, bogstav a), i 1408/71 er opfyldt.
Dette  

 fremgår af art. 25, stk. 1 i 1408/71. Betingelserne i art. 69, stk. 1,  

 bogstav a) er nærmere beskrevet i hæfte 6 om ydelser ved arbejdsløshed.
Når betingelserne i art. 69, stk. 1, bogstav a) er opfyldt udstedes  

 blanket E 303, som er en attest om bevarelse af ret til  

 arbejdsløshedsydelser.
I Danmark udstedes blanket E 303 af Direktoratet for  

 Arbejdsløshedsforsikringen.
På grundlag af denne blanket skal den  

 arbejdsløses bopælskommune udstede blanket E 119, som er en attest for  

 arbejdsløses ret til ydelser ved sygdom og moderskab.
Attest E 119 skal  

 angive den periode, i hvilken der er ret til syge/barseldagpenge.
Det skal  

 desuden fremgå af blanketten, hvorvidt kontantydelserne vil blive udbetalt af  

 den danske kommmune eller skal udbetales af opholdsstedets institution for  

 kommunens regning.
 46. Den praktiske fremgangsmåde ved anvendelse af  

 bestemmelserne om arbejdsløses ret til syge/barseldagpenge er fastlagt i art.  

 26 i 574/72. For at opnå dagpenge skal den arbejdsløse fremlægge attest E 119  

 for opholdsstedets institution.
 Foreligger der ikke attest E 119, skal opholdsstedets institution rette  

 henvendelse til den kompetente institution for at fremskaffe den.
Iøvrigt anvendes samme fremgangsmåde som omtalt under afsnit 5. Det skal  

 dog bemærkes, at bopæls/opholdsstedets institution - inden 3 dage efter at  

 den arbejdsløse har rettet henvendelse - skal underrette den kompetente  

 institution, der skal udbetale syge/barseldagpenge, den kompetente  

 institution for arbejdsløshedsforsikring samt den institution, som den  

 arbejdsløse er tilmeldt som arbejdssøgende.
Underretningen skal indeholde  

 oplysninger om tidspunkt for arbejdsudygtighedens indtræden samt ophør.
47. Hvis sygdomsperioden udstrækkes ud over det  

 tidsrum, som er fastsat i attest E 119 for ret til ydelser, skal  

 sygeforsikringsinstitutionen på opholdsstedet give meddelelse til den  

 kompetente sygeforsikringsinstitution samt til den kompetente  

 arbejdsløshedsinstitution, om man anser betingelserne for fortsat udredelse  

 af sygedagpenge for opfyldt samt en begrundelse herfor.
Tillige skal  

 vedlægges en udførlig lægeerklæring.
Afgørelsen af, hvorvidt der fortsat kan  

 udbetales sygedagpenge, træffes af den kompetente sygeforsikringsinstitution.  

 Dette fremgår af art. 26, stk. 6 i 574/72.
Personer der modtager orlovsydelse fra Danmark 48. Indtil videre betragtes personer, der modtager  

 dansk orlovsydelse i et andet nordisk land eller et EU-land, som fortsat  

 omfattet af dansk lovgivning om social sikring.
Det er dog en forudsætning,  

 at orlovshaveren umiddelbart forud for orlovsperioden har været beskæftiget  

 som arbejdstager eller selvstændig erhvervsdrivende under dansk lovgivning  

 eller har været arbejdsløs med danske arbejdsløshedsdagpenge.
 Personer, der modtager orlovsydelse fra Danmark, kan således opnå syge- og  

 barseldagpenge efter dansk lovgivning under midlertidigt ophold i et andet  

 EØS-land, forudsat at betingelserne i dagpengeloven i øvrigt - herunder  

 beskæftigelseskravet - er opfyldt.
Nordisk konvention om social sikring Ny nordisk konvention 49. En ny nordisk konvention, som koordinerer  

 anvendelsen af lovgivningen om social sikring mellem de 5 nordiske lande,  

 trådte i kraft samtidig med EØS-aftalen den 1. januar 1994.
Personkredsen 50. Da EØS-aftalen betyder, at EF-reglerne om social  

 sikring skal anvendes mellem de nordiske lande, får den nordiske konvention  

 kun betydning for personer, der ikke omfattes af disse regler.
 Konventionen skal anvendes for personer, der er omfattet af et nordisk  

 lands lovgivning, og som ikke er omfattet af forordning 1408/71. På  

 dagpengeområdet anvendes konventionen for erhvervsaktive personer, der er  

 statsborgere i lande udenfor EØS (tredjelandes borgere).
Konventionens regler - dagpenge ved sygdom eller fødsel 51. Konventionen bygger på forordningens principper,  

 og henviser i vid udstrækning til forordningens regler, således at der sker  

 en ligelig behandling af de personer, der er omfattet af forordningen, og de  

 personer, der omfattes af konventionen.
Dette gælder også på dagpengeområdet,  

 hvor forordningens regler om dagpenge finder tilsvarende anvendelse på  

 personer, der er omfattet af konventionen.
Administration - blanketter 52. Det er de nordiske lande imellem aftalt, at der  

 ikke skal anvendes blanketter ved administration af dagpengereglerne indenfor  

 Norden.
Der er derfor ikke særlige blanketter til brug for administration af  

 dagpengereglerne efter nordisk konvention.
Færøerne og Grønland 53. Nordisk konvention gælder - i modsætning til  

 EF-reglerne - også for Færøerne og Grønland.
Konventionen skal således  

 anvendes i forholdet mellem på den ene side Grønland eller Færøerne og på den  

 anden side Island, Finland, Norge eller Sverige.
Derimod anvendes  

 konventionen ikke til at regulere det indbyrdes forhold mellem Danmark,  

 Grønland og Færøerne.
 I forholdet mellem de tre rigsdele indbyrdes anvendes alene national  

 lovgivning.
BILAG 1 Blanketvejledning Dette bilag indeholder en gennemgang af de blanketter, der anvendes i  

 forbindelse med behandling af en dagpengesag.
 Der er tillige i forbindelse med gennemgangen vedlagt en kopi af hver  

 blanket.
E-blanketterne har en fuldstændig ensartet, trykt tekst i hver af  

 EF-staternes sprog.
Når en blanket modtages på et fremmed sprog, kan teksten  

 altid læses ved hjælp af den blanket, som er udformet på modtagerens eget  

 sprog.
Blanketterne kan købes hos J.H.
Schultz Information A/S, Herstedvang 10 -  

 12, 2620 Albertslund, telefon 43 63 23 00, lokal 275 eller 276.
Blanket E 115 Begæring om kontantydelser på grund af uarbejdsdygtighed Der henvises til denne vejlednings afsnit 5.
Denne blanket anvendes af bopæls- eller opholdstedets institution ved  

 ansøgning om udbetaling af dagpenge fra et andet EØS-land.
Blanketten sendes  

 til den kompetente institution, som er den institution, der er forpligtet til  

 at udbetale ydelserne.
 Blanket E 115 udgør en helhed sammen med blanketterne E 116, E 117 og E  

 118.
 Blanketten anvendes i 2 situationer:
 Afsnit A (rubrik 4 - 10): Meddelelse om begæring om kontantydelser på  

 grund af uarbejdsdygtighed i tilfælde af sygdom, moderskab, arbejdsulykke  

 eller erhvervssygdom.
 Disse afsnit anvendes, når der indgives ansøgning til bopæls- eller  

 opholdsstedets institution om dagpenge fra et andet EØS- land.
 Afsnit B (rubrik 11 - 11.3): Meddelelse om uarbejdsdygtighedens forlængede  

 varighed.
 Disse afsnit anvendes af bopæls- eller opholdsstedets institution, når der  

 gives meddelelse om, at en person, der allerede har indgivet ansøgning om  

 dagpenge fra et andet EØS- land, fortsat er uarbejdsdygtig.
 I begge situationer vedlægges i almindelighed en lægeerklæring om  

 pågældendes uarbejdsdygtighed, jf. blanket E 116.
Danmark kompetent stat Ved indgivelse af ansøgning om kontantydelser (dagpenge) i bopæls- eller  

 opholdslandet sender bopæls- eller opholdsstedets institution blanket E 115  

 vedlagt lægeerklæring (blanket E 116) til vedkommende danske kommune som  

 kompetent institution (jf. punkt 29 - 33 i vejledningen).
Danmark bopæls- eller opholdsland Den danske opholds- eller bopælskommune som bopæls- eller opholdsstedets  

 institution (jf. punkt 27 - 28 i vejledningen) sender blanket E 115 (vedlagt  

 lægeerklæring) til den kompetente institution i det pågældende land.
 Vedrører blanketten en arbejdsløs, skal den udstedes i 3 eksemplarer, jf.  

 iøvrigt den indledende tekst til blanketten samt punkt 45 - 47 i  

 vejledningen.
 Ved ansøgning om dagpenge fra et andet EØS-land udfyldes blankettens  

 rubrik 1-5, 7-10 og 12.
 Ved meddelelse om uarbejdsdygtighedens fortsatte varighed udfyldes  

 blankettens rubrik 1-3 og 11-12.
Blanket E 116 Lægeerklæring vedrørende uarbejdsdygtighed (sygdom, moderskab,  

 arbejdsulykke, erhvervssygdom) Der henvises til denne vejlednings afsnit 5.
 Denne blanket anvendes i forbindelse med udstedelse af blanket E 115 til  

 brug ved ansøgning om dagpenge, samt ved meddelelse om fortsat  

 uarbejdsdygtighed.
Blanket E 117 Tilståelse af kontantydelser i tilfælde af uarbejdsdygtighed Der henvises til denne vejlednings afsnit 5.
Denne blanket anvendes ved tilståelse af og afslag på en ansøgning om  

 dagpenge i de tilfælde, hvor ansøgeren har bopæl eller opholder sig i et  

 andet EØS-land end den kompetente stat.
Ved afslag suppleres blanketten med  

 blanket E 118.
Danmark kompetent stat Blanket E 117 udfyldes af kommunen som kompetent institution (jf. punkt 31  

 - 33 i vejledningen). Blanketten sendes til bopæls- eller opholdsstedets  

 institution som svar på blanket E 115, jf. iøvrigt den indledende tekst til  

 blanketten.
 Opmærksomheden henledes på rubrik 5.3, der vedrører udbetaling af dagpenge  

 fra arbejdsgiveren.
 Rubrik 6 udfyldes i de tilfælde, hvor aftale er indgået med bopæls- eller  

 opholdsstedets institution om udbetaling af dagpenge for dansk regning, jf.  

 rubrik 5.2.
 Rubrik 7 udfyldes, hvis der ønskes ny lægelig kontrolundersøgelse.
Danmark bopæls- eller opholdsstat Den kompetente institution i pågældende EØS-land sender blanket E 117 til  

 vedkommende danske kommune, som er bopæls- eller opholdsstedets institution  

 (jf. punkt 31 - 33 i vejledningen). Det vil fremgå af rubrik 4, hvorvidt der  

 er tilstået kontantydelser samt for hvilken periode.
Det vil fremgå af rubrik  

 7, hvorvidt der kræves en lægelig kontrolundersøgelse.
 Udbetaling af dagpenge for den kompetente institutions regning, jf. rubrik  

 6 samt rubrik 5.2, forudsætter aftale herom.
Blanket E 118 Meddelelse om ikke-anerkendelse eller ophør af uarbejdsdygtighed Der henvises til denne vejlednings afsnit 5.
 Denne blanket anvendes i forbindelse med afslag på en ansøgning om  

 dagpenge fra en person, der er bosat eller opholder sig i et andet EØS-land  

 end den kompetente stat.
 Blanketten kan udstedes af såvel den kompetente institution som af bopæls-  

 eller opholdsstedets institution.
 Udstedes blanketten af den kompetente institution, sker dette i  

 forbindelse med udstedelse af blanket E 117.
 Udstedes blanketten af bopæls- eller opholdsstedets institution, sker  

 dette i forbindelse med (tidligere) udstedelse af blanket E 115 og blanket E  

 116. I sidste tilfælde anses meddelelsen til arbejdstageren for en afgørelse  

 truffet på den kompetente institutions vegne.
 Blanketten udstedes i 2 eksemplarer (1 eksemplar til institutionen i det  

 andet land, 1 eksemplar til arbejdstageren eller den selvstændige  

 erhvervsdrivende).
 Vedrører blanketten en arbejdsløs, skal den udstedes i 4 eksemplarer, jf.  

 iøvrigt den indledende tekst til blanketten.
Danmark kompetent stat Vedkommende kommune som kompetent institution udsteder blanket E 118 i  

 forbindelse med udstedelse af blanket E 117 (afslag), (jf. punkt 31 og 34 i  

 vejledningen). 1 eksemplar af blanketten vedlægges blanket E 117 til bopæls-  

 eller opholdsstedets institution i det andet land, og 1 eksemplar af  

 blanketten sendes til arbejdstageren eller den selvstændige erhversdrivende.
Danmark bopæls- eller opholdsland Vedkommende kommune kan som bopæls- eller opholdsstedets institution  

 udstede blanket E 118. 1 eksemplar af blanketten sendes til den kompetente  

 institution i det andet land, og 1 eksemplar af blanketten sendes til  

 arbejdstageren eller den selvstændige erhvervsdrivende.
Meddelelsen til  

 arbejdstageren eller den selvstændige erhvervsdrivende anses for en afgørelse  

 truffet på den kompetente institutions vegne.
Der vedlægges derfor blanket E  

 118 Bilag med ankevejledning.
Bemærk Ankefrist når afgørelsen træffes for en tysk sygekasse Den tyske socialforsikringsdomstol har ved dom af 23. marts 1995 afgjort,  

 at ankefristen for afgørelser, der er truffet i udlandet, er 1 måned.
 Den 3 måneders ankefrist for afgørelser, der fremgår af pkt. 3 i blanket E  

 118 Bilag, gælder derfor ikke.
 Når afgørelse træffes for en tysk institution må ordene "tre  

 måneder" i pkt. 3 erstattes med ordene "en måned".
Blanket E 119 Attest om arbejdsløses og deres familiemedlemmers ret til ydelser fra  

 syge- og moderskabsforsikringen Der henvises til denne vejlednings afsnit 7.
 Denne blanket har primært til formål at dokumentere ret til naturalydelser  

 (sygehjælp mv.) for en arbejdsløs, der søger arbejde i et andet EØS-land end  

 den kompetente stat, hvor pågældende er arbejdsløsheds- og sygeforsikret.
 Blanket E 119 dokumenterer endvidere ret til syge/barseldagpenge.
Danmark kompetent stat Blanketten udstedes af den arbejdsløses bopælskommune som kompetent  

 institution for så vidt angår naturalydelser.
 Blankettens rubrik 6 - 9 vedrører kontantydelser og udfyldes af  

 dagpengemyndighederne i bopælskommunen.
 Rubrik 7.2 udfyldes kun, hvis der foreligger aftale om, at bopæls- eller  

 opholdsstedets institution udbetaler kontantydelserne for dansk regning.
 Iøvrigt henvises til hæfte 2 om sygehjælp, som i bilag 1 indeholder en  

 blanketvejledning.
BILAG 2 Dette bilag indeholder medlemsstaternes angivelse af de kompetente  

 institutioner.
KOMPETENTE INSTITUTIONER BELGIEN Ved anvendelse af gennemførelsesforordningens artikel 16 - 29:
Den forsikringsinstitution, som arbejdstageren eller den selvstændige  

 erhvervsdrivende er tilsluttet Caisse de secours et de prevoyance en faveur des marins - Hulp- en  

 voorzorgskas voor zeevarenden (hjælpe- og forsorgskassen for søfolk) Office de securite sociale d-outremer - Dienst voor de Overzeese Sociale  

 Zekerneid, Bruxelles Office de securite sociale d-outremer - Dienst voor de Overzeese Sociale  

 Zekerneid, Bruxelles DANMARK - kontantydelser:
Det sociale udvalg i bopælskommunen.
I København, Odense, Aalborg og Århus  

 kommuner: Magistraten - kontantydelser:
Det sociale udvalg i bopælskommunen.
I København, Odense, Aalborg og Århus  

 kommuner: Magistraten TYSKLAND De tyske institutioners kompetence retter sig efter tysk lovgivning.
SPANIEN 1. Samtlige ordninger med undtagelse af ordningen for  

 sømænd:
Direcciones Provinciales del Instituto Nacional de la Seguridad Social  

 (Provinsdirektoraterne under det nationale institut for social sikring) 2. Ordningen for sømænd:
Instituto Social de la Marina (Søfartens institut for sociale anliggender) FRANKRIG Moderlandet.
 Ordninger for arbejdstagere:
Caisse primaire d-assurance-maladie (den stedlige sygekasse) Caisse de mutualite sociale agricole (den gensidige socialsikringsordning  

 for landbruget) Societe de secours minière (hjælpeforeningen for minearbejdere) Section "Caisse generale de prevoyance des marins" du quartier  

 des affaires maritimes (afdelingen "den almindelige forsorgskasse"  

 for søfolk under søfartsdirektoratet) Ordning for selvstændige erhvervsdrivende:
Caisse mutuelle regionale (regionalsygekassen) Det forsikringsselskab som den selvstændige erhvervsdrivende er tilsluttet Oversøiske departementer:
Caisse mutuelle regionale (regionalsygekassen) GRÆKENLAND IKA, (instituttet for social forsikring), Athen, eller den forsikring som  

 arbejdstageren er tilsluttet Søfolkenes hus, Piræus Det nationale institut for landbrugsforsikring, Athen IRLAND Department of Social Welfare, Dublin ITALIEN Instituto nazionale delle previdenza sociale (statsanstalten for social  

 forsorg), provinskontorer Cassa Marittima (den sømandskasse som pågældende er tilsluttet) LUXEMBOURG Den kompetente sygekasse i henhold til luxembourgsk lovgivning, for så  

 vidt angår den luxembourgske delpensin og/eller Union de caises de maladie  

 (sygekassernes landsforening).
NEDERLANDENE Den bedrijfsvereniging (faglig forsikringsanstalt), som den forsikredes  

 arbedsgiver er tilsluttet.
ØSTRIG Den Gebietskrankenkasse (regionale sygekasse), som er kompetent på  

 pågældende persons bopæls- eller opholdssted.
 Såfremt den pågældende person er bosat på en anden stats område, som er  

 omfattet af denne forordning, og en Gebietskrankenkasse (regional sygekasse)  

 har kompetencen vedrørende en forsikring, og der ikke kan foretages en  

 placering af den lokale kompetence i henhold til østrigsk lovgivning,  

 placeres den lokale kompetence hos:
- den Gebietskrankenkasse der har kompetencen med hensyn til den sidste  

 beskæftigelse i Østrig, eller - den Gebietskrankenkasse der har kompetencen med hensyn til sidste bopæl  

 i Østrig, eller - Wiener Gebietskrankenkasse i Wien, hvis der aldrig har været tale om  

 nogen beskæftigelse, hvor en Gebietskrankenkasse var kompetent, eller der  

 aldrig har været tale om nogen bopæl i Østrig PORTUGAL Kontinentet.
DirecçÆo Regional de Segurança social (det regionale direktorat for social  

 sikring), Angra do Heroismo Madeira.
Direcçao Regional de Segurança (det regionale direktorat for social  

 sikring), Funchal Azorerne.
DirecçÆo Regional de Segurança social (det regionale direktorat for social  

 sikring), Angra do Heroismo FINLAND Folkpensionsanstaltens lokalkontorer eller sygekasserne SVERIGE Det socialforsikringskontor, hvor den pågældende er forsikret.
 For søfolk, der ikke er bosat i Sverige:
Gøteborgs allmanna førsakringskassa, Sjøfartskontoret DET FORENEDE KONGERIGE Storbritannien: Department of Social Security, London Nordirland: Department for Health and Social Services for Northen Ireland,  

 Belfast Gibraltar: Department of Labour and Social Security, Gibraltar ISLAND Tryggingastofnun ríkisins, Reykjavik LIECHTENSTEIN Den anerkendte sygekasse, som den pågældende person er forsikret i, eller  

 Amt fur Volkwirtschaft.
NORGE De lokale trygdekontorer på bopæls- eller opholdsstedet.
BILAG 3 Dette bilag indeholder medlemsstaternes angivelse af bopæls- og  

 opholdsstedets institutioner.
Bopælsstedets institutioner og opholdsstedets institutioner BELGIEN I.
BOPÆLSSTEDETS INSTITUTIONER Ved anvendelse af gennemførelsesforordningens artikel 17, 18, 22, 25, 28,  

 29, 30 og 32:
forsikringsorganerne Office de securite sociale d-outremer - Dienst voor de Overzeese Sociale  

 Zekerneid, Bruxelles Office de securite sociale d-outremer - Dienst voor de Overzeese Sociale  

 Zekerneid, Bruxelles II.
OPHOLDSSTEDETS INSTITUTIONER Institut national d-assurance maladie-invalidite, Bruxelles Office de securite sociale d-outremer - Dienst voor de Overzeese Sociale  

 Zekerneid, Bruxelles DANMARK I.
BOPÆLSSTEDETS INSTITUTIONER Ved anvendelse af artikel 18 og 25 i gennemførelsesforordningen:
 Det sociale udvalg i bopælskommunen.
I København, Odense, Aalborg og Århus kommuner: Magistraten II.
OPHOLDSSTEDETS INSTITUTIONER Ved anvendelse af artikel 24 i gennemførelsesforordningen:
 Det sociale udvalg i bopælskommunen.
I København, Odense, Aalborg og Århus kommuner: Magistraten TYSKLAND Allgemeine Ortskrankenkasse (den almindelige stedlige sygekasse), der er  

 kompetent på den pågældende bopæls- eller opholdssted.
Bundesknappschaft (forbundsforsikringskassen for minearbejdere) Bochum SPANIEN 1. Samtlige ordninger med undtaglse af ordningen for  

 sømænd:
Direcciones Provinciales del Instituto Nacional de la Seguridad Social  

 (Provinsdirektoraterne under det nationale institut for social sikring) 2. Ordningen for sømænd:
Instituto Social de la Marina (Søfartens institut for sociale anliggender) FRANKRIG Moderlandet.
 Ordninger for arbejdstagere:
Caisse primaire d-assurance-maladie (den stedlige sygekasse) på bopæls-  

 eller opholdsstedet Caisse de mutualite sociale (den gensidige socialsikringsordning for  

 landbruget) Caisse autonome nationale de securite sociale dens les mines (Den  

 selvstyrende centralkasse for social sikring af minearbejdere) Ordning for selvstændige erhvervsdrivende:
Caisse primaire d-assurance-maladie (den stedlige sygekasse) på bopæls-  

 eller opholdsstedet Oversøiske departementer:
Caisse Generale de Securite (den almindelige kasse for social sikring) på  

 bopæls- eller opholdsstedet GRÆKENLAND IKA, (instituttet for social forsikring), Athen.
IRLAND Department of Social Welfare, Dublin ITALIEN Instituto nazionale della previdenza sociale (statsanstalten for social  

 forsorg), provinskontorer Cassa Marittima (den sømandskasse som pågældende er tilsluttet) LUXEMBOURG Caisse nationale d-assurance-maladie des ouvriers (statens sygekasse for  

 arbejdere), Luxembourg.
NEDERLANDENE Niewe Algemene Bedrijfsvereniging (nye almindelige faglig  

 forsikringsanstalt), Amsterdam.
ØSTRIG Den Gebietskrankenkasse (regionale sygekasse), som er kompetent på  

 pågældende persons bopæls- eller opholdssted.
PORTUGAL Kontinentet.
 Centro Regional de Segurança Social (det regionale center for social  

 sikring), på den pågældendes bopæls- eller opholdssted.
 Madeira.
 DirecçÆo Regional de Segurança social (det regionale direktorat for social  

 sikring), Funchal.
 Azorerne.
 DirecçÆo Regional de Segurança social (det regionale direktorat for social  

 sikring), Angra do Heroismo.
FINLAND Folkpensionsanstaltens lokalkontorer eller sygekasserne.
SVERIGE Socialforsikringskontoret på bopæls- eller opholdsstedet.
DET FORENEDE KONGERIGE Storbritannien: Department of Social Security (socialministeriet),  

 Benefits Agency (ydelsesdirektoratet), Overseas Branch (oversøisk afdeling),  

 Newcastle-upon-Tyne, NE98 1YX Nordirland: Department of Health and Social Services (ministeriet for  

 sundhed og sociale anliggender), Northen Ireland Social Security Agency,  

 (kontoret for social sikring i Nordirland), Overseas Branch, (oversøisk  

 afdeling), Belfast BT1 1DX Gibraltar: Department of Labour and Social Security (ministeriet for  

 arbejde og social sikring), Gibraltar ISLAND Tryggingastofnun ríkisins, Reykjavik.
LIECHTENSTEIN Amt fur Volkswirtschaft.
NORGE De lokale trygdekontorer på bopæls- eller opholdsstedet.
