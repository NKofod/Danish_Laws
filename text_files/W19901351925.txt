 Afslag på ansøgning om sammenlægning af to landbrugsejendomme af areal  

 henholdsvis 150 ha og 36 ha, da der ikke forelå sådanne særlige  

 omstændigheder, der kunne begrunde en så betydelig overskridelse af 125  

 ha-grænsen.
I skrivelse af 30. marts 1990 har De på vegne af Johan Kopp-Sørensen  

 påklaget den af Jordbrugsdirektoratet i skrivelse af 5. marts 1990 trufne  

 afgørelse, hvorefter der meddeltes afslag på en ansøgning om tilladelse til  

 at sammenlægge landbrugsejendommen matr. nr. 1 9a m.fl.
Børglum By, Børglum  

 på 35,9530 ha med landbrugsejendommen matr. nr.  1b  Børglumkloster  

 Hgd., Børglum m.fl på 151,9389 ha.
Johan Kopp-Sørensen er tillige ejer af landbrugsejendommen matr. nr. 1 4i  

 m.fl.
Thise By, Thise af areal ca. 32 ha.
Det fremgår af sagen, at De i skrivelse af 16. januar 1990, hvori De  

 ansøgte om sammenlægning af de nævnte landbrugsejendomme i Børglum,  

 fremførte, at sammenlægningen kan ske uden at krænke nogen nærliggende  

 landbrugsejendoms ønske om suppleringsjord, og at sammenlægningen vil skabe  

 en lønsom bedrift med et tidssvarende produktionsapparat.
I skrivelsen  

 henviste De i øvrigt til, at det vil være i overensstemmelse med  

 bemærkningerne til lovforslag nr.
L 217 om ændring af landbrugsloven at søge  

 en sådan bedrift bibeholdt.
 Det fremgår videre, at Deres klient har drøftet sagen med  

 Jordbrugsdirektoratet på et møde.
Den trufne afgørelse er af Jordbrugsdirektoratet begrundet med, at den  

 samlede ejendom efter sammenlægning bliver på 187,8919 ha, og at arealgrænsen  

 i landbrugslovens § 13 på 125 ha for sammenlægning derved overskrides  

 betydeligt.
Jordbrugsdirektoratet fandt, at der i ansøgningen ikke var  

 forhold, som kunne begrunde en tilladelse til en så stor overskridelse.
 I Deres klageskrivelse henviser De til tidligere fremsendte skrivelser  

 samt til den af Deres klient udarbejdede redegørelse af 7. februar 1990, som  

 blev fremsendt inden mødet i Jordbrugsdirektoratet.
 Jordbrugsdirektoratet har i skrivelse af 11. april 1990 i anledning af  

 Deres klage indstillet, at afgørelsen fastholdes, idet der med klagen ikke er  

 fremkommet sådanne nye oplysninger, der kan begrunde, at afgørelsen ændres.
Landbrugsministeriet skal i denne anledning meddele, at ministeriet er  

 enig med Jordlovsudvalget i, at der ikke er grundlag for at tillade den  

 påtænkte sammenlægning.
Der henvises til landbrugsloven, lovbekendtgørelse  

 nr. 504 af 17. juli 1989, § 13, stk. 5, nr. 2, samt Landbrugsministeriets  

 cirkulære nr. 38 af 8. marts 1990 § 43, stk. 2. Af sidstnævnte fremgår, at  

 arealbegrænsningen i landbrugslovens § 13, stk. 1 kan fraviges i mindre  

 omfang, når særlige forhold, f.eks. jordernes bonitet taler for det, men at  

 der dog må lægges vægt på at modvirke dannelse af større jordbesiddelser.
Landbrugsministeriet stadfæster herved Jordlovsudvalgets afgørelse,  

 hvorefter der ikke kan meddeles Deres klient tilladelse til, at sammenlægge  

 landbrugsejendommen matr. nr. 1 9a m.fl.
Børglum By, Børglum med  

 landbrugsejendommen matr. nr.  1b  Børglumkloster Hgd, Børglum m.fl.
 P.M.V.
 e.b.
