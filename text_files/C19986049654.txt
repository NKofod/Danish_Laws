Orienteringsskrivelse vedrørende  

 transport af farligt gods med slamsuger Ved brev af 11. maj 1998 har Miljøafdelingen  

 stillet spørgsmål om fritagelse for brug af kontrolapparat i  

 slamsuger, som transporterer farligt gods.
Efter Færdselsstyrelsens opfattelse er slamsugere,  

 der transporterer farligt gods, ikke fritaget.
En sådan transport anses  

 omfattet af artikel 3, stk. 1, i Rådets forordning (EØF) nr.  

 3821/85, som fastsætter, at kontrolapparatet installeres og anvendes i  

 køretøjer, som benyttes til godsbefordring på vej og som  

 er indregistreret i en medlemsstat, bortset fra de i artikel 4 i forordning  

 (EØF) nr. 3820/85 nævnte køretøjer.
 Dog skal Færdselsstyrelsen oplyse, at transport med  

 slamsugerkøretøjer af oprenset materiale fra kloakker og  

 septictanke i ikke-kloakerede områder efter årelang praksis har  

 været anset undtaget fra bestemmelserne i Rådets forordninger  

 (EØF) nr. 3820/85 og 3821/85 efter § 4, litra g), i  

 Arbejdsministeriets bekendtgørelse nr. 1018 af 15. december 1993 om  

 arbejderbeskyttelse i vejtransport, som fastsætter, at  

 køretøjer, der inden for en radius af 50 km fra  

 køretøjets hjemsted anvendes til transport af materiel eller  

 udstyr, som benyttes ved udførelse af førerens erhverv,  

 såfremt kørsel ikke er førerens hovedvirksomhed.
 Denne praksis er, efter at Færdselsstyrelsen har  

 overtaget området, ikke ændret.
 For såvidt angår spørgsmålet om  

 tekniske problemer i forbindelse med installation og brug af kontrolapparat i  

 slamsugere, der transporterer farligt gods, skal disse  

 køretøjer udstyres med et kontrolapparat, hvor den elektriske  

 forsyning til apparatet skal tilvejebringes over en sikkerhedsbarriere, der  

 er forbundet direkte til akkumulatoren.
