Nr LSF 96 Forslag til Lov om et forebyggelsespolitisk råd og et tobaksskaderåd Fremsat af sundhedsministeren (Elsebeth Kock-Petersen) den 6. december 1989 Vedtaget ved tredjebehandling den 10. maj 1990 Lov nr. 314 af 16/05/1990 § 1. Sundhedsministeren nedsætter et uafhængigt forebyggelsespolitisk råd, der inden for områderne sundhedsfremme samt sygdoms- og ulykkesforebyggelse har til opgave:
1) at følge udviklingen i forebyggelsesindsatsen såvel i sundhedssektoren  

 som i andre samfundssektorer, 2) at overvåge og vurdere den offentlige forebyggende indsats samt stille  

 forslag til forebyggelsesinitiativer, 3) at danne forum for gensidig orientering om offentlige og private  

 forebyggende initiativer og 4) at medvirke til at skabe debat om prioriteringer og metoder på  

 forebyggelsesområdet.
 Stk. 2. Det Forebyggelsespolitiske Råd afgiver mindst hvert andet år en  

 beretning om og en vurdering af den offentlige forebyggende indsats til  

 Folketinget og sundhedsministeren.
 Stk. 3. Rådet fremsætter i øvrigt sine forslag over for  

 sundhedsministeren.
§ 2. Det Forebyggelsespolitiske Råd består af 24 medlemmer, der beskikkes  

 af sundhedsministeren for to år ad gangen.
De 9 medlemmer beskikkes efter  

 forhandling med de store landsdækkende sundhedsforeninger, de sygdoms- og  

 misbrugsbekæmpende foreninger og de folkeoplysende foreninger m.v., og de 7  

 medlemmer beskikkes efter forhandling med henholdsvis Rådet for Større  

 Færdselssikkerhed, Statens Husholdningsråd, Forbrugerrådet, Komiteen for  

 Sundhedsoplysning, Kommunernes Landsforening, Amtsrådsforeningen i Danmark  

 samt Københavns og Frederiksberg Kommuner i forening.
Sundhedsministeren  

 udpeger en formand og en næstformand blandt rådets medlemmer.
 Stk. 2. Sundhedsministeren kan efter forhandling med Det  

 Forebyggelsespolitiske Råd træffe beslutning om ændring af rådets medlemstal  

 eller sammensætning.
 § 3. Sundhedsministeren nedsætter et uafhængigt, sagkyndigt  

 tobaksskaderåd, som har til opgave at styrke indsatsen for begrænsning af  

 tobaksrygningens gener og helbredsskadelige virkninger for såvel aktive som  

 passive rygere.
Stk. 2. Tobaksskaderådet består af 9 medlemmer, der udpeges af  

 sundhedsministeren. 2 medlemmer udpeges blandt medlemmerne af Det  

 Forebyggelsespolitiske Råd, og 7 medlemmer udpeges som sagkyndige inden for  

 områderne: lægevidenskab, jura, sociologi, statistik-epidemiologi, pædagogik,  

 psykologi og information.
Rådets formand udpeges af sundhedsministeren blandt  

 de 7 sagkyndige medlemmer.
 Stk. 3. Tobaksskaderådet arbejder uafhængigt af Det Forebyggelsespolitiske  

 Råd med selvstændig sekretariatsfunktion.
Stk. 4. Tobaksskaderådet offentliggør hvert år en beretning om dets  

 virksomhed.
Beretningen afgives til Folketinget og sundhedsministeren.
 § 4. Det Forebyggelsespolitiske Råd og Tobaksskaderådet fastsætter selv  

 deres forretningsorden.
Stk. 2. Sundhedsministeren nedsætter under Det Forebyggelsespolitiske Råd  

 et alkoholpolitisk forum.
Det Alkoholpolitiske Forum består af mindst 9  

 medlemmer, der udpeges af sundhedsministeren for 2 år ad gangen. 2 medlemmer  

 udpeges blandt medlemmerne af Det Forebyggelsespolitiske Råd, 3 medlemmer  

 udpeges som sagkyndige inden for alkoholmisbrugsområdet, medens de resterende  

 udpeges efter forhandling med de misbrugsbekæmpende foreninger.
Formanden for  

 Det Alkoholpolitiske Forum udpeges af sundhedsministeren.
 Stk. 3. Sundhedsministeren kan efter indstilling fra Det  

 Forebyggelsespolitiske Råd godkende, at der nedsættes andre permanente  

 udvalg.
 § 5. Staten afholder udgifterne til Det Forebyggelsespolitiske Råds og  

 Tobaksskaderådets virksomhed.
 § 6. Loven træder i kraft den 1. august 1990.
 Stk. 2. Samtidig ophæves lov nr. 398 af 10. maj 1987 om et  

 forebyggelsesråd og et tobaksskaderåd.
 § 7. Loven gælder ikke for Færøerne og Grønland.
Oprindeligt fremsat forslag § 1. Sundhedsministeren nedsætter et uafhængigt forebyggelsespolitisk råd, der inden for områderne sundhedsfremme samt sygdoms- og ulykkesforebyggelse har til opgave:
1) at følge udviklingen i forebyggelsesindsatsen såvel i sundhedssektoren  

 som i andre samfundssektorer, 2) at overvåge og vurdere den offentlige forebyggende indsats samt stille  

 forslag til forebyggelsesinitiativer, 3) at danne forum for gensidig orientering om offentlige og private  

 forebyggende initiativer, og 4) at medvirke til at skabe debat om prioriteringer og metoder på  

 forebyggelsesområdet.
 Stk. 2. Det Forebyggelsespolitiske Råd afgiver mindst hvert andet år en  

 beretning om og en vurdering af den offentlige forebyggende indsats til  

 Folketinget og sundhedsministeren.
 Stk. 3. Rådet fremsætter i øvrigt sine forslag over for  

 sundhedsministeren.
§ 2. Det Forebyggelsespolitiske Råd består af 24 medlemmer, der beskikkes  

 af sundhedsministeren for to år ad gangen.
De 9 medlemmer beskikkes efter  

 forhandling med de store landsdækkende sundhedsforeninger, de sygdoms- og  

 misbrugsbekæmpende foreninger og de folkeoplysende foreninger m.v. og de 7  

 medlemmer beskikkes efter forhandling med henholdsvis Rådet for Større  

 Færdselssikkerhed, Statens Husholdningsråd, Forbrugerrådet, Komiteen for  

 Sundhedsoplysning, Kommunernes Landsforening, Amtsrådsforeningen i Danmark  

 samt Københavns og Frederiksberg kommuner i forening.
Sundhedsministeren  

 udpeger en formand og en næstformand blandt rådets medlemmer.
 Stk. 2. Sundhedsministeren kan efter forhandling med Det  

 forebyggelsespolitiske Råd træffe beslutning om ændring af rådets medlemstal  

 eller sammensætning.
 § 3. Sundhedsministeren nedsætter et uafhængigt, sagkyndigt  

 tobaksskaderåd, som har til opgave at styrke indsatsen for begrænsning af  

 tobaksrygningens gener og helbredsskadelige virkninger for såvel aktive som  

 passive rygere.
Stk. 2. Tobaksskaderådet består af 9 medlemmer, der udpeges af  

 sundhedsministeren. 2 medlemmer udpeges blandt medlemmerne af Det  

 Forebyggelsespolitiske Råd, og 7 medlemmer udpeges som sagkyndige inden for  

 områderne: lægevidenskab, jura, sociologi, statistik/epidemiologi, pædagogik,  

 psykologi og information.
Rådets formand udpeges af sundhedsministeren blandt  

 de 7 sagkyndige medlemmer.
 Stk. 3. Tobaksskaderådet arbejder uafhængigt af Det Forebyggelsespolitiske  

 Råd med selvstændig sekretariatsfunktion.
Stk. 4. Tobaksskaderådet offentliggør hvert år en beretning om dets  

 virksomhed.
Beretningen afgives til Folketinget og sundhedsministeren.
 § 4. Det Forebyggelsespolitiske Råd og Tobaksskaderådet fastsætter selv  

 deres forretningsorden.
 § 5. Staten afholder udgifterne til Det Forebyggelsespolitiske Råds og  

 Tobaksskaderådets virksomhed.
 § 6. Loven træder i kraft den 1. august 1990.
 Stk. 2. Samtidig ophæves lov nr. 398 af 10. maj 1987 om et  

 forebyggelsesråd og et tobaksskaderåd.
 § 7. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Det nuværende forebyggelsesråd blev nedsat i 1979 ud fra et ønske om at få  

 skabt en større bevidsthed om det forebyggende arbejde.
Forslaget om  

 nedsættelse af et centralt forebyggelsesråd blev første gang fremsat i  

 betænkning 809 (1977) om prioritering i sundhedsvæsenet.
I 1987 blev  

 lovgrundlaget revideret og forebyggelsesrådet fik selvstændigt sekretariat.
Alkohol- og Narkotikarådet har rødder tilbage fra februar 1969, hvor  

 Kontaktudvalget vedrørende Ungdomsnarkomani blev nedsat.
Rådet er flere gange  

 omorganiseret, sidst i august 1985.
 Tobaksskaderådet startede sin virksomhed i marts 1988.
Formålet med dette lovforsalg er at skabe bedre mulighed for at se den  

 samlede forebyggelsesindsats som en helhed.
Således vil Forebyggelsesrådet og  

 Alkohol- og Narkotikarådets nuværende rådgivende opgaver på  

 forebyggelsesområdet indgå som en fremtidig del af Det Forebyggelsespolitiske  

 Råds opgaver.
Formålet er endvidere at skabe et forum for samarbejde med de  

 sundhedsfremmende og sygdoms- og misbrugsbekæmpende foreninger for at opnå  

 større effekt af de mange forebyggelsesinitiativer.
 Med regeringens forbyggelsesprogram fra marts 1989 er der politisk lagt  

 mål for og foretaget prioritering af de centrale myndigheders forebyggende  

 arbejde i det kommende år.
I forslag til en ny og samlet sundhedslov, der forventes fremsat i  

 efteråret 1989, får den forebyggende indsats i kommuner og amtskommuner for  

 første gang sin egen lovhjemmel.
Det overlades til de enkelte kommuner og  

 amtskommuner selv at tilrettelægge deres indsats.
Dog skal kommuner og  

 amtskommuner med faste mellemrum gennemgå og overveje deres  

 forebyggelsesindsats, hvilket fremgår af lovforslagets nye samarbejds- og  

 planlægningsbestemmelser.
Forebyggelsen får herved fremover en fast plads på  

 kommunalbestyrelsernes og amtsrådenes dagsordener.
Forebyggelsen er med disse initiativer blevet opprioriteret og gjort til  

 et politisk ansvarsområde på lige fod med øvrige samfundsopgaver.
I  

 overensstemmelse hermed vil det være naturligt, at de nuværende forebyggende  

 råds udførende opgaver på forebyggelsesområdet indgår i Sundhedsministeriets  

 arbejde i øvrigt.
Det gælder bl.a. information, rådgivning og støtte til det  

 kommunale og amtskommunale arbejde.
Arbejdet med sundhedsfremme og sygdoms- og ulykkesforebyggelse sker i en  

 lang række sektorer.
Det politiske ansvar for forebyggelsesopgaven ligger hos  

 den enkelte ressortmyndighed og skal løses af de sædvanlige politisk  

 ansvarlige.
Men der er behov for, at denne indsats løbende vurderes og  

 overvåges, og at indsatsen for de forskellige områder ses i sammenhæng af et  

 uafhængigt råd.
Den løbende administrative koordination af arbejdet med sundhedsfremme og  

 sygdomsforebyggelse, der foregår i mange forskellige sektorer, sker i  

 sædvanlige administrative koordinationsorganer.
De overordnede politiske  

 drøftelser af forebyggelsesinitiativer vil foregå i Det Sundhedspolitiske  

 Kontaktudvalg.
Koordinationsbehovet mellem de ansvarlige ressortmyndigheder  

 dækkes af den i forbindelse med udarbejdelsen af Regeringens  

 Forebyggelsesprogram nedsatte tværsektorielle referencegruppe under  

 Sundhedsministeriets ledelse.
Arbejdsministeriet, Boligministeriet,  

 Industriministeriet, Justitsministeriet, Kulturministeriet,  

 Landbrugsministeret, Miljøministeriet, Skatteministeriet, Socialministeriet,  

 Undervisnings- og Forskningsministeriet, Trafikministeriet samt kommuner og  

 amtskommuner er repræsenteret i gruppen.
 Det nuværende Forebyggelsesråds opgaver med at tage initiativer til  

 analyse og udredninger og med at stimulere til forskning og forsøg bliver  

 allerede i dag varetaget af de centrale myndigheder på området, herunder  

 Sundhedsministeriet og dets institutioner.
 Der har imidlertid vist sig et stort behov for at skabe et forum for  

 samarbejde med de mange sundhedsfremmende og sygdoms- og misbrugsbekæmpende  

 foreninger for at opnå større effekt af de mange forebyggelsesinitiativer,  

 ligesom der også vurderes at være behov for en orientering om den samlede  

 indsats i et uafhængigt organ.
 Dette lovforslag lægger op til et sådant samarbejde.
Tobaksskaderådet påbegyndte først sin virksomhed i 1988 med det formål at  

 gøre en særlig indsats i de kommende år for at begrænse tobaksrygning og de  

 deraf følgende skader og gener.
Da dertil kommer, at indsatsen mod  

 tobaksrygning for tiden er et højt prioriteret område inden for EF og WHO,  

 foreslås der på nuværende tidspunkt ingen ændringer i Tobaksskaderådets  

 selvstændige og uafhængige status.
Alkohol- og Narkotikarådet er ikke nedsat ved lov.
Rådets opgaver er  

 fastlagt i dets vedtægter.
En afvikling af dette råds selvstændige virksomhed  

 vil derfor kunne ske administrativt.
Udover på tværfagligt grundlag at  

 medvirke i indsatsen for forebyggelse, har Alkohol- og Narkotikarådet ifølge  

 vedtægterne til opgave at medvirke i indsatsen for behandling af alkohol- og  

 narkotikamisbrugere.
Det fremgår af lovforslaget til den ny sundhedslov, at  

 ansvaret for behandling af alkoholmisbrugere påhviler amtskommunerne på samme  

 måde som anden behandling i sygehusvæsenet, hvilket er en videreførsel af den  

 gældende § 16 i sygehusloven.
Ansvaret for behandling af narkomaner fremgår  

 af bistandslovens § 96 Alkohol- og Narkotikarådets rådgivende opgaver på  

 såvel narko- som alkoholbehandlingsområdet påtænkes fremover overtaget af de  

 centrale myndigheder på området.
 2. Det Forebyggelsespolitiske Råds opgaver m.v.
 Lovforslaget ændrer Forebyggelsesrådets navn til »Det  

 Forebyggelsespolitiske Råd«.
 Rådets primære opgave bliver aktivt at indgå i en dialog med de politisk  

 ansvarlige om indsatsområder, mål og metoder i forebyggelsen.
 Rådets hovedopgaver bliver ifølge forslaget følgende:
- at følge udviklingen i forebyggelsesindsatsen, - at overvåge og vurdere den offentlige forebyggelsesindsats, - at danne forum for gensidig orientering om offentlige og private  

 initiativer.
 - at skabe debat om prioritering og metoder på forebyggelsesområdet.
 Rådet vil således f.eks. også skulle følge, overvåge og vurdere  

 regeringens alkoholpolitik.
Det Forebyggelsespolitiske Råd forventes at anlægge et helhedssyn på  

 indsatsen på de forskellige områder.
Rådet vil f.eks. kunne påpege skævheder  

 i indsatsen, kunne gøre opmærksom på, at bestemte opgaver dækkes af flere  

 ressortmyndigheder eller kunne trække opgaver frem, der falder uden for de  

 definerede ressortområder.
 Det Forebyggelsespolitiske Råd vil få til opgave at skabe debat om  

 prioriteringer og metoder inden for forebyggelsesområdet.
 Endelig skal Det Forebyggelsespolitiske Råd som nævnt danne forum for et  

 samarbejde med de private organisationer.
 I Regeringens Forebyggelsesprogram er der peget på behovet for et sådant  

 samarbejde, og mange organisationer har i deres kommentarer til programmet  

 givet tilslutning til ideen og ytret ønske om at deltage.
Mængden af information til den enkelte borger, og f.eks. til nøglepersoner  

 og sundhedspersonale om sundhedsfremme og sygdoms- og ulykkesforebyggelse er  

 overvældende.
Informationsstrømmen er som oftest ikke koordineret og  

 budskaberne ikke afstemt.
Der vil derfor uden tvivl kunne opnås en langt større effekt, hvis der  

 kunne etableres et samarbejde om større konkrete initiativer, eller hvis der  

 kunne opnås tilslutning til, at der i den løbende indsats konkret tages et  

 bestemt emne op.
Denne problemstilling er bl.a. behandlet i Regeringens  

 Forebyggelsesprogram og i Sundhedsministeriets betænkning nr. 1175, 1989:  

 »Forebyggelse af alkoholmisbrug«.
De deltagende organisationer m.v. er uafhængige.
Det Forbyggelsespolitiske  

 Råd kan derfor ikke forpligte deltagerne til at indgå i en bindende  

 koordination af den sundhedsfremmende og sygdoms- og ulykkesbekæmpende  

 virksomhed.
Rådet vil principielt kunne tage alle opgaver inden for rådets virkeområde  

 op, såvel inden for som uden for sundhedsvæsenet.
Der er ved forslaget til  

 rådets sammensætning taget højde for, at Det Forebyggelsespolitiske Råd skal  

 kunne løse de ovenfor nævnte opgaver.
Der henvises herom til bemærkninger til  

 § 2.
 Lovforslaget har været til høring hos følgende organisationer og  

 myndigheder: Arbejdsministeriet, Boligministeriet, Finansministeriet,  

 Justitsministeriet, Miljøministeriet, Socialministeriet, Undervisnings- og  

 Forskningsministeriet, Sundhedsstyrelsen, Alkohol- og Narkotikarådet,  

 Forebyggelsesrådet, Tobaksskaderådet, Amtsrådsforeningen i Danmark,  

 Kommunernes Landsforening, Københavns Kommune, Frederiksberg Kommune,  

 Sammenslutningen af Sociale Udvalg, Foreningen af Socialchefer i Danmark,  

 Afholdsselskabernes Landsforbund, KFUM's Sociale Arbejde, Landsforeningen  

 LÆNKEN, Kræftens Bekæmpelse, Hjerteforeningen, Astma-Allergi Forbundet,  

 Nationalforeningen til bekæmpelse af Lungesygdomme, Gigtforeningen, De  

 samvirkende invalideorganisationer, Diabetesforeningen, Landsforeningen til  

 Kræftens Forebyggelse, Komiteen for Sundhedsoplysning, Dansk Folkeoplysnings  

 Samråd, Statens Husholdningsråd, Forbrugerrådet, Rådet for Større  

 Færdselssikkerhed, Dansk Sygeplejeråd, Den Almindelige danske Lægeforening og  

 Assurandør-Societetet.
3. Økonomiske og administrative konsekvenser Lovforslaget har ingen økonomiske eller administrative konsekvenser for  

 kommuner og amtskommuner.
Sekretariatsfunktionen for Det Forebyggelsespolitiske Råd påtænkes  

 varetaget af Sundhedsministeriets departement.
Personalet i  

 Forebyggelsesrådets og Alkohol- og Narkotikarådets sekretariater overføres  

 til de centrale myndigheder, ligesom de på rådenes budgetter opførte midler  

 til oplysning m.v. fastholdes.
Forslaget vil forenkle administrationen og sikre en bedre udnyttelse af  

 ressourcerne.
Der skal ikke ske en nedgang i de samlede ressourcer til  

 forbyggelse i Sundhedsministeriet.
Bemærkninger til lovforslagets enkelte bestemmelser Til § 1, stk. 1.
 Hensigten med lovforslaget er at styrke og samordne den  

 forebyggelsespolitiske rådgivning.
 Til forskel fra det tidligere forebyggelsesråd, der også havde udførende  

 og initierende opgaver, foreslås det nu, at Det Forebyggelsespolitiske Råds  

 primære opgave bliver aktivt at indgå i en dialog med de politisk ansvarlige  

 om indsatsområder, mål og metoder i forebyggelsen.
Til nr. 1 Det pålægges rådet at følge udviklingen på forebyggelsesområdet.
Rådet  

 skal således skabe sig et overblik over udvikling og tendenser i såvel den  

 offentlige som den private forebyggelsesindsats og både inden for og uden for  

 sundhedssektoren.
Rådet skal endvidere følge udviklingen i sygdoms- og  

 ulykkesmønstre, herunder den udvikling, der kommer til udtryk i de lokale  

 beskrivelser af sygdom og sundhed (de såkaldte lokale sundhedsprofiler).
Til nr. 2 På baggrund af rådets viden om udviklingen på forebyggelsesområdet,  

 herunder bl.a. viden om sammenhænge og udvikling af sygdomsmønstre og om  

 metoder i forebyggelsen, skal rådet overvåge og vurdere den offentlige  

 indsats.
 Vurderingen skal primært give sig udtryk i den beretning, rådet skal  

 aflevere hvert andet år til Folketinget og sundhedsministeren, jf.  

 lovforslagets § 1, stk. 2. Rådet kan endvidere løbende fremsætte forslag over  

 for sundhedsministeren, jf. forslagets § 1, stk. 3.
Til nr. 3 En vigtig opgave for rådet bliver at danne forum for gensidig orientering  

 om offentlige og private forebyggende initiativer.
Det er tanken, at  

 rådsmedlemmerne kan orientere om deres organisations eller myndigheds planer  

 for kommende aktiviteter for at finde samarbejdsmuligheder og for at afstemme  

 budskaber og tidsplaner for aktiviteter.
Formålet med denne gensidige  

 orientering er at opnå en bedre samlet udnyttelse af de ressourcer, der er  

 til rådighed for forebyggelsesopgaver.
Formålet er endvidere at opnå en  

 større gennemslagskraft for budskaberne ved at afstemme disse og ved at  

 forsøge at undgå, at større kampagner om forskellige emner sættes i værk på  

 samme tid.
Til nr. 4 En vigtig opgave for rådet bliver også at tage initiativer til debatter om  

 prioriteringer og metoder på forebyggelsesområdet.
Der er mange aktører -  

 centralt som decentralt - på forebyggelsesområdet, og der indhøstes mange  

 erfaringer rundt omkring i landet, erfaringer der dog kun i mindre omfang  

 bliver opfanget, generaliseret og herefter formidlet til andre.
Det er i det  

 hele taget en væsentlig opgave løbende at stille spørgsmålstegn og skabe  

 debat om de aktiviteter, der gennemføres.
 Der henvises i øvrigt til de almindelige bemærkninger til lovforslaget.
 Til § 1, stk. 2.
Det foreslås, at Det Forebyggelsespolitiske Råd hvert andet år afgiver en  

 beretning til folketinget og til sundhedsministeren.
Det er tanken, at rådet  

 i denne beretning skal redegøre for og fremkomme med en vurdering af den  

 offentlige forebyggende indsats, jfr. nærmere beskrivelse af rådets opgaver  

 ovenfor under de almindelige bemærkninger.
For at give rådet rimelige arbejdsvilkår foreslås det, at der mindst  

 afgives en beretning hvert andet år.
Dette udelukker imidlertid ikke, at  

 rådet kan afgive beretning hyppigere, hvis der viser sig behov for dette,  

 ligesom det bliver op til rådets egen vurdering, om man allerede efter et års  

 virksomhed vil fremlægge en beretning.
 Til § 1, stk. 3.
 Det forudsættes, at rådet løbende kan fremsætte forslag over for  

 sundhedsministeren på områder, hvor der skønnes at være et mere aktuelt eller  

 akut behov.
 Til § 2, stk. 1.
 Da rådets primære opgave skal være aktivt at indgå i en dialog med de  

 politisk ansvarlige om indsatsområder, mål og metoder i forebyggelsen ,  

 foreslås rådet sammensat bl.a. af de større landsdækkende sundhedsfremmende  

 og sygdoms- og misbrugsbekæmpende foreninger, folkeoplysende foreninger,  

 kommunale repræsentanter og personligt udpegede medlemmer.
Rådet tillægges ikke egentlige udførende opgaver.
Den løbende  

 administrative koordination af arbejdet med sundhedsfremme og  

 sygdomsforebyggelse, der foregår i mange forskellige sektorer, sker i  

 sædvanlige administrative koordinationsorganer.
De overordnede politiske  

 drøftelser af forebyggelsesinitiativer vil foregå i Det Sundhedspolitiske  

 Kontaktudvalg.
Som noget nyt foreslås, at de store landsdækkende private  

 sundhedsforeninger samt sygdoms- og misbrugsbekæmpende foreninger m.v.,  

 bliver repræsenteret i rådet, evt. ved fælles repræsentation fra foreninger  

 inden for samme felt.
Disse foreninger spiller en stor rolle i det  

 forebyggende arbejde.
Gennem denne repræsentation vil der blive skabt  

 mulighed for, at offentlige og private initiativer vil kunne afstemmes,  

 hvorved bl.a. meningsforstyrrende konkurrence og modstridende budskaber  

 undgås.
Sundhedsministeriet vil optage forhandling med de nævnte foreninger  

 om foreningernes repræsentation.
De folkeoplysende foreninger foreslås ligeledes repræsenteret.
Disse  

 foreninger har et kontaktnet og erfaringer, der kan bygges på, ligesom de har  

 lang tradition for at arbejde med forebyggelse.
 Medlemmerne beskikkes efter forslaget for 2 år ad gangen for at skabe  

 mulighed for rotation mellem repræsentationen for de private foreninger.
 Til § 2, stk. 2.
 Svarer til den gældende lov.
 Til § 3.
Bestemmelsen svarer til den gældende lov.
Der er udelukkende foretaget en  

 teknisk ændring som følge af, at der nu ikke foreslås nedsat et  

 forretningsudvalg for Det Forebyggelsespolitiske Råd.
De 2 medlemmer af  

 Tobaksskaderådet, der ifølge den gældende lov udpeges blandt medlemmerne af  

 Forebyggelsesrådets forretningsudvalg, foreslås i stedet udpeget af  

 sundhedsministeren blandt Det Forebyggelsespolitiske Råds medlemmer.
 Til § 4.
 Det foreslås, at såvel Det Forebyggelsespolitiske Råd som Tobaksskaderådet  

 selv fastsætter deres forretningsorden.
 I deres forretningsorden kan rådene bl.a. fastsætte bestemmelser om  

 muligheder for efter behov at nedsætte underudvalg eller arbejdsgrupper, hvor  

 rådene suppleres af sagkyndige på området.
 Det Forebyggelsespolitiske Råd vil således f.eks. kunne nedsætte et  

 »alkoholpolitisk forum« med henblik på drøftelse og afvejning af  

 forskellige alkoholpolitiske synspunkter.
 Til § 5.
Udgifterne til Det Forebyggelsespolitiske Råds og Tobaksskaderådets  

 virksomhed afholdes af staten.
Rådets sekretariatsfunktioner varetages af  

 Sundhedsministeriets departement.
Tobaksskaderådets sekretariat opretholdes.
 Til § 6.
 Det foreslås, at den gældende lov om et forebyggelsesråd og et  

 tobaksskaderåd ophæves samtidig med ikrafttræden af nærværende lov.  

 Opmærksomheden henledes specielt på, at bestemmelserne i den gældende lov om  

 Tobaksskaderådet gentages uændret i lovforslaget. jf. dog bemærkninger til §  

 3 og § 4 for så vidt angår rådets kompetence til selv at fastsætte sin  

 forretningsorden.
 Til § 7.
Da loven berører emner, der er henholdsvis hjemmestyreanliggender og  

 særanliggender, skal loven ikke gælde for Grønland og Færøerne.
I Grønland er  

 der oprettet et forebyggelsesråd.
Det forudsættes, at de færøske og  

 grønlandske myndigheder også vil kunne drage nytte af Det  

 Forebyggelsespolitiske Råds og Tobaksskaderådets arbejde.
Efter 2. behandling den 8. maj 1990 § 1. Sundhedsministeren nedsætter et uafhængigt forebyggelsespolitisk råd, der inden for områderne sundhedsfremme samt sygdoms- og ulykkesforebyggelse har til opgave:
1) at følge udviklingen i forebyggelsesindsatsen såvel i sundhedssektoren  

 som i andre samfundssektorer, 2) at overvåge og vurdere den offentlige forebyggende indsats samt stille  

 forslag til forebyggelsesinitiativer, 3) at danne forum for gensidig orientering om offentlige og private  

 forebyggende initiativer og 4) at medvirke til at skabe debat om prioriteringer og metoder på  

 forebyggelsesområdet.
 Stk. 2. Det Forebyggelsespolitiske Råd afgiver mindst hvert andet år en  

 beretning om og en vurdering af den offentlige forebyggende indsats til  

 Folketinget og sundhedsministeren.
 Stk. 3. Rådet fremsætter i øvrigt sine forslag over for  

 sundhedsministeren.
§ 2. Det Forebyggelsespolitiske Råd består af 24 medlemmer, der beskikkes  

 af sundhedsministeren for to år ad gangen.
De 9 medlemmer beskikkes efter  

 forhandling med de store landsdækkende sundhedsforeninger, de sygdoms- og  

 misbrugsbekæmpende foreninger og de folkeoplysende foreninger m.v., og de 7  

 medlemmer beskikkes efter forhandling med henholdsvis Rådet for Større  

 Færdselssikkerhed, Statens Husholdningsråd, Forbrugerrådet, Komiteen for  

 Sundhedsoplysning, Kommunernes Landsforening, Amtsrådsforeningen i Danmark  

 samt Københavns og Frederiksberg Kommuner i forening.
Sundhedsministeren  

 udpeger en formand og en næstformand blandt rådets medlemmer.
 Stk. 2. Sundhedsministeren kan efter forhandling med Det  

 Forebyggelsespolitiske Råd træffe beslutning om ændring af rådets medlemstal  

 eller sammensætning.
 § 3. Sundhedsministeren nedsætter et uafhængigt, sagkyndigt  

 tobaksskaderåd, som har til opgave at styrke indsatsen for begrænsning af  

 tobaksrygningens gener og helbredsskadelige virkninger for såvel aktive som  

 passive rygere.
Stk. 2. Tobaksskaderådet består af 9 medlemmer, der udpeges af  

 sundhedsministeren. 2 medlemmer udpeges blandt medlemmerne af Det  

 Forebyggelsespolitiske Råd, og 7 medlemmer udpeges som sagkyndige inden for  

 områderne: lægevidenskab, jura, sociologi, statistik-epidemiologi, pædagogik,  

 psykologi og information.
Rådets formand udpeges af sundhedsministeren blandt  

 de 7 sagkyndige medlemmer.
 Stk. 3. Tobaksskaderådet arbejder uafhængigt af Det Forebyggelsespolitiske  

 Råd med selvstændig sekretariatsfunktion.
Stk. 4. Tobaksskaderådet offentliggør hvert år en beretning om dets  

 virksomhed.
Beretningen afgives til Folketinget og sundhedsministeren.
 § 4. Det Forebyggelsespolitiske Råd og Tobaksskaderådet fastsætter selv  

 deres forretningsorden.
Stk. 2. Sundhedsministeren nedsætter under Det Forebyggelsespolitiske Råd  

 et alkoholpolitisk forum.
Det Alkoholpolitiske Forum består af mindst 9  

 medlemmer, der udpeges af sundhedsministeren for 2 år ad gangen. 2 medlemmer  

 udpeges blandt medlemmerne af Det Forebyggelsespolitiske Råd, 3 medlemmer  

 udpeges som sagkyndige inden for alkoholmisbrugsområdet, medens de resterende  

 udpeges efter forhandling med de misbrugsbekæmpende foreninger.
Formanden for  

 Det Alkoholpolitiske Forum udpeges af sundhedsministeren.
 Stk. 3. Sundhedsministeren kan efter indstilling fra Det  

 Forebyggelsespolitiske Råd godkende, at der nedsættes andre permanente  

 udvalg.
 § 5. Staten afholder udgifterne til Det Forebyggelsespolitiske Råds og  

 Tobaksskaderådets virksomhed.
 § 6. Loven træder i kraft den 1. august 1990.
 Stk. 2. Samtidig ophæves lov nr. 398 af 10. maj 1987 om et  

 forebyggelsesråd og et tobaksskaderåd.
 § 7. Loven gælder ikke for Færøerne og Grønland.
