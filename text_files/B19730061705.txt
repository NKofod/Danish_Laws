 I medfør af den bemyndigelse, der er tillagt finansministeren ved lov om  

 ændring af ligningsloven m.v., jfr. lovbekendtgørelse nr. 306 af 29. maj 1973  

 § 8B, stk. 1, 2. og 3. pkt. og § 8C, bestemmes:
(lovens § 8B, stk. 1) Udgifter afholdt til forsøgs- og forskningsvirksomhed i tilknytning til  

 den skattepligtiges erhverv.
§ 1.  Udgifter afholdt før den skattepligtige  

 påbegynder erhvervet afskrives over 5 indkomstår med 20 pct. pr. år.
Første  

 afskrivning foretages i det indkomstår, hvori indtægten fra virksomheden  

 første gang indgår i ansættelsen.
 Stk. 2.  Overstiger de i § 1, stk. 1, nævnte udgifter  

 ikke 20.000 kr. ialt, kan de dog fradrages fuldt ud i det første indkomstår,  

 hvori virksomhedens indtægt indgår i ansættelsen.
§ 2.  Udgifter afholdt efter virksomhedens  

 påbegyndelse afskrives som i § 1, stk. 1, anført, første gang i det  

 indkomstår, hvori de er afholdt.
Denne fremgangsmåde anvendes, såfremt de  

 pågældende udgifter i det indkomstår, hvori de er afholdt, udgør over 20.000  

 kr. og overstiger 30 pct. af den skattepligtiges overskud ved selvstændig  

 erhvervsvirksomhed opgjort efter bestemmelserne i lovens § 8B, stk. 1, 3.  

 pkt.
 Stk. 2.  Overstiger de i § 2, stk. 1, nævnte udgifter  

 ikke i det indkomstår, hvori de er afholdt, 20.000 kr. eller 30 pct. af den  

 skattepligtiges overskud beregnet som i lovens § 8B, stk. 1, 3. pkt., anført,  

 kan de dog fradrages fuldt ud i det pågældende indkomstår.
(lovens § 8C) Afgifter i anledning af en virksomheds tilslutning til anlæg, der har  

 erhvervsmæssig betydning for virksomheden.
 § 3.  Afgifter for etablering af tilslutning til  

 sådanne anlæg, herunder anlæg der tjener til forebyggelse eller bekæmpelse af  

 forurening eller støjulemper, afskrives på samme måde som anført i afsnit I.
 § 4.  Foranstående bestemmelser har virkning for  

 udgifter, som er afholdt i indkomståret 1973 eller senere indkomstår.
 Finansministeriet, den 30. november  

 1973.
 Henry Gruenbaum.
