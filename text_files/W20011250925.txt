Sekretariatet fandt, at foreliggende skriftlige kundeklager over  

 buschauffør (og arbejdsgivers reaktioner over for ham) var  

 tilstrækkelig  dokumentation for hans uforskammede optræden og  

 manglende respekt for de regler om kundebetjening, en buschauffør er  

 undergivet.
Det tillagdes betydning, at han ikke forbedrede sig trods  

 ledelsens advarsler og langmodighed Dagpengegodtgørelse for 1. og 2.  

 ledighedsdag XXX har ved brev af 20. december 2000 anmodet  

 Ankenævnet om at træffe afgørelse i sagen, om XXX er  

 forpligtet til at betale dagpengegodtgørelse for 1. og 2. ledighedsdag  

 til XXX i forbindelse med dennes afskedigelse.
Ankenævnet har behandlet sagen på møde  

 den 9. august 2001 Nævnet traf følgende A F G Ø R E L S E Ankenævnet finder, at det må anses for  

 godtgjort, at afskedigelsen væsentligst skyldes XXX, som derfor ikke er  

 berettiget til dagpengegodtgørelse for 1. og 2. ledighedsdag fra XXX.
Ankenævnet har lagt til grund -	at XXX var lønmodtager under sin ansættelse hos XXX -	at forpligtelsen til betaling af godtgørelsen indtrådte  

 ved afskedigelsen -	at XXX inden for de sidste 4 uger af ansættelsen hos  

 arbejdsgiver har været aflønnet svarende til fuld  

 overenskomstmæssig arbejdstid i 2 uger -	at arbejdsgiver ikke har betalt godtgørelsen til XXX, og at  

 det er oplyst, at A-kassen har udbetalt beløbet til ham den 20.  

 december 2000.
 Under hensyn til at XXX selv er skyld i afskedigelsen, er han imidlertid  

 ikke berettiget til godt-  

 gørelse for 1. og 2. ledighedsdag.
 Ankenævnet henviser  til § 84 i lov om  

 arbejdsløshedsforsikring mv.(lovbekendtgørelse nr. 712 af 19.  

 juli 2000) samt til §§ 1, 6 og 11 i Direktoratet  

 forArbejdsløshedsforsikringens bekendtgørelse nr.669 af 11.  

 juli 2000 om dagpengegodtgørelse for 1. og 2. ledighedsdag.
På ankenævnets vegne XXX XX Afgørelsens faktiske og retlige grundlag er  

 anført på de følgende sider.
Kopi til orientering til XXX og til XXX 1. Sagsforløb XXX, der var fuldtidsansat som chauffør hos XXX fra 8. januar  

 1996 til 4. november 2000, blev afskediget pga kundeklager.
Dette  

 fremgår af arbejdsgivers svar i spørgeskema af 5. januar 2001.  

 Arbejdsgiver anfører endvidere, at lønmodtager iflg. vedlagt  

 kopi af dagpengeskema af 19. november 2000 havde sidste sygedag den 12.  

 november 2000, og at lønmodtager havde oplyst, at han havde fået  

 nyt arbejde pr. 13. november 2000.
 Hertil har A-kassen i brev 7. juni 2001 anført, at dette ikke er  

 korrekt, idet kommunen har oplyst, at lønmodtagers sygedagpenge  

 ophørte pr. 4. november 2000 samt at han påbegyndte nyt arbejde  

 den 13. november 2000, jf. dagpengekort af 19. november 2000.
Arbejdsgiver (v.
XXX) har telefonisk den 27. juni 2001 over for  

 sekretariatet fastholdt, at det i forbindelse med spørgeskemaet  

 oplyste, er de til arbejdsgiver af lønmodtager givne oplysninger,  

 herunder oplysningen i pkt. 11 i dagpengekort af 19. november 2000, at sidste  

 sygedag var den 12. november 2000. Dette sammenholdt med, at  

 lønmodtager samtidig skriftligt oplyste, at han påbegyndte nyt  

 arbejde den 13. november 2000 var årsagen til, at arbejdsgiver mente,  

 at der ikke var grundlag for betaling af G-dage.
Mht det i spørgeskemaet om kundeklager anførte har  

 arbejdsgiver ved fax af 27. juni 2001 frem-  

 sendt opsigelsesbrev af 10. oktober 2000, hvoraf fremgår, at  

 lønmodtager har modtaget 2 (3) skriftlige advarsler (af (28.  

 september), 3. oktober og 10. oktober 2000). Med faxen fulgte også kopi  

 af diverse klagebreve fra buspassagerer som dokumentation for  

 førnævnte advarsler.
Endvidere medfulgte dokumentation for  

 lønmodtagers ansættelse hos XXX i XXX pr. 8. januar 1996 (og  

 ikke 1.januar 1995 som af lønmodtager i ledighedserklæring af 6.  

 november 2000 anført) samt kopi af 4 klager vedr. 1996 og 1998, som  

 dog ikke førte til afskedigelse, idet ledelsen "forbarmede sig" og  

  forflyttede lønmodtager til XXX-området, jf. arbejdsgiver  

 telefonisk den 26. juni og 28. juni 2001 - XXX, der dengang (1998) var  

 driftsleder i XXX og som "  "ikke kunne bruge" lønmodtager og havde  

 indstillet ham til afskedigelse.
Den 29. juni 2001 har arbejdsgiver (v.
XXX)  

 på given foranledning telefonisk til sekretariatet oplyst, at der i  

 hans periode (1999 - 2000) som driftsleder i XXX - udover de ovennævnte  

 skriftlige - har været ca. 10 telefoniske klager, som er blevet  

 "afhandlet" mundtligt med lønmodtager, idet arbejdsgiver har  

 foretrukket at forsøge "med det gode" dvs en dialog.
 A-kassen har anmodet arbejdsgiver om betaling af 2 G-dage ved breve af 28.  

 november 2000 og 12. december 2000, og da arbejdsgiver - jf. ovenfor - ikke  

 betalte, har A-kassen udbetalt godtgørelsen til lønmodtager den  

 20. december 2000 og ved brev af s.d. indbragt sagen for  

 Ankenævnet.
