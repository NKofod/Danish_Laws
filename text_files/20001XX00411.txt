Skriftlig fremsættelse (27. april  

 2001) Finansministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af lov om vederlag og  

 pension m.v. for ministre. (Bestyrelseshonorarer m.v. modregnes i  

 eftervederlag).
(Lovforslag nr.
L 233).
Lovforslaget er begrundet i, at Folketingets  

 præsidium har fremsat forslag til lov om ændring af lov om valg  

 til Folketinget. Ændringen vedrører lovens § 109, stk. 3, om,  

 hvilke indtægter der modregnes i et afgået folketingsmedlems  

 eftervederlag.
Efter forslaget vil bestyrelseshonorarer, forfatterhonorarer  

 og andre honorarer samt vederlag for medlemskab af amtsråd,  

 kommunalbestyrelser, skatteankenævn og andre kollegiale organer skulle  

 modregnes i eftervederlaget.
 Det har hidtil været tilstræbt, at reglerne  

 for modregning i eftervederlag for ministre svarer til reglerne for  

 eftervederlag til folketingsmedlemmer, og lov om vederlag og pension m.v. for  

 ministre er affattet i overensstemmelse hermed.
 Det foreslås derfor at ændre lov om vederlag  

 og pension m.v. til ministre, således at denne retstilstand  

 opretholdes.
 Idet jeg i øvrigt henviser til lovforslagets  

 bemærkninger og til det af Folketingets præsidium fremsatte  

 forslag til ændring af lov om valg til Folketinget, tillader jeg mig at  

 anbefale lovforslaget til velvillig behandling i det høje Ting.
