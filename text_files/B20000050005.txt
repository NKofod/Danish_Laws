Bekendtgørelse om overførsel af  

 kapital til elproduktionsvirksomheder I medfør af § 102, stk. 2 og 3, i lov nr. 375 af 2. juni 1999 om  

 elforsyning, som ændret ved lov nr. 1110 af 29. december 1999,  

 fastsættes:
 § 1. Transmissionsvirksomheder kan inden  

 udarbejdelsen af en åbningsbalance efter elforsyningslovens § 100  

 overføre aktiver til elproduktionsvirksomheder, såfremt det  

 overfor Energitilsynet dokumenteres, at overførslen sker med henblik  

 på at sikre et tilstrækkeligt kapitalgrundlag for  

 elproduktionsvirksomheden, og at overførslen er i overensstemmelse med  

 markedsøkonomiske principper.
§ 2. Med henblik på at tilvejebringe den i §  

 1 nævnte dokumentation, skal der til Energitilsynet fremsendes  

 en redegørelse, som belyser de økonomiske konsekvenser af den  

 ønskede kapital-overførsel for både  

 transmissionsvirksomheden og elproduktionsvirksomheden.
Redegørelsen  

 skal indeholde en påtegning fra en statsautoriseret revisor, som skal  

 erklære, at overførslen efter dennes vurdering er velbegrundet  

 ud fra et markedsøkonomisk synspunkt, således at det ud fra en  

 økonomisk betragtning ville være hensigtsmæssigt for en  

 privat virksomhedsejer i en lignende situation at foretage en tilsvarende  

 kapitaloverførsel.
 § 3. Hvis Energitilsynet finder, at den af en  

 virksomhed fremsendte dokumentation efter § 1 og § 2 ikke er  

 tilstrækkelig, kan tilsynet udpege en statsautoriseret revisor til at  

 udarbejde en sagkyndig rapport til brug for tilsynets vurdering.
 Stk. 2. Energitilsynet tager stilling til, om det er  

 dokumenteret, at en overførsel af aktiver opfylder de i § 1 og § 2  

 opstillede krav inden tilsynets godkendelse af åbningsbalancen  

 for de pågældende transmissionsvirksomheder efter bestemmelsen i  

 elforsyningslovens § 100, stk. 3.
 § 4. Bekendtgørelsen træder i kraft den 17. juni  

 2000.
