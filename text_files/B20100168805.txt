Bekendtgørelse om ændring af bekendtgørelse om mælkekvoter § 1 I bekendtgørelse nr. 203 af 26. marts 2008 om mælkekvoter, som ændret ved bekendtgørelse nr. 455 af 3. juni 2008 og bekendtgørelse nr. 774 af 10. august 2009 foretages følgende ændringer:
 1. § 9, stk. 1, affattes således:
»Ansøgning om overdragelse, som nævnt i § 6, § 7, stk.1 samt § 25 skal indenfor fire uger efter overdragelsestidspunktet og senest den 31. marts i afgiftsåret sendes af parterne til Mælkeudvalget på en formular, der rekvireres hos Mælkeudvalget.« 2. I § 9 indsættes efter stk. 1 som nyt stk. 2:
»Stk. 2. Ansøgning om overdragelse af mælkekvote mellem bedrifter, som nævnt i § 7, stk. 2, skal være Mælkeudvalget i hænde senest den 1. januar i afgiftsåret for at komme i betragtning.
Ligger overdragelsestidspunktet efter begyndelsen af et afgiftsår, kan der for dette afgiftsår maksimalt overføres den ikke-udnyttede del af kvoten.« Stk. 2 bliver herefter stk. 3.
§ 2 Bekendtgørelsen træder i kraft 31. december 2010.
