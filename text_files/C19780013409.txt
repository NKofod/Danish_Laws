 (Til de skattelignende myndigheder).
§ 1 I skattedepartementets cirkulære nr. 34 af 22. februar 1973 om  

 pensionsbeskatningsloven foretages følgende ændringer:
1. I indledningen udgår det afsnit, der begynder med:  

 "Endvidere har skattedepartementet udarbejdet" og i stedet  

 indsættes: "Endvidere er der udarbejdet "Afgiftsvejledning til  

 pensionsbeskatningsloven" til brug for de forsikringsselskaber,  

 pensionskasser m.v. og pengeinstitutter, der skal beregne og indeholde  

 afgift, samt "Vejledning om skattereglerne for pensionsordninger og  

 livsforsikringer" til brug for borgerne.
Eksemplarer af vejledningerne  

 er udsendt til de skattelignende myndigheder.
Eksemplarer af  

 afgiftsvejledningen kan i øvrigt rekvireres i statsskattedirektoratets  

 blanketadministration, postboks 100, 3460 Birkerød.
Vejledningen om  

 skattereglerne kan af borgerne fås i boghandelen.".
 2. Pkt. 74, stk. 3, affattes således:
"Stk. 3. Afgiften skal inden 3 måneder efter, at forsikringsselskabet  

 m.v. har fået kendskab til afgiftspligten, indbetales til  

 statsskattedirektoratet, regnskabs- og opkrævningsafdelingen, Birkerød.  

 Samtidig med indsendelsen af afgiftsbeløbet skal forsikringsselskabet m.v. indsende en  

 afgiftsanmeldelse på en dertil bestemt blanket, som udfyldes i 4 eksemplarer,  

 hvoraf 1 sendes til den afgiftspligtige, 1 til rigsrevisionen og 1 til  

 statsskattedirektoratets regnskabs- og opkrævningsafdeling".
 3. I pkt. 74 indsættes som stk. 4:
"Stk. 4. Statsskattedirektoratet foranlediger kontroloplysninger fra  

 afgiftsanmeldelserne udsendt til de skattepligtiges ligningsmyndighed." 4. I pkt. 76, stk. 2, udgår: "De fra amtstuen  

 videresendte afgiftsberegninger" og i stedet indsættes: "De  

 kontroloplysninger, som udsendes af statsskattedirektoratet.".
 5. I pkt. 76, stk. 3, og stk. 4, udgår:  

 "Københavns amts nordre birks amtstue" og i stedet indsættes:  

 "statsskattedirektoratets regnskabs- og opkrævningsafdeling".
 6. Pkt. 77, stk. 2, affattes således:
"Stk. 2. Statsskattedirektoratet foretager beregning og afregning af  

 kommunernes andele.
Samtidig med afregningen sender direktoratet en  

 fortegnelse til kommunerne over de dem tilkommende andelsbeløb.".
§ 2 Cirkulæret træder i kraft den 1. september 1978.
 Skattedepartementet, den 4. august 1978.
Hans P.
Gøtrik.
/ K.
Lindstrøm.
