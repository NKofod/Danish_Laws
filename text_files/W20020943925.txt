Kendelse fra Pressenævnet i sag nr.  

 75/2002 [En kvinde   K   ] har klaget til Pressenævnet over  

 et indslag bragt i Danmarks Radio den 3. juni 2002, idet hun mener, at god  

 presseskik er tilsidesat.
Der er endvidere klaget over, at Danmarks Radio har  

 afvist at bringe et genmæle.
 I indslaget bragt i udsendelsen "19 Direkte" hed  

 det blandt andet:
"Studievært: En nabostrid om et hegn har  

 i Helsingør udviklet sig fuldstændigt grotesk.
Senest har en  

 mand fået fjernet sin kone og børn af kommunen, selvom familien  

 egentligt bare ville passe sig selv.
 Speak: I X´s familie sætter man frihed og  

 uafhængighed i højsædet.
 X: Vi synes ikke, vi har grund til at ligge det  

 offentlige til byrde, når det ikke er nødvendigt, og både  

 L og jeg er ud af selvstændige slægte, så derfor har vi den  

 friheds- og selvbestemmelsestrang.
Speak: Den holdning har familien betalt dyrt for.  

 De rager uklar med en tidligere nabo, der er politimand, om et hegn, og da  

 naboen taber sagen ved domstolene, bliver han vred.
I første omgang  

 forsøger han, som man kan se på billederne her, at  

 ødelægge hegnet.
Da det ikke fører til noget, går  

 han til kommunen med en alvorlig anklage. (Under speaken vises billeder af  

 klager og dennes ægtefælle i deres have.) X: Min nabo har henvendt sig med en bekymring for  

 vores børn, da de ikke kommer ud og lege på vejen og ikke  

 går i daginstitution.
Speak: Helsingør Kommune konkluderer  

 på den baggrund, at børnene måske vanrøgtes.
Derfor  

 vil man gerne have familien til at samarbejde.
X: Jamen, der er ikke noget at samarbejde om.
Vi  

 havde jo ikke noget at samarbejde om.
Vi får en beskyldning om, at vi  

 har barn på 1 og 3 år, der ikke kommer ud og lege, af en  

 politimand, som har anmeldt os i   jeg kan snart ikke huske, hvor mange  

 år, det har været   ham og hans kone har anmeldt os konstant i  

 alle de år, lige fra jeg flyttede ind.
Speak: Det tolker Helsingør Kommune som et  

 bevis for, der er noget galt.
Og det på trods af, at alle de offentlige  

 personer, der så har været i kontakt med familien, konkluderer  

 det modsatte.
 Speak: Heller ikke familiens andre naboer kan  

 genkende anklagerne.
 Monica  Carlsen: Altså, det er meget enkelt.  

 Det er der ikke noget hold i.
Speak: Men Helsingør Kommune har besluttet,  

 der er noget galt.
Så på baggrund af en undersøgelse fra  

 en børnepsykiater, der godt nok siger, at de interesserer sig meget  

 for deres børn, men afslutningsvis rejser en generel bekymring, der  

 beslutter kommunen at tvangsfjerne familiens børn.
Kommunens  

 Børn- Ungeudvalg bekræfter, at man nærer en bekymring for  

 familien, men vil i øvrigt ikke udtale sig i sagen.
Studievært: Helsingør Kommune har som  

 nævnt afvist enhver form for medvirken i det her indslag, og vi  

 følger udviklingen i sagen." Klageren finder, at DR har handlet i strid med god  

 presseskik ved at offentliggøre billeder af klager   billeder, der  

 viser klager i dennes private baghave.
Det må være en  

 skærpende omstændighed, at billederne er taget på et  

 tidspunkt, hvor "fotografen"   klagers daværende nabo   havde  

 polititilhold mod ikke at genere klager.
 Klageren har videre anført, at DR har handlet i  

 strid med god presseskik ved at bringe indslaget i "19 Direkte"  

 uden forudgående kontakt til klager med henblik på at indhente  

 eventuelle kommentarer.
I relation til spørgsmålet om genmæle  

 har klager gjort gældende, at det ikke er korrekt, at der er indgivet  

 anmeldelse til kommunen af en politimand.
Klagers ægtefælle er  

 politimand, men har på intet tidspunkt været involveret i klagers  

 kontakt med kommunen vedrørende børnenes trivsel.
Endvidere har  

 klager ikke, som anført i indslaget, tabt en retssag mod den tidligere  

 nabo, men derimod vundet en retssag ved landsretten samt efterfølgende  

 fogedretssag.
Herudover ligger klagers kontakt til kommunen vedrørende  

 børnenes trivsel forud for opførelsen af det i indslaget viste  

 hegn, hvorfor klager ikke, som hævdet af DR, er gået til kommunen  

 i konsekvens af, at det ikke lykkedes klager at ødelægge naboens  

 hegn.
Endelig har klager ikke   som nævnt i indslaget   forsøgt  

 at ødelægge hegnet.
Klager er derimod ved at måle,  

 hvorvidt hegnets placering fra skel er i overensstemmelse med reglerne  

 derfor.
Klageren er af den opfattelse, at DR ved disse  

 påstande, der ikke er i overensstemmelse med realiteterne, har tillagt  

 klager motiver, som der ikke er belæg for og dermed ubeføjet  

 krænket klager.
Klager er i øvrigt blevet gjort bekendt med, at  

 DR over for tredjemand har tilkendegivet at være blevet bekendt med  

 alle sagens omstændigheder.
Klager vil for så vidt proceduren i forbindelse med  

 sagens indbringelse for Pressenævnet ikke bestride, at hun muligvis har  

 anvendt en anden terminologi i sin klage til DR, end man almindeligvis  

 anvender, herunder ordet "genmæle". Omvendt må det  

 være DRs opgave at søge en afklaring af henvendelsens  

 karakter, såfremt ærindet fremstår uklart for DR.
Klager  

 har i skrivelse af 13. juni 2002 til DR anmodet om, at der i samme udsendelse  

 blev bragt et dementi, hvoraf det fremgik, at udtalelser i sagen var  

 udokumenterede og ukorrekte, samt at den pågældende journalist  

 udtaler sig om årsagen til tvangsfjernelsen trods bedre vidende.
DR har  

 ikke forholdt sig til kravet om dementi, men beklager i brev af 28. juni  

 2002, at man ikke har indhentet klagers kommentarer som et led i researchen  

 til historien.
Endvidere bliver klager tilbudt en godtgørelse som  

 alternativ til en opfølgning af udsendelserne, når disse bliver  

 genoptaget efter sommerferien.
Klager har betragtet skrivelsen som et  

 forhandlingsoplæg og tilbyder på baggrund heraf i skrivelse af 5.  

 juli 2002, at sagen kan sluttes på de nævnte vilkår,  

 såfremt den pågældende journalist giver en direkte  

 undskyldning til klager.
Tilbuddet om forlig gives primært, fordi  

 klager ikke er interesseret i en opfølgning af de tre udsendelser med  

 de underforståede "trusler" om yderligere eksponering, som  

 klager oplever, der ligger i DRs "tilbud". DR tilkendegiver  

 herefter i brev af 4. juli 2002, at man kun beklager den manglende research  

 forud for historiens udsendelse og tydeliggør, at det ikke er  

 indslaget som sådan, der beklages.
DR fastholder endvidere sit  

 oprindelige tilbud af 28. juni 2002, som klager betragter som værende  

 et alternativ til at undgå yderligere eksponering af klager, hvorfor  

 klager ikke ser anden mulighed end at indbringe sagen for nævnet.
DR har indledningsvis oplyst, at "19 Direkte"  

 over tre dage, den 3., 9. og 10. juni 2002, har bragt et indslag om en  

 families oplevelse med de sociale myndigheder i Helsingør Kommune.  

 Familien har oplevet, at deres fire børn blev midlertidigt  

 tvangsfjernet fra hjemmet i to måneder med henblik på en  

 nærmere observation, og at børnenes moder frivilligt  

 følger med børnene.
I forbindelse hermed nævner faderen  

 sin tidligere nabo, dvs. klager og dennes ægtefælle, som  

 årsag til, at de sociale myndigheder igennem flere år har  

 søgt at tvangsfjerne børnene fra familien.
Med hensyn til DRs offentliggørelse af  

 billederne, der viser klager og dennes ægtefælle i deres private  

 baghave, har DR anført, at man over for de pågældende har  

 beklaget, at billederne blev bragt i indslaget.
Billederne blev dog ikke  

 anvendt i indslagene den 9. og 10. juni 2002.
 Hvad angår spørgsmålet om  

 forelæggelse for klager og dennes ægtefælle har DR  

 anført, at DR skriftligt over for de pågældende har  

 beklaget, at der ikke er indhentet kommentarer fra dem.
I relation til spørgsmålet om genmæle  

 har DR oplyst, at DRs nyhedsdirektør ved brev af 28. juni 2002  

 til klager gjorde opmærksom på vanskeligheden ved at bringe en  

 opfølgning ud fra det synspunkt, at det ville betyde yderligere  

 eksponering af klager og dennes ægtefælle, idet "19  

 Direkte" holdt sommerferie indtil den 15. august 2002. Ved brev af 5.  

 juli 2002 tilkendegav klager, at hun var enig heri, idet en beklagelse i  

 samme udsendelse ikke ville have nogen positiv virkning.
DR har derfor ikke  

 taget skridt til at bringe beklagelser eller genmæle.
I øvrigt  

 har klager ikke ved den telefoniske reaktion den 16. juli 2002 over for DR  

 fremsat ønske om, at det blev bragt beklagelser eller  

 genmæle.
 DR har afslutningsvis beklaget, at klager ikke er blevet  

 hørt, men finder det samtidig relevant for beskrivelsen af forholdet  

 til de sociale myndigheder at oplyse, at den tidligere nabo har anmeldt  

 familien.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Ole Askvig.
 Pressenævnet udtaler:
 Det følger af medieansvarslovens § 36, stk. 3, at  

 en anmodning om genmæle skal fremsættes skriftligt til  

 redaktøren senest 4 uger efter offentliggørelsen af de faktiske  

 oplysninger, der ønskes imødegået.
Pressenævnet finder, at klagers brev af 5. juli 2002  

 må tages som udtryk for, at hun ikke ønsker at opretholde sin  

 anmodning om genmæle.
Nævnet finder derfor ikke grundlag for at  

 pålægge Danmarks Radio at bringe et genmæle.
Nævnet finder, at Danmarks Radio inden  

 offentliggørelsen burde have indhentet klagers   og dennes  

 ægtefælles   bemærkninger til de alvorlige beskyldninger,  

 der blev fremsat mod dem i indslaget.
Ved at undlade dette har Danmarks Radio  

 handlet i strid med god presseskik, og nævnet udtaler sin kritik.
 Nævnet finder endvidere, at Danmarks Radio har  

 handlet i strid med god presseskik ved offentliggørelsen af billederne  

 af klager og dennes ægtefælle i deres baghave, og også  

 på dette punkt udtaler nævnet sin kritik.
 Uanset at Danmarks Radio over for klager har beklaget den  

 manglende forelæggelse og offentliggørelsen af billederne,  

 finder nævnet særligt henset til de offentliggjorte oplysningers  

 karakter ikke grundlag for at undlade at pålægge Danmarks Radio  

 at offentliggøre et resumé af nævnets kendelse.
 I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet:
Den 3. juni 2002 bragte Danmarks Radio i udsendelsen  

 "19 Direkte" et indslag om en familie, der havde fået  

 tvangsfjernet sine børn af Helsingør Kommune.
I indslaget blev  

 det blandt andet oplyst, at en tidligere nabo   efter ved domstolene at have  

 tabt en strid om et hegn   havde henvendt sig kommunen, idet man var bekymret  

 for børnene i familien.
 Den pågældende nabo har klaget til  

 Pressenævnet, idet man finder, at god presseskik er tilsidesat.
Pressenævnet finder, at Danmarks Radio inden  

 offentliggørelsen burde have indhentet klagers   og dennes  

 ægtefælles   bemærkninger til de alvorlige beskyldninger,  

 der blev fremsat mod dem i indslaget.
Ved at undlade dette har Danmarks Radio  

 handlet i strid med god presseskik, og nævnet udtaler sin kritik.
 Nævnet finder endvidere, at Danmarks Radio har  

 handlet i strid med god presseskik ved offentliggørelsen af billederne  

 af klager og dennes ægtefælle i deres baghave, og også  

 på dette punkt udtaler nævnet sin kritik.
 København, den 25. september 2002.
Jørgen Nørgaard, Aage Lundgaard, Tage Clausen  

 og Ole Askvig." Afsagt den 25. september 2002.
