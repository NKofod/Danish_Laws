 En kvinde blev overrasket af ægtemanden, medens hun var sammen med en  

 anden, og hun forklarede urigtigt til ægtemanden og politiet, at hun var  

 blevet voldtaget af den pågældende, men ændrede forklaring under andendagens  

 afhøring.
Tiltalefrafald meddelt.(* 2) En 26-årig gift kvinde blev en dag i juli overrasket af sin mand, medens hun var sammen med en anden, som hun havde  

 et forhold til.
Hun forklarede overfor manden, at hun var blevet voldtaget,  

 og manden indgav anmeldelse til politiet.
Trediemanden blev anholdt og  

 kvinden afgav den følgende dag forklaring til politiet i overensstemmelse med  

 anmeldelsen, men under andendagens afhøring oplyste hun, at forholdet havde  

 været frivilligt, og at den urigtige fremstilling var givet af frygt for  

 ægtemanden.
Da den anholdte ikke ønskede videre foretaget, blev der i  

 overensstemmelse med politimesterens og statsadvokatens indstilling truffet  

 bestemmelse om, at påtale for falsk anmeldelse efter straffelovens § 164,  

 stk. 1 skulle frafaldes.
(* 1) Offentliggjort i Anklagemyndighedens Årsberetning 1974, side 15.
