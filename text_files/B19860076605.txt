 I henhold til § 3, stk. 1, i lov nr. 572 af 19. december 1985 om  

 offentlighed i forvaltningen fastsættes:
 § 1.  Bestemmelsen i § 4 i lov om offentlighed i  

 forvaltningen, hvorefter enhver kan forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed, kommer  

 ikke til anvendelse på dokumenter vedrørende produktion og forhandling af  

 elektrisk materiel, der er indsendt til Danmarks Elektriske Materielkontrol  

 (DEMKO) i forbindelse med kontrol eller afprøvning af materiellet i medfør af  

 bestemmelserne i bekendtgørelse nr. 18 af 19. januar 1978 om sikkerheds- og  

 kontrolbestemmelser for elektrisk materiel med senere ændringer.
 § 2.  Denne bekendtgørelse træder i kraft den 1.  

 januar 1987. Samtidig ophæves Ministeriet for Offentlige Arbejders  

 bekendtgørelse nr. 476 af 13. november 1979 om undtagelse fra aktindsigt i  

 medfør af lov om offentlighed i forvaltningen af oplysninger afgivet i  

 henhold til lovgivningen om sikkerheds- og kontrolbestemmelser for elektrisk  

 materiel.
