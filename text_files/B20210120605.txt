Bekendtgørelse om midlertidig fravigelse af visse betingelser for at modtage specialpædagogisk støtte ved videregående uddannelser I medfør af § 2, stk. 5, i lov om specialpædagogisk støtte ved videregående uddannelser, jf. lovbekendtgørelse nr. 69 af 28. januar 2020, som ændret ved lov nr. 1175 af 8. juni 2021, fastsættes:
 § 1. Uanset bestemmelserne i lovens § 2, stk. 1, nr. 4, og §§ 5-9, og regler fastsat i medfør heraf, begrænses ydelse af specialpædagogisk støtte ved videregående uddannelser ikke af støtterammen, jf. lovens § 5, eller af støttetiden, jf. lovens § 6.
 § 2. Uanset bestemmelserne i lovens § 2, stk. 1, nr. 5, og §§ 10 og 11, gælder lovens krav om studieaktivitet ikke som betingelse for ydelse af specialpædagogisk støtte efter loven.
 § 3. Bekendtgørelsen træder i kraft den 10. juni 2021.
 Stk. 2. Bekendtgørelsen ophæves den 1. juli 2022.
