 I medfør af lov om skibsfartens betryggelse af 28. marts 1965 fastsætter  

 handelsministeren herved følgende:
I.
Is, vrag og andre farer for sejladsen.
 § 1.  Føreren af ethvert skib skal, når der  

 rapporteres drivende is, som er farlig for sejladsen på eller i nærheden af  

 skibets rute, om natten sejle med moderat fart eller ændre kursen således, at  

 skibet går godt klar af det farlige område.
§ 2.  Det påhviler føreren af ethvert skib, som under  

 rejsen møder eller bliver opmærksom på - is eller vrag af farlig beskaffenhed, -enhver anden umiddelbar fare for sejladsen (herunder fejl ved fyr og  

 anden afmærkning), - en tropisk storm, - lufttemperaturer under frysepunktet i forbindelse med kuling, som  

 forårsager svære isdannelser på skibets overbygninger, eller - vindstyrker på 10 eller derover efter Beauforts skala, for hvilke der  

 ikke er modtaget stormvarsel, uopholdelig at give melding herom ved alle til hans rådighed stående  

 midler til skibe i nærheden samt til vedkommende myndigheder på det sted på  

 kysten, med hvilket han først kan opnå forbindelse.
§ 3.  De i § 2 omhandlede meldinger gives enten i  

 klart sprog (helst engelsk) eller ved benyttelse af den internationale  

 signalbog.
Når radio benyttes, rundkastes meldingerne til alle skibe i  

 nærheden og sendes til det sted på kysten, med hvilket der først kan opnås  

 forbindelse, med anmodning om videresendelse til rette vedkommende myndighed.  

 Radiomeldingerne indledes med sikkerhedssignalet (radiotelegrafisk TTT,  

 radiotelefonisk SECURITE (udtales se-ky-ri-te)) efterfulgt af betegnelsen af  

 den pågældende fares art og udsendes i øvrigt som nærmere angivet i vedføjede  

 bilag 1.
 § 4.  Meldinger som omhandlet i §§ 2 og 3, der fra  

 skib i søen afgives til dansk kystradiostation, vil uanset skibets  

 nationalitet uden omkostninger for afsenderen blive viderebefordret til  

 vedkommende myndighed.
 Enhver skibsfører, dansk eller fremmed, som på fyldstgørende måde  

 legitimerer sig over for en hvilken som helst dansk statstelegrafstation  

 eller telegrafstationen i Thorshavn, vil uden omkostninger for afsenderen  

 kunne afsende telegrafiske meldinger af denne art under telegramadresse  

 » Marine København«.
§ 5.  Rederier, der anvender danske skibe i rutefart  

 over det nordlige Atlanterhav, skal give handelsministeriet meddelelse om de  

 faste sejlruter, som de agter at lade skibene følge, samt om enhver  

 forandring, der foretages i disse ruter.
De således meddelte oplysninger vil  

 ved ministeriets foranstaltning blive offentliggjort.
Rederier, hvis passagerskibe sejler over Atlanterhavet, bør lade skibene  

 følge de anerkendte sejlruter.
Alle skibe skal, så vidt omstændighederne  

 tillader det, følge disse ruter i områder, hvor flere ruter mødes.
 Rederier, hvis skibe befarer Atlanterhavet i nærheden af de store  

 Newfoundlandsbanker på vej til eller fra havne i De forenede Stater eller  

 Canada, bør drage omsorg for, at skibene i fiskesæsonen så vidt muligt undgår  

 fiskebankerne ved Newfoundland nord for 43 grader nordlig bredde og går uden  

 om områder, som vides eller formodes at være farlige på grund af is.
II.
Vejrtjeneste.
 § 6.  Det påhviler førerne af de af meteorologisk  

 institut dertil særligt udvalgte skibe at lade foretage meteorologiske  

 observationer på normaltidspunkterne for synoptiske overfladeobservationer og  

 at foranledige, at disse observationer sendes pr. radio til brug for  

 vejrtjenesten i overensstemmelse med den skibet meddelte instruks og  

 eventuelt gentages til brug for skibe, der befinder sig i nærheden.
 Skibe, der ikke er i stand til at korrespondere direkte med en  

 kyststation, bør lade de meteorologiske meldinger retransmittere af  

 vejrskibene eller andre skibe, der har forbindelse med land.
 § 7.  Føreren af ethvert skib bør underrette såvel  

 skibe i nærheden som kyststationer, når han kommer ud for vind af styrke 10  

 eller derover efter Beauforts skala.
 I skibe, der befinder sig i nærheden af en tropisk storm, eller hvis fører  

 har grund til at antage, at en sådan storm er i anmarch, bør der, når  

 omstændighederne tillader det, med korte mellemrum anstilles og udsendes  

 meteorologiske observationer.
 § 8.  Såfremt meteorologiske meldinger, vejrudsigter  

 og varsler udsendes » til alle stationer« (CQ), skal alle  

 skibsstationer, hvis telegrafering kan forstyrre modtagelse af de omhandlede  

 meldinger, forholde sig tavse, for at alle de stationer, der ønsker det, kan  

 modtage de pågældende meldinger.
 Vejrobservationer adresseret fra skib til de forskellige landes  

 vejrtjenesteafdelinger vil blive befordret med den fortrinsret, der er  

 angivet i den til enhver tid gældende internationale konvension om  

 telekommunikationer.
III.
Hjælp til nødstedte personer på søen.
 § 9.  Føreren af ethvert skib, som i søen modtaget  

 melding om, at et skib eller luftfartøj eller en redningsbåd eller -flåde er  

 i nød, er for så vidt det kan ske uden alvorlig fare for hans eget skib, dets  

 besætning og passagerer, forpligtet til i største hast at komme de nødstedte  

 til hjælp og om muligt underrette dem om, at han gør dette.
 Såfremt han er ude af stand til at komme til hjælp eller under hensyn til  

 tilfældets særlige omstændigheder anser dette for urimeligt eller  

 unødvendigt, skal han i skibsdagbogen anføre sine grunde for at undlade at  

 komme til hjælp.
 § 10.  Føreren af et skib i nød har ret til, så vidt  

 muligt efter samråd med førerne af de skibe, der besvarer hans anmodning om  

 hjælp, at forlange denne fra det eller de skibe, som han anser for bedst  

 egnet til at yde hjælpen, og føreren eller førerne af det eller de således  

 udpegede skibe skal efterkomme anmodningen ved så hurtigt som muligt at ile  

 de nødstedte til hjælp.
 § 11.  Føreren af et skib er fritaget for at  

 efterkomme den ham i henhold til § 9 påhvilende forpligtelse, når han  

 erfarer, at et andet skib end hans eget i overensstemmelse med § 10 er  

 udpeget til at yde den ønskede hjælp og efterkommer anmodningen om hjælp.
 En skibsfører er endvidere fritaget for at efterkomme den ham påhvilende  

 forpligtelse til at yde hjælp, når han fra de nødstedte selv eller fra  

 føreren af et andet skib, som er nået frem til disse, får underretning om, at  

 hjælp ikke længere er nødvendig.
 § 12.  Såfremt et skib efter at have udsendt  

 radiotelefonisk eller radiotelegrafisk nødsignal finder, at hjælp ikke  

 længere er påkrævet, skal dette øjeblikkelig meddeles til alle de pågældende  

 stationer på den i konventionen om telekommunikation angivne måde.
 Føreren af et skib, der under rejsen har afgivet nødsignal pån anden måde  

 end angivet ovenfor, skal, hvis hjælp ikke længere er påkrævet, snarest  

 muligt give melding derom til vedkommende myndigheder på det sted på kysten,  

 med hvilken han først kan opnå forbindelse.
 § 13.  De foran nævnte bestemmelse om hjælp til  

 nødstedte på søen gør intet indgreb i den ved sølovens §§ 223 og 223 a  

 pålagte forpligtelse til at yde hjælp.
 § 14.  De i bilag 2 angivne signaler skal benyttes til  

 udveksling af meddelelser mellem kystredningsstationer, enheder under  

 sø-redningstjenester eller luftfartøjer på den ene side eller personer i nød  

 på søen på den anden side.
IV.
Ikrafttrædelse.
 § 15.  Denne bekendtgørelse træder i kraft straks;  

 samtidig er bekendtgørelse nr. 384 af 14. november 1952 om forholdsregler til  

 skibsfartens betrygelse som ændret ved bekendtgørelse nr. 96 af 17. april  

 1958 bortfaldet.
 Bilag 1.
 Vejledning ved udsendelse af meldinger angående is, vrag, tropiske storme  

 og andre umiddelbare farer for sejladsen.
I.
Fremgangsmåde for radiotelegrafstationer.
TTT TTT TTT DE Stationens kaldesignal ( 3 gange ) Farens art Meldingens indhold gentages flere gange II.
Fremgangsmåde for radiotelefonstationer.
SECURITE SECURITE SECURITE ( udtales se-ky-ri-te) Skibets navn (3 gange) Farens art Meldingens indhold gentages flere gange ad I og II Faremeldinger skal indeholde de nedenfor anførte oplysninger, idet  

 Greenwich middelklokkeslet benyttes i alle tilfælde:
1. Arten af isen, vraget eller faren, der er  

 observeret; 2. isens, vragets, eller farens sidst bestemte  

 position; 3. klokkeslæt og dato, da faren sidst blev observeret.
1. En melding om, at en tropisk storm er mødt.
Dette  

 begreb bør gives en meget vid fortolkning og melding udsendes, så snart  

 føreren har god grund til at tro, at en tropisk storm er under udvikling  

 eller forekommer i nærheden.
 2. Klokkeslæt, dato og skibets sted, da observationen  

 blev foretaget.
 3. Så mange af de nedenfor anførte meteorologiske  

 oplysninger som muligt bør medtages i meldingen:
 - Barometerstand, helst korrigeret (angivet i millibar, engelske tommer  

 eller millimeter og med oplysning om, hvorvidt aflæsningen er korrigeret  

 eller ikke).
 - Barometerets tendens (barometerstandens forandring i løbet af de sidste  

 tre timer).
 - Vindretning, angivet retvisende.
 -Vindstyrke (Beauforts skala).
 - Søens tilstand (smul (smooth), moderat (moderate), høj (rough), svær  

 (high)).
- Dønning (ringe, moderat, svær) og retningen, hvorfra den kommer, angivet  

 retvisende.
Dønningens periode eller længde (kort, halvlang, lang) vil også  

 have interesse.
 - Skibets retvisende kurs og dets fart.
Denne bestemmelse tager sigte på andre storme end de i b) omhandlede  

 tropiske storme.
Når en sådan storm mødes, bør meldingen indeholde lignende  

 oplysninger om de under b) anførte, men med udeladelse af de nærmere  

 oplysninger om sø og dønning.
 1. Klokkeslæt og dato.
 2. Luftens temperatur.
 3. Havvandets temperatur (hvis det er muligt at måle  

 denne).
 4. Vindstyrke og vindretning.
 Eksempler.
 Ice.
TTT Ice.
Large berg sighted in 4605 N., 4410 W., at 0800 GMT.
May 15.
 Derelicts.
TTT Derelict.
Observed derelict almost submerged in 4006 N., 1243 W., at  

 1630 GMT.
April 21.
 Danger to Navigation.
TTT Navigation.
Alpha lightship not on station. 1800 GMT.
January 3.
 Tropical Storm.
TTT Storm. 0030 GMT.
August 18. 2204 N., 11354 E.
Barometer correctet 994  

 millibars, tendency down 6 millibars.
Wind NW., force 9, heavy squalls.
Heavy  

 easterly swell.
Course 067, 5 knots.
TTT Storm.
Appearances indicate approach of hurricane. 1300 GMT.
September  

 14. 2200 N., 7236 W.
Barometer corrected 29.64 inches, tendency down .015  

 inches.
Wind NE., force 8, frequent rain squalls.
Course 035, 9 knots.
TTT Storm.
Conditions indicate intense cyclone has formed. 0200 GMT.
May  

 4. 1620 N., 9203 E.
Barometer uncorrected 753 millimetres, tendency down 5  

 millimetres.
Wind S. by W., force 5. Course 300, 8 knots.
TTT Storm.
Typhoon to southeast. 0300 GMT.
June 12. 1812 N., 12605 E.  

 Barometer falling rapidlly.
Wind increasing from N.
TTT Storm.
Wind force 11, no storm warning received. 0300 GMT.
May 4. 4830  

 N., 30 W.
Barometer corrected 983 millibars, tendency down 4 millibars.
Wind  

 SW., force 11 veering.
Course 260, 6 knots.
 Icing.
TTT experiencing severe icing. 1400 GMT.
March 2, 69 N., 10 W.
Air  

 temperature 18. Sea temperature 29. Wind NE., force 8.
 Bilag 2.
 Redningssignaler.
a.
Svar fra kystredningsstationer eller enheder under sø-redningstjenester  

 på nødsignaler fra et skib eller en person:
Signal Om dagen - Orangefarvet røgsignal eller kombineret lys- og lydsignal  

 (kanonslag) bestående af 3 enkelte signaler, som affyres med ca. 1 minuts  

 mellemrum.
 Om natten - Hvid stjerneraket bestående af 3 enkelte signaler, som affyres  

 med ca. 1 minuts mellemrum.
Betydning »De er iagttaget - Hjælp vil blive ydet så hurtigt som muligt.« (Gentagelse af nævnte signaler har samme betydning.) Om nødvendigt kan dagsignalerne gives om natten eller natsignalerne om  

 dagen.
b.
Landingssignaler til vejledning for både med nødstedte besætninger  

 eller personer:
Signal Om dagen - Lodrette bevægelser med et hvidt flag eller med armene, eller  

 affyring af et grønt stjernesignal, eller signalering af kodebogstavet  

 »K« (-- - --) med lys- eller lydsignalapparat.
Om natten - Lodrette bevægelser med et hvidt lys eller blus, eller  

 affyring af et grønt stjernesignal, eller signalering af kodebogstavet  

 »K« (-- - --) med lys- eller lydsignalapparat.
Et slags ledefyr  

 (til retningsangivelse) kan tilvejebringes ved i en lavere højde og i retning  

 mod iagttageren at anbringe et fast hvidt lys eller blus.
Betydning »Dette er det bedste sted at lande.« Signal Om dagen - Vandrette bevægelser med et hvidt flag eller armene udstrakt  

 vandret, ellr affyring af et rødt stjernesignal, eller signalering af  

 kodebogstavet »S« (---) med lys- eller lydsignalapparat.
 Om natten - Vandrette bevægelser med et hvidt lys eller blus, eller  

 affyring af et rødt stjernesignal, eller signalering af kodebogstavet  

 »S« (---) med lys- eller lydsignalapparat.
Betydning »Det er yderst farligt at lande her.« Signal Om dagen - Vandrette bevægelser med et hvidt flag, som derefter plantes i  

 jorden, og et andet hvidt flag bæres i den retning, som ønskes angivet, eller  

 affyring af et rødt stjernesignal i lodret retning og af et hvidt  

 stjernesignal i retning af det bedre landingssted, eller signalering af  

 kodebogstavet »S« (---) efterfulgt af kodebogstavet »R«  

 (- -- -), såfremt et bedre landingssted for det nødstedte fartøj findes mere  

 til højre for den retning, i hvilken fartøjet anduver land, eller af  

 kodebogstavet »L« (- -- - -), såfremt et bedre landingssted for det  

 nødstedte fartøj findes mere til venstre for den retning, i hvilken fartøjet  

 anduver land.
 Om natten - Vandrette bevægelser med et hvidt lys eller blus, som derefter  

 anbringes på jorden, og et andet hvidt lys eller blus bæres i den retning,  

 som ønskes angivet, eller affyring af et rødt stjernesignal i lodret retning  

 og af et hvidt stjernesignal i retning af det bedre landingssted, eller  

 signalering af kodebogstavet »S« (---) efterfulgt af kodebogstavet  

 »R« (- -- -), såfremt et bedre landingssted for det nødstedte  

 fartøj findes mere til højre for den retning, i hvilken fartøjet nærmer sig  

 land, eller af kodebogstavet »L« (- -- - -), såfremt et bedre  

 landingssted for det nødstedte fartøj findes mere til venstre for den  

 retning, i hvilken fartøjet nærmer sig land.
Betydning »Det er yderst farligt at lande her.
Der findes et sikrere  

 landingssted i den angivne retning.« c.
Signaler til brug i forbindelse med anvendelsen af redningsapparater  

 fra kysten:
Signal Om dagen - Lodrette bevægelser med et hvidt flag eller med armene, eller  

 affyring af et grønt stjernesignal.
 Om natten - Lodrette bevægelser med et hvidt lys eller blus, eller  

 affyring af et grønt stjernesignal.
Betydning I almindelighed »Bekræftende«.
I særdeleshed » Vi har fat i raketlinen«.
 »Stjertblokken er gjort fast«.
 »Trossen er gjort fast«.
 »Der er en mand i redningsstolen«.
 »Hal væk«.
Signal Om dagen - Vandrette bevægelser med et hvidt flag, eller armene udstrakt  

 vandret, eller affyring af et rødt stjernesignal.
 Om natten - Vandrette bevægelser med et hvidt lys eller blus, eller  

 affyring af et rødt stjernesignal.
Betydning I almindelighed »Benægtende«.
I særdeledhed »Stik ud«.
 »Det er vel med at hale«.
d.
Signaler, der af luftfartøjer på eftersøgnings- og redningsaktioner  

 anvendes til at dirigere skibe henimod et nødstedt luftfartøj eller skib  

 eller nødstedt person:
 1.Når følgende manøvrer udføres efter hinanden af et luftfartøj, betyder  

 de, at luftfartøjet er ved at dirigere et overfladefartøj henimod et  

 luftfartøj eller et overfladefartøj, der er i nød:
 Gentagelse af disse manøvrer har samme betydning.
 2. Når følgende manøvre udføres af et luftfartøj,  

 betyder den, at hjælp fra det overfladefartøj, til hvilket signalet er  

 rettet, ikke længere er nødvendig:
 - krydse overfladefartøjets kølvand i lav højde tæt agten for dette, idet  

 gasspjældet åbnes og lukkes, eller propellens stigning forandres.
 Handelsministeriet, den 26. maj 1965.
Lars P.
Jensen.
 /Frits Lage.
