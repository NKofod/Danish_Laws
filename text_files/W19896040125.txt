En inspektør ved en teknisk skole blev i januar 1988 afskediget på  

 grund af manglende evne til at bestride stillingen.
Det blev lagt til grund,  

 at inspektøren i december 1988 i en bevillingssag klart havde handlet mod  

 ordre fra skolens forstander, at inspektøren i foråret 1987 i forbindelse med  

 en ansættelsessag havde handlet illoyalt mod forstanderen, og at inspektøren  

 i foråret 1987 ikke loyalt fulgte ledelsens krav om prøvetidsvurdering af  

 nyansatte lærere.
 Efter sommeren 1987 fandtes der imidlertid ikke påvist forhold, der  

 kunne begrunde kritik af inspektørens ledelse eller tjenesteforhold i øvrigt.  

 Problemerne skyldtes også udvikling af et personligt modsætningsforhold  

 mellem inspektøren og forstanderen, som der efter sommeren 1987 ikke fandtes  

 at være taget konstruktive tiltag fra ledelsens side til at afklare.
 Der fandtes ikke fornøden saglig begrundelse for afskedigelse, og  

 skolen tilpligtedes at betale inspektøren 100.000 kr. i erstatning.
 Inspektør NN mod X-tekniske Skole.
NN, der er født i 1946, blev med virkning fra 1. juni 1982 ansat som  

 inspektør for levnedsmiddelafdelingen, der fra den 1. august s.å. blev  

 opstartet på X-tekniske Skole.
Inden ansættelsen havde han siden 1970 været  

 ansat på Y-tekniske Skole.
 I december 1987 besluttede skolens bestyrelse at afskedige NN, og  

 afskedigelsesproceduren blev indledt, hvorefter han den 28. januar 1988 blev  

 opsagt til fratræden den 31. august 1988, idet han dog ophørte med sit  

 arbejde på skolen i april s.å.
 Opsigelsen blev i skrivelse af 21. december 1987 »begrundet i  

 manglende evne til at bestride stillingen som inspektør ved skolens  

 levnedsmiddelområde, begrundet i tidligere drøftelser i perioden november  

 1986 - maj 1987, hvor skriftlig advarsel er givet og de i forstanderens  

 redegørelse for sagsforløb og begrundelse for den bedømmelse, som skolens  

 bestyrelse tog til efterretning og besluttede afskedigelse af inspektør NN  

 efter gældende regler herom.
 Skolen har bedømt situationen således, at de forventede ledelsesmæssige  

 ændringer desværre udeblev, hvilket skolen meget beklager, men også tager  

 konsekvensen af«.
 Under anbringende af, at afskedigelsen ikke har været rimelig begrundet i  

 skolens eller NN's forhold, er afskedigelsen indbragt for et voldgiftsnævn  

 nedsat i henhold til bekendtgørelse nr. 74 af 31. januar 1985 om  

 ansættelsesvilkår for tjenestemandslignende ansat personale ved tekniske  

 skoler m.v. § 28.
 Præsidenten for Vestre Landsret har den 1. juni 1988 udpeget undertegnede  

 landsdommer PP, Viborg, som formand for Voldgiftsnævnet.
 Sagen er blevet hovedforhandlet i X-by den 13. og 14. juni 1989. Der er  

 herunder afgivet forklaring af klageren og af i alt 17 vidner.
 Klageren har påstået indklagede tilpligtet at betale ham 528.000 kr. i  

 erstatning for uberettiget afskedigelse, svarende til 2 års løn, jf.  

 bekendtgørelsens § 28, stk. 7.
 Indklagede har påstået frifindelse.
 Parterne har ved hovedforhandlingens afslutning frafaldet egentlig  

 sagsfremstilling og gengivelse af de afgivne forklaringer.
 Efter de fremlagte dokumenter og de afgivne forklaringer har følgende  

 begivenhedsforløb dannet baggrund for sagen:
NN forestod påbegyndelsen og udvidelsen af levnedsmiddelafdelingen på  

 X-tekniske Skole, først fra midlertidige lokaler, senere i »egne«  

 lokaler, og han gjorde en betydelig indsats i så henseende.
Hans forhold til  

 den daværende forstander var godt, og indtil dennes fratræden den 1. april  

 1986 var der ikke kritik af hans tjenstlige forhold.
Pr. 1. april 1986 tiltrådte en ny forstander, AA, der foretog en påkrævet  

 »oprydning« i skolens administrative og bevillingsmæssige forhold.  

 NN's forhold til den nye forstander var godt i 1986, men fra omkring  

 årsskiftet 1986/87 udviklede der sig et spændt forhold mellem NN og  

 forstanderen, der ikke mente, at NN loyalt fulgte de af forstanderen givne  

 retningslinier m.v. for skolens ledelse.
Efter samtale mellem NN og  

 forstanderen, hvilket ikke resulterede i nogen bedring af forholdet,  

 afleverede forstanderen den 18. maj 1987 sålydende skrivelse af 2. s.m. til  

 NN:»Siden april 1986 har der fra ledelsens side været udøvet forskellige  

 initiativer sammen med medarbejderne med det formål at styrke samarbejdet på  

 skolen, således at ledelsesretten udøves i samråd med medarbejderne.
Der har  

 i denne forbindelse været gennemført adskillige drøftelser/samtaler mellem NN  

 og undertegnede, idet samarbejdet mellem ledelsen og medarbejdere på  

 levnedsmiddelområdet ikke er tilfredsstillende efter min opfattelse.
 I disse drøftelser er det understreget fra min side, at det også er  

 inspektørens ansvarsområde, at samarbejdet fungerer tilfredsstillende mellem  

 ledelse og medarbejdere.
 Af eksempler skal her nævnes:
 - et øget forbrug af forbrugs/arbejdsmaterialer i levnedsmiddelområdet i  

 forbindelse med de meget alvorlige sparebestræbelser skolens ledelse  

 iværksatte i november 1986.
 - medarbejdernes kursussituation/behandling i lærerkursusudvalget december  

 1986/januar 1987, idet der her var et meget massivt flertal imod din  

 indstilling hertil.
 - de personlige udtalelser i forbindelse med min behandling af  

 personaleklager skal jeg ikke nævne her, men dog konstatere, at dette  

 forekom.
 - jeg savner iværksættelse af de beslutninger vedr.  

 medarbejderindflydelse/ansvar, som tidligere er vedtaget.
 - flere tilkendegivelser om din »humørsyge«, som du opfattes af  

 nogle medarbejdere og elever.
 Det er således min klare opfattelse, at du ikke i tilstrækkelig omfang  

 udøver ledelsesretten i samråd med medarbejderne, specielt med henvisning til  

 den udviklingsmodel og det holdningsprogram, der er iværksat på skolen.
Dette er som tidligere nævnt drøftet adskillige gange uden væsentlige  

 synlige resultater i levnedsmiddelområdet.
Da du og jeg var enige at vi  

 ønskede andre resultater end dem, vi har nu, anmodede jeg dig om at overveje,  

 om du reelt ville være med til at udøve ledelsesretten eller ej, på ganske  

 anden måde end hidtil.
På dette spørgsmål svarede du mig, at du gerne ville deltage fremover, men  

 at du ikke »kunne eller ville ændre på dig selv«.
Jeg konkluderer,  

 at situationen er meget spændt og følelsesladet, og at jeg ikke efter bedste  

 evne har kunnet opleve nogen ændring fra din side, og at jeg vil overveje  

 sagen.
 Dette har jeg nu gjort, og som meddelt mundtligt til dig den 01.05.1987,  

 har jeg udarbejdet dette notat, der er at betragte som en påtale, med ønsket  

 og håbet om, at medvirke til et frugtbart samarbejde på hele skolen, men  

 primært mellem medarbejdere og ledelse på levnedsmiddelområdet.
 Jeg forventer således et udspil fra dig som inspektør for  

 levnedsmiddelområdet i form af en handlingsplan til afhjælpning af  

 ovenstående.
 Jeg skal for god ordens skyld bemærke, at der efter bedste overbevisning  

 ikke er den nødvendige tillid og tro fra medarbejderne til dig som inspektør,  

 hvilket gik op for mig efter mit møde med levnedsmiddelområdets medarbejdere,  

 og hvor de som bekendt ikke ønskede din tilstedeværelse.
 Afslutningsvis skal det bemærkes, at DTL's lokalforening, primært v/  

 lokalformand BB har været orienteret i hele perioden om sagsforløbet.
Bestyrelsens formandsskab er orienteret ved kopi af denne skrivelse, som  

 vedlægges personalearkivet og ligeledes sendes til DTL's lokalforening.' Med kopi til skolens bestyrelse protesterede NN ved skrivelse af 9. juni  

 1987 til forstanderen skarpt mod dennes skrivelse, men ved skrivelse af  

 12.s.m. erklærede bestyrelsen sin fulde tillid til forstanderen og udtalte  

 sin forventning om, at NN's samarbejde med forstanderen ville komme til at  

 fungere tilfredsstillende.
Den 16. december 1987 afgav forstanderen imidlertid sålydende »SAGSFORLØB OG FORSTANDER AA's BEGRUNDELSE FOR BEDØMMELSE OG DERMED  

 ARGUMENTATION FOR INDSTILLING TIL BESTYRELSEN VEDRØRENDE INSPEKTØR NN'S  

 ANSÆTTELSESFORHOLD, PRIMÆRT MED UDGANGSPUNKT I TIDLIGERE TILSKREVNE ADVARSEL  

 AF MAJ 1987: IDET DER EFTER LEDELSENS BEDØMMELSE IKKE ER SKET DEN FORVENTEDE  

 ÆNDRING I LEDELSESMÆSSIG SAMMENHÆNG BEGRUNDET SOM FØLGER:
 Elevklager foråret 1987, der i sagsbehandling »skydes« over på  

 lærerne af NN.
CC, Randers, har ca. uge 49 klaget sin nød til forstander AA over  

 manglende svar og løsning af et problem vedr. en påstået forkert karakter på  

 uddannelsesbeviset.
CC har henvendt sig 4 gange uden resultat.
På  

 forstanderens spørgsmål hvorfor hun ikke har henvendt sig til inspektør NN  

 blev der svaret, »det hjælper jo ikke, det har jeg jo erfaring for fra  

 tidligere, som du jo ved«.
Hun henviser til personlige klager over NN  

 til forstander AA fra tidligere elever.
 NN har ikke efter forstander AA's bedømmelse på loyal og værdig måde  

 bidraget til skolens bedste som medlem af ledelsen, tværtimod, (udtalelser på  

 medarbejdermøde 05.06.1987 til mistænkeliggørelse af AA's handlinger).
Der har været en konstant »flugt« af medarbejdere, hvilket jeg  

 personligt bedømmer i væsentlig grad NN's manglende evne til at bestride  

 stillingen og flere formodes »på vej ud«.
Jeg har således meget  

 svært ved fortsat at tage mit ansvar herfor. (DD's afrejse fra skolen er  

 efter min opfattelse dokumentation herfor).
NN's udspil har været at tilskrive forstander AA og bestyrelsesmedlemmerne  

 på privatadresser, hvor undertegnede forsøges mistænkeliggjort ved hjælp af  

 påståede, belastende påstande m.v., hvilket bestyrelsen ved brev af  

 12.06.1987 underkendte.
Jeg har ikke i skrivende stund oplevet væsentlige  

 ændringer, og må konstatere, at NN, citat »ikke kunne eller ville ændre  

 på sig selv« citat slut.
 Aftalte bedømmelser af prøvetidsansatte, efter gældende regler, er ikke  

 afleveret i skolens arkiv.
 Meddelt aftale med hensyn til lærebog for kokkeelever, indkøb ca. 310,-  

 kr. incl. moms pr. stk. heraf skoleandel ca. 110,- kr. og elevandel ca. 200,-  

 kr., bliver tilsyneladende ikke fulgt. (indkøbt 95 stk. ca. 35.000,- kr. og  

 indbetalt 310,- kr. for 1 stk. bog).
 16. december 1987:
 Ved uanmeldt beholdningseftersyn er det konstateret at:
1. Indkøbt 95 stk. kokkebøger Beholdning 51 stk. kokkebøger Difference 44 stk. antages udleveret.
 Der mangler således, ifølge gældende regler, indbetaling til skolens kasse  

 ca. 43 stk. kokkebøger a 200,- kr. (som aftalt) i alt kr. 8.800,-.
Ved eftersynet forefandtes kr. 16.039,- i alt hos levnedsmiddelafdelingens  

 pengebox.
Beløbet hidrører salg af bøger og indbetalt depositum fra  

 kokkeelever.
 Der er konstateret at ved salg er udstedt en dags dato kvittering udfyldt  

 af læreren, imod den vedtagne og af revisionen pålagte nummererede  

 regningsblokke.
 Intern aftale om brug af rekvisitioner ved indkøb bliver ikke fulgt uden  

 meddelelser fra NN, som i øvrigt støtter den manglende brug af rekvisitioner,  

 med deraf følgende konteringsproblemer.
 NN's sagsbehandling af DD's afrejse (afskedsinterview) er langt fra  

 dækkende og endda misvisende i forhold til de faktiske forhold.
NN's egen opfattelse af samarbejdet i eget område (udtalt som perfekt) er  

 ikke i overensstemmelse med de faktiske forhold bedømt udfra  

 medarbejderudsagn og medarbejderes møde med forstander AA uden NN's  

 deltagelse efter medarbejdernes krav.' Redegørelsen af 16. december 1987 indeholder sammen med det i skrivelsen  

 af 2. maj s.å. de kritikpunkter vedr.
NN's tjenstlige forhold, der af  

 indklagede er påberåbt for voldgiftsnævnet.
Det er i øvrigt oplyst, at NN efter sin fratræden var uden arbejde indtil  

 den 1. december 1988, da han fik ansættelse i en privat virksomhed på  

 Sjælland til samme løn som hos indklagede.
Hans løn er senere steget til  

 28.000 kr. om måneden.
 Oplysninger om stemmeafgivning er udeladt.
På grundlag af bevisførelsen og det i øvrigt fremførte afsiges der  

 herefter sålydende KENDELSE: Efter bevisførelsen lægges det til grund, at der i december 1986  

 blev konstateret alvorlige budgetoverskridelser i en af skolens afdelinger.  

 Under et møde i den anledning med lederne af afdelingerne meddelte  

 forstanderen derfor pålæg om, at der i nogle få dage, indtil  

 restbevillingerne i de forskellige afdelinger kunne klarlægges, ikke måtte  

 foretages indkøb.
På trods af dette pålæg gav NN umiddelbart efter i sin egen  

 afdeling besked om at foretage indkøb, »fordi vi har penge nok, indtil  

 de andre afdelinger tager dem«.
Uanset at de indkøb m.v., der derefter  

 blev foretaget i levnedsmiddelafdelingen, skete inden for afdelingens  

 bevillingsmæssige rammer, og uanset at der efter afholdelsen af disse  

 udgifter viste sig alligevel at være fornødent overskud til dækning af den  

 del af budgetoverskridelsen i den anden afdeling, som levnedsmiddelafdelingen  

 endte med at skulle bære, findes NN klart at have handlet mod forstanderens  

 givne og velbegrundede ordre, og NN findes herved klart at have tilsidesat de  

 pligter, der påhvilede ham som inspektør og dermed som ansvarlig leder af  

 levnedsmiddelområdet.
Det lægges endvidere til grund, at der i foråret 1987 blev nedsat et  

 udvalg, der skulle foretage indstilling til skolens bestyrelse om ansættelse  

 af en leder af skolehjemmet.
Ansøger til stillingen var bl.a. den fungerende  

 skolehjemsleder.
På grund af bortrejse havde NN ikke deltaget ved valg af  

 medlemmer til dette udvalg.
Efter at udvalget havde foretaget enstemmig  

 indstilling af en udefra kommende ansøger - hvilken indstilling blev fulgt af  

 skolens bestyrelse - bad NN på et ledermøde, hvor forstanderen orienterede om  

 udvalgets indstilling, om en begrundelse for, at den fungerende  

 skolehjemsleder var blevet forbigået: men forstanderen oplyste, at udvalget  

 efter omstændighederne havde besluttet ikke udadtil at ville oplyse om  

 baggrunden for sin indstilling.
NN tog øjensynlig denne oplysning til  

 efterretning og fremkom heller ikke med bemærkninger på et efterfølgende  

 SU-møde, hvor udvalgets indstilling blev refereret.
På skolen opstod der  

 imidlertid kritik og uro, fordi den fungerende skolehjemsleder ikke var  

 blevet ansat, og i den anledning blev der i begyndelsen af juni 1987 afholdt  

 et fællesmøde, hvorunder forstanderen bl.a. orienterede om udvalgets  

 nedsættelse og enstemmige indstilling.
NN tog derefter ordet og erklærede, at  

 han ikke havde deltaget i nedsættelsen af udvalget og ikke var enig i dettes  

 indstilling.
Uanset om han forinden personligt over for forstanderen måtte  

 have erklæret sin modstand mod indstillingen, findes han, henset til det  

 forud passerede og henset til sin lederstilling, ved på det fælles  

 medarbejdermøde at have taget afstand fra forstanderen som sket, at have  

 handlet illoyalt mod forstanderen ved denne lejlighed.
Det må endelig lægges til grund, at NN i foråret 1987 ikke inden for  

 levnedsmiddelområdet loyalt har efterkommet ledelsens krav, fremsat ultimo  

 1986, om prøvetidsvurdering af nyansatte lærere.
Dels ses de af ham foretagne  

 vurderinger, i det omfang de er udfærdiget, afgivet med utilstrækkeligt  

 begrundet forsinkelse: dels har de afgivne udtalelser fra juni 1987 et alt  

 for summarisk indhold.
 Navnlig ved de således anførte forhold findes NN - uanset sin i øvrigt  

 betydelige indsats inden for levnedsmiddelområdet - ikke i tiden fra  

 slutningen af 1986 og indtil forsommeren 1987 at have levet op til de krav,  

 der med rette fra skolens ledelse har været stillet til ham som leder af  

 levnedsmiddelområdet.
Ved bevisførelsen ses der imidlertid ikke for tiden efter sommeren 1987 at  

 være påvist forhold, der har kunnet begrunde kritik af NN's ledelse eller  

 tjenstlige forhold i øvrigt.
Bevisførelsen har endvidere givet grundlag for  

 at antage, at problemerne indtil sommeren 1987 også har skyldtes, at der  

 efterhånden havde udviklet sig et personligt modsætningsforhold mellem NN og  

 forstanderen.
 På denne baggrund, og idet der herved tillige er lagt vægt på, at der ikke  

 efter sommeren 1987 ses at være påvist konstruktive tiltag fra ledelsens side  

 til afklaring af det nævnte personlige modsætningsforhold mellem NN og  

 forstanderen, findes der ikke i december 1987 at have foreligget den fornødne  

 saglige begrundelse for opsigelsen af NN.
 Opsigelsen den 28. januar 1988 findes derfor ikke sagligt begrundet i  

 skolens eller NN's forhold, og der tilkommer således NN erstatning i medfør  

 af ansættelsesbekendtgørelsens § 28, stk. 7.
 I betragtning af NN's anciennitet som inspektør på skolen, den foran  

 anførte kritik af hans tjenstlige forhold i tiden fra december 1986 til  

 forsommeren 1987 samt omstændighederne i øvrigt, herunder hans løn på skolen  

 og hans alder og beskæftigelsesmuligheder, findes erstatning skønsmæssigt at  

 kunne fastsættes til 100.000 kr.
 THI BESTEMMES:
 Indklagede, X-tekniske Skole, skal til NN betale 100.000 kr. som  

 erstatning for usaglig opsigelse.
 Hver part skal bære egne omkostninger, herunder til de af hver af dem  

 valgte medlemmer af voldgiftsnævnet.
 Formandens honorar og udgifter skal betales af Dansk Teknisk Lærerforening  

 og X-tekniske Skole med halvdelen til hver.
 Med udeladelse af oplysninger om stemmeafgivningen, jf. bekendtgørelsens §  

 28, stk. 8, kan denne kendelse offentliggøres i fagblade.
