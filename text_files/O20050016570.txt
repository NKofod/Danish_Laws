 Resumé  



  

 En redaktør bad Sundhedsstyrelsen om aktindsigt i et elektronisk regneark som  

 styrelsen havde udarbejdet på grundlag af indberetninger fra embedslæger i  

 forbindelse  

 med tilsyn med plejehjem.
Sundhedsstyrelsen afviste at give aktindsigt i regnearket med  

 henvisning til at det var internt arbejdsmateriale.
Styrelsen ville kun give  

 aktindsigt i papirform i hver enkelt af de ca. 1.100 indberetninger.
Redaktøren klagede til Indenrigs- og Sundhedsministeriet over  

 afslaget.
Redaktøren anførte at udlevering af indberetningerne enkeltvis  

 ville  

 betyde et væsentligt arbejde for ham idet han i så fald selv ville skulle  

 foretage en inddatering af oplysningerne i et regneark.
Indenrigs- og Sundhedsministeriet mente at afslaget på  

 aktindsigt med henvisning til offentlighedslovens § 7 om undtagelse af  

 interne  

 dokumenter var berettiget.
Ministeriet skrev at regnearket var oprettet til  

 brug for tværgående analyse i Sundhedsstyrelsen og således blot var et  

 værktøj  

 til at behandle et stort antal oplysninger på en overskuelig måde.
 Under ombudsmandens behandling af sagen oplyste Indenrigs- og  

 Sundhedsministeriet at myndighederne havde overvejet, men afslået aktindsigt  

 efter meroffentlighedsprincippet.
Ombudsmanden havde ingen indvendinger imod at myndighederne  

 havde anset regnearket for at være internt arbejdsmateriale.
Med hensyn til  

 myndighedernes afslag på meraktindsigt udtalte ombudsmanden at varetagelsen  

 af  

 hensynet til beskyttelse af en myndigheds interne beslutningsproces i  

 almindelighed måtte anses for sagligt.
Efter en gennemgang af regnearket  

 konstaterede ombudsmanden imidlertid at det kun indeholdt en sammenstilling  

 af  

 oplysningerne i de modtagne indberetninger.
Der var ikke foretaget nogen  

 nærmere intern bearbejdning eller analyse.
Efter ombudsmandens mening ville  

 indsigt i regnearket ikke røbe oplysninger om styrelsens interne overvejelser  

 m.v.
På den baggrund mente ombudsmanden ikke at myndighederne med  

 rette kunne afslå meraktindsigt i regnearket af hensyn til den interne  

 beslutningsproces.
Da myndighedernes afslag på meraktindsigt ikke var  

 begrundet  

 i andre forhold, henstillede ombudsmanden til Indenrigs- og  

 Sundhedsministeriet  

 at genoptage sagen.
 (J.nr. 2004-0046-401).
Afslag på aktindsigt i elektronisk regneark.  

 Internt dokument.
Meraktindsigt Efter § 6a i lovbekendtgørelse nr. 805 af  

 13. september 2001  

 om  

 embedslægeinstitutioner mv. fører embedslægeinstitutionerne tilsyn med bl.a.  

 plejehjem.
I tilsynet indgår en række konkrete forhold på det enkelte  

 plejehjem, herunder forhold vedrørende medicinhåndtering, personale,  

 hygiejne,  

 ernæring, bygninger mv.
Efter hvert tilsynsbesøg indsendes et standardskema  

 til  

 Sundhedsstyrelsen indeholdende overordnede oplysninger om besøget.
 Jeg har opfattet det sådan at redaktør A under en telefonsamtale  

 i januar eller februar 2003 talte med en af Sundhedsstyrelsens medarbejdere  

 om  

 muligheden for at opnå aktindsigt i den digitale udgave af embedslægernes  

 indberetning.
 I fortsættelse af denne telefonsamtale bad A i en e-mail af  

 18. februar 2003  

 om aktindsigt  

 i det regneark som Sundhedsstyrelsen havde udarbejdet på grundlag af  

 embedslægernes indberetninger.
 As anmodning blev af Sundhedsstyrelsen afslået i e-mail af  

 19. februar 2003  

 med den  

 begrundelse at retten til aktindsigt ikke omfatter registre mv., jf.  

 offentlighedslovens  

 § 5, stk. 2.
 Den 5. marts  

 2003  

 fremsatte A på ny anmodning om aktindsigt i det omtalte regneark.
A gjorde gældende at oplysninger fra registre hvor der gøres  

 brug af elektronisk databehandling, var omfattet af retten til aktindsigt  

 såfremt oplysningerne indgår som led i forvaltningens sagsbehandling.
A  

 henviste til at han under en telefonsamtale med Sundhedsstyrelsen havde fået  

 oplyst at formålet med indtastningen af oplysningerne var en analyse af  

 tilsynet.
 Sundhedsstyrelsen besvarede As anmodning  

 den 26. marts 2003  

 med følgende:
 9. Under henvisning til stedfunden korrespondance vedrørende  

 ovennævnte skal Sundhedsstyrelsen meddele, at styrelsen kan imødekomme Deres  

 anmodning om aktindsigt for så vidt angår kopi af udskrift af de enkelte  

 indberetninger.
 Det bemærkes, at der er tale om ca. 1.100 indberetninger.
For så vidt angår Deres anmodning om at få adgang til  

 Sundhedsstyrelsens regneark vedrørende indberetningerne, skal  

 Sundhedsstyrelsen  

 meddele, at regnearket er at anse for internt arbejdsmateriale, som ikke er  

 omfattet af retten til aktindsigt, jf. offentlighedslovens §  

 7. A klagede  

 den  

 2. april 2003  

 til Indenrigs- og Sundhedsministeriet over Sundhedsstyrelsens  

 afslag på at meddele A aktindsigt i regnearket.
I klagen anførte A bl.a.  

 følgende:
På opfordring uddyber (B)  

 1. 4. 2003  

 telefonisk Styrelsens afslag.
Han understreger,  

 at der intet er i den digitale udgave af indberetningerne, som ikke findes i  

 papirudgaven og angiver som eneste grund for afslaget, at styrelsen tidligere  

 har sagt nej ved lignende forespørgsler.
Han erkender, at det er  

 ressourcekrævende at skulle kopiere 1100 indberetninger til mig, men  

 styrelsen  

 foretrækker dette frem for at sende mig den digitale udgave i en e-mail.
Ministeriet anmodes om at vurdere afslaget både i relation til  

 de pligtmæssige krav om aktindsigt og i forhold til muligheden for  

 meroffentlighed, jf. offentlighedslovens § 4, stk.  

 1. I anledning af As klage indhentede Indenrigs- og  

 Sundhedsministeriet en udtalelse af  

 23. maj 2003  

 fra Sundhedsstyrelsen hvori styrelsen bl.a.  

 anførte følgende:
 Sundhedsstyrelsen skal oplyse, at styrelsen har revurderet  

 sagen og herefter finder at kunne imødekomme redaktør (A)s anmodning om  

 aktindsigt i Embedslægeinstitutionernes elektroniske  

 indberetninger/afrapporteringer  

 vedrørende Plejehjemstilsynet 2002.
For så vidt angår aktindsigt i Sundhedsstyrelsens regneark  

 fastholder styrelsen sit afslag med begrundelsen, at der er tale om internt  

 materiale, der er omfattet af offentlighedslovens §  

 7. Sundhedsstyrelsens udtalelse blev sendt til A med henblik på at  

 han kunne fremkomme med bemærkninger hertil hvilket A gjorde i brev af  

 18. juli 2003. A anførte  

 bl.a. at udlevering af indberetningerne enkeltvis ville betyde et væsentligt  

 arbejde for ham idet han i så fald selv ville skulle foretage en inddatering  

 af  

 oplysningerne i et regneark.
A anførte videre at hvis regnearket i modsætning  

 til hvad han var blevet oplyst om, skulle indeholde oplysninger som ikke  

 fremgik af indberetninger, så ville disse yderligere oplysninger formentlig  

 kunne fjernes uden nævneværdigt besvær.
A mente at Sundhedsstyrelsens afslag  

 var udtryk for at styrelsen ønskede at gøre det så besværligt som muligt at  

 anvende oplysningerne journalistisk.
 Indenrigs- og Sundhedsministeriet traf  

 den 2. september 2003  

 følgende afgørelse:
 Det er herefter Indenrigs- og Sundhedsministeriets opfattelse,  

 at De ikke hovedsageligt er interesseret i indholdet af  

 embedslægeinstitutionernes indberetninger vedrørende plejehjemstilsynet 2002,  

 men derimod primært i Sundhedsstyrelsens værktøj til behandling af  

 oplysningerne; nemlig regnearket.
 Indenrigs- og Sundhedsministeriet kan til sagen oplyse, at det  

 af offentlighedslovens § 4, stk. 1, fremgår, at enhver med de undtagelser,  

 der  

 er nævnt i §§ 7-14 kan forlange at blive gjort bekendt med dokumenter, der er  

 indgået til eller oprettet af en forvaltningsmyndighed som led i en  

 administrativ  

 sagsbehandling i forbindelse med dens virksomhed.
Det følger imidlertid af § 7, at retten til aktindsigt ikke  

 omfatter en myndigheds interne arbejdsdokumenter.
Som interne  

 arbejdsdokumenter  

 anses dokumenter, der udarbejdes af en myndighed til eget brug ( ).
Det fremgår af pkt. 25 i Justitsministeriets vejledning fra 1986  

 til offentlighedsloven, at dokumenter betragtes som interne i det omfang, at  

 de  

 er udarbejdet af en myndighed til eget brug.
Også administrative  

 retsforskrifter og planer, der alene udarbejdes til en myndigheds eget brug  

 vil  

 typisk være interne arbejdsdokumenter.
 Endvidere fremgår det af Offentlighedsloven med kommentarer af  

 John Vogter, Jurist- og Økonomforbundets Forlag 1998, s. 165, at  

 undtagelsesbestemmelsen i lovens § 7 vedrørende interne arbejdsdokumenter er  

 begrundet i behovet for at kunne hemmeligholde dokumenter af mere foreløbig  

 karakter, der tjener til forberedelse af en myndigheds interne  

 beslutningsgrundlag, jf. betænkning 857/1978, s. 180.
 På baggrund heraf er det Indenrigs- og Sundhedsministeriets  

 opfattelse, at Sundhedsstyrelsens regneark er oprettet til brug for  

 tværgående  

 analyse i styrelsen af de oplysninger, som er indeholdt i  

 embedslægeinstitutionernes indberetninger vedrørende plejehjemstilsynet 2002.  

 Regnearket er således blot et værktøj, hvormed et stort antal oplysninger på  

 en  

 overskuelig måde kan behandles med henblik på analyser til eget brug eller  

 senere vurderinger og eventuelle udarbejdelser af redegørelser etc.  

 Regnearket  

 i sig selv indeholder således ingen oplysninger, som ikke også er indeholdt i  

 embedslægeinstitutionernes  

 indberetninger, ligesom de i regnearket indeholdte oplysninger kun er af  

 foreløbig og forberedende karakter.
 Denne opfattelse støttes af, at Sundhedsstyrelsen med sin  

 afgørelse på Deres anmodning om aktindsigt ikke har afslået Dem aktindsigt i  

 selve oplysningsgrundlaget, dvs. embedslægeinstitutionernes  

 plejehjemsindberetninger,  

 ligesom styrelsen i sin udtalelse af  

 23. maj 2003  

 til sagen henviser til, at indberetningerne  

 har dannet grundlag for rapporten Plejehjemstilsynet  

 2002, som er tilgængelig på styrelsens  

 hjemmeside.
 Indenrigs- og Sundhedsministeriet finder således efter en  

 gennemgang af sagens akter, at Sundhedsstyrelsen har været berettiget til at  

 meddele Dem afslag på Deres anmodning om aktindsigt i det regneark i  

 styrelsens  

 database, som vedrører embedslægeinstitutionernes elektroniske  

 indberetninger,  

 med henvisning til offentlighedslovens § 7.
Endelig skal det bemærkes, at pkt. 17 i Justitsministeriets  

 vejledning til offentlighedsloven stiller pressen i en særlig gunstig  

 position.  

 Imidlertid vedrører punktet udelukkende kravet om ansøgers evne til at  

 identificere  

 den sag eller de dokumenter, der anmodes om aktindsigt i.
Denne problematik  

 ses  

 ikke at være rejst i nærværende sag. I brev af  

 5.  

 januar 2004  

 klagede A til mig over Indenrigs- og Sundhedsministeriets  

 afgørelse.
A anførte i klagen at ministeriet trods hans anmodning herom ikke  

 havde taget stilling til spørgsmålet om meroffentlighed.
Jeg har videre  

 opfattet As klage sådan at han ikke mener at der i realiteten er nogen  

 saglig  

 begrundelse for at afslå hans anmodning om aktindsigt i regnearket idet han  

 kunne  

 få aktindsigt i regnearkets indhold.
 I anledning af As klage modtog jeg udtalelser af  

 5. marts 2004  

 og  

 5. april 2004  

 fra  

 henholdsvis Sundhedsstyrelsen og Indenrigs- og Sundhedsministeriet.  

 Sundhedsstyrelsen  

 anførte bl.a. følgende i udtalelsen:
 Det er Sundhedsstyrelsens opfattelse, at redaktør (A) ved  

 aktindsigt i embedslægeinstitutionens elektroniske  

 indberetninger/afrapporteringer har adgang til samtlige foreliggende  

 oplysninger vedrørende Plejehjemstilsynet 2002.
 Sundhedsstyrelsens behandling af disse oplysninger ved hjælp af  

 elektronisk regneark er alene styrelsens interne tværgående analyse af de  

 indberettede oplysninger med henblik på dels opfølgning af problemer af mere  

 generel karakter dels offentliggørelse af de samlede tal, som det er sket i  

 Sundhedsstyrelsens rapport Plejehjemstilsynet  

 2002.
Efter Sundhedsstyrelsens opfattelse er spørgsmålet om adgang til  

 aktindsigt i Sundhedsstyrelsens regneark ikke et spørgsmål om  

 meroffentlighed,  

 da aktindsigt i omhandlede regneark ikke vil give (A) adgang til oplysninger  

 i  

 større omfang end via Embedslægeinstitutionernes elektroniske  

 indberetninger/afrapporteringer  

 til Sundhedsstyrelsen vedrørende Plejehjemstilsynet  

 2002. Indenrigs- og Sundhedsministeriet henholdt sig til styrelsens  

 udtalelse og til sin afgørelse af  

 2. september 2003. Ministeriet anførte for så vidt angår  

 spørgsmålet om meroffentlighed, at ministeriet havde taget stilling hertil.
 På min foranledning fremsendte Sundhedsstyrelsen ved brev af  

 29. april 2004  

 i papirform  

 uddrag af regnearket til brug for min vurdering af sagen.
A fremkom i brev af  

 5. maj 2004  

 med sine bemærkninger til Sundhedsstyrelsens  

 og Indenrigs- og Sundhedsministeriets udtalelser.
Han anførte i den  

 forbindelse  

 at Sundhedsstyrelsens udtalelse indeholdt forhold der viste at regnearket  

 indeholder  

 oplysninger som ikke fremgår af embedslægernes indberetninger idet  

 oplysningerne  

 ved behandlingen er blevet kvalificeret.
 På min foranledning sendte Sundhedsstyrelsen i en e-mail som jeg  

 modtog  

 den 27. januar 2004,  

 et elektronisk eksemplar af regnearket og eksempler på elektroniske  

 indberetninger fra embedslæger.
Ombudsmandens udtalelse Sundhedsstyrelsen og senere Indenrigs- og Sundhedsministeriet har  

 afvist at meddele Dem aktindsigt i regnearket med henvisning til  

 offentlighedslovens § 7. Bestemmelsen har følgende ordlyd:
§ 7. Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses 1) dokumenter, der udarbejdes af en myndighed til eget brug,  Adgangen til at undtage interne arbejdsdokumenter gælder i almindelighed kun  

 så længe materialet er i den pågældende myndigheds besiddelse og udelukkende  

 danner grundlag for myndighedens interne overvejelser, jf. s. 183 ff i  

 betænkning nr. 857/1978 om offentlighedslovens revision og Folketingstidende  

 1985-86, tillæg A, sp. 219.
Det kan ikke give mig anledning til bemærkninger at myndighederne har anset  

 regnearket for at være omfattet af offentlighedslovens § 7 om internt  

 arbejdsmateriale.
Jeg henviser til at regnearket efter det oplyste  

 er udarbejdet af Sundhedsstyrelsen til eget brug, og at det ikke har mistet  

 sin  

 interne karakter ved at have været afgivet til udenforstående.
Jeg har gennemgået indholdet af det omhandlede regneark.
Der  

 findes ikke heri oplysninger som ikke tillige findes i det materiale som  

 styrelsen har tilbudt Dem indsigt i.
Myndighederne har derfor ikke haft pligt  

 til at give Dem aktindsigt i regnearket på grundlag af bestemmelsen i  

 offentlighedslovens § 11 om såkaldt ekstraheringspligt.
Bestemmelsen forstås  

 sådan  

 at ekstraheringspligten ikke gælder i tilfælde hvor oplysningerne i øvrigt  

 fremgår af sagens offentligt tilgængelige oplysninger, jf.
John Vogter,  

 Offentlighedsloven med kommentarer, 3. udgave (1998), s. 211.
 Efter det oplyste har myndighederne tillige overvejet, men  

 afslået aktindsigt efter bestemmelsen i offentlighedslovens § 4, stk. 1, 2.  

 pkt., om meroffentlighed.
Så vidt jeg forstår, er afslaget på meraktindsigt begrundet i  

 hensynet til den interne beslutningsproces m.v.
I afgørelsen af  

 2. september 2003  

 har  

 Indenrigs- og Sundhedsministeriet anført at regnearket er ( ) et  

 værktøj,  

 hvormed et stort antal oplysninger på en overskuelig måde kan behandles med  

 henblik på analyser til eget brug eller senere vurderinger og eventuelle  

 udarbejdelser af redegørelser etc..
Hensyn til beskyttelse af en myndigheds interne  

 beslutningsproces må i almindelighed anses for sagligt.
Jeg henviser i den  

 forbindelse til at dette hensyn bl.a. er beskyttet af bestemmelsen i  

 offentlighedslovens  

 § 7 om internt materiale.
Efter min gennemgang af regnearket må jeg imidlertid konstatere  

 at regnearket alene indeholder en sammenstilling af oplysningerne i de  

 modtagne  

 indberetninger.
Regnearket indeholder oplysninger om 1114 plejehjem, primært  

 grupperet efter geografisk område.
Oplysningerne fra hvert plejehjem er  

 gengivet på en bestemt linje og fordelt på 30 kolonner med hver sit emne.
Efter min mening vil indsigt i regnearket ikke røbe oplysninger  

 om styrelsens interne overvejelser m.v.
Der er ikke i regnearket foretaget  

 nogen  

 nærmere intern bearbejdning eller analyse.
 På den baggrund mener jeg ikke at myndighederne med rette har  

 kunnet afslå meraktindsigt i regnearket af hensyn til den interne  

 beslutningsproces.
 Da myndighedernes afslag på meraktindsigt ikke er begrundet i andre  

 forhold, har jeg samtidig hermed henstillet til Indenrigs- og  

 Sundhedsministeriet at genoptage sagen og meddele Dem en fornyet afgørelse  

 eller videresende Deres begæring om aktindsigt til Sundhedsstyrelsen med  

 henblik på at styrelsen kan træffe ny afgørelse i første instans.
 Jeg beder Dem afvente myndighedernes fornyede stillingtagen til  

 sagen før De tager stilling til om der er grundlag for at klage til mig.
 Sundhedsstyrelsen orienterede mig herefter i en e-mail sendt  

 den 24. maj 2005  

 om at  

 styrelsen nu havde givet aktindsigt i de relevante data.
