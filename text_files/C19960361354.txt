 Da styrelsen er gjort opmærksom på, at der stadig er problemer med at  

 anvende de korrekte kursuskoder samt titel på uddannelserne, skal styrelsen  

 hermed opfordre til, at man på uddannelsesstederne anvender de korrekte  

 kursuskoder og titler.
 Udbetalingsstederne (A-kasser og AF-kontorer) må kun udbetale godtgørelse  

 til deltagere i arbejdsmarkedsuddannelse, hvis uddannelsen er godkendt og  

 afholdes i overensstemmelse md den godkendte uddannelsesplan, jf.  

 bekendtgørelsens § 17.
 Når kursuskoden/titel ikke er rigtig, har A-kasser og AF-kontorer ikke  

 mulighed for at sikre, at der er tale om en godkendt  

 arbejdsmarkedsuddannelse.
 A-kasser og AF-kontorer kan derfor komme i en situation, hvor de på grund  

 af ukorrekt eller mangelfuld attestation fra uddannelsstedet, må give  

 deltagerne afslag på ansøgning om godtgørelse.
 På denne baggrund skal styrelsen på det kraftigste opfordre  

 uddannelsesstederne til at drage omsorg for, at ansøgningsskemaet til  

 godtgørelse påføres korrekte kursuskoder og kursustitel.
 Samtidig skal styrelsen gøre opmærksom på, at ansøgningsskemaet til  

 godtgørelse og befordring kun skal anvendes i forbindelse med deltagelse i  

 arbejdsmarkedsuddannelse.
