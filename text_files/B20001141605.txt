Teknisk forskrift  

 Ansøgning om akkreditering til prøvning og kalibrering  

 TF3 I medfør af § 10, stk. 2 og 3, samt § 16, stk. 4, i  

 lov om erhvervsfremme, jf. lovbekendtgørelse nr. 323 af 25. april 1996  

 som ændret senest ved §1 i lov nr. 409 af 31. maj 2000, samt i  

 tilslutning til Erhvervsfremme Styrelsens bekendtgørelse om  

 akkreditering af laboratorier til prøvning m.v. samt til  

 GLP-inspektion, fastsættes:
Kapitel 1 Afgrænsning og formål §1. Denne tekniske forskrift finder anvendelse på alle  

 laboratorier, der ansøger om akkreditering til udførelse af  

 prøvning og kalibrering.
 §2. Forskriften præciserer kravene i DS/EN 45002, kap. 5.1,  

 vedrørende ansøgning om akkreditering til såvel  

 prøvning som kalibrering, hvis ikke andet er angivet.
Kapitel 2 Ansøgning om akkreditering til prøvning og  

 kalibrering §3. Ansøgningen indsendes til:
DANAK Erhvervsfremme Styrelsen Dahlerups Pakhus Langelinie Allé 17 2100  København Ø Stk. 2. Ansøgningsblanket rekvireres hos  

 DANAK.
 §4. Ansøgningen skal opfylde de krav, som er anført i  

 §§ 5, 6 og 7. Skal akkrediteringen benyttes til opfyldelse af bestemmelser i  

 lov eller bekendtgørelse, skal disse bestemmelser desuden  

 anføres i ansøgningen.
 §5. En bemyndiget repræsentant for det ansøgende  

 laboratorium skal udfylde og underskrive ansøgningsblanketten.
Stk.2. Akkrediteringsområdet skal entydigt defineres af  

 ansøgeren ved henvisning til typer af prøvninger med angivelse  

 af de enkelte metoder og, hvor det er relevant, til produkter.
Til dette  

 formål skal prøvningerne defineres så præcist som  

 muligt ved henvisning til de produkter, der skal prøves, de  

 målte egenskaber eller ydeevner og de anvendte prøvningsmetoder.  

 De prøvningsmetoder, der anvendes til en bestemt prøvning,  

 hvortil der skal udstedes akkreditering, skal være defineret i en  

 standard eller fuldt dokumenteret procedure.
Den specifikke tekniske enhed,  

 hvortil der søges akkreditering, skal defineres.
 Stk.3. Ansøgeren skal erklære sig indforstået  

 med reglerne for akkrediteringssystemets funktioner.
 Stk.4. Ansøgeren skal indvilge i at følge  

 akkrediteringsproceduren, herunder specielt at modtage en  

 bedømmelsesgruppe fra DANAK og at betale gebyrer i forbindelse med  

 bedømmelsen, uanset hvad resultatet bliver, samt at acceptere gebyrer  

 for efterfølgende overvågning af det akkrediterede  

 laboratorium.
 Stk.5. Ansøgeren skal indvilge i at opfylde  

 akkrediteringskriterierne i:
- Bekendtgørelse om akkreditering af laboratorier til  

 prøvning m.v. samt til GLP-inspektion; - Bekendtgørelse om DANAK's priser (gebyrer) for akkreditering  

 m.v.; - Standarden DS/EN 45001, "Generelle kriterier for  

 prøvningslaboratoriers virksomhed"; - Standarden DS/EN ISO/IEC 17025, "Generelle krav til  

 prøvnings- og kalibreringslaboratoriers kopetence";i samt tekniske forskrifter og retningslinier, meddelt af DANAK for det  

 ansøgte akkrediteringsområde.
 §6. Ansøgningsmaterialet skal bl.a. omfatte en  

 kvalitetshåndbog for akkrediteringsområdet.
 Stk. 2. Kvalitetshåndbogen eller ansøgningen  

 skal redegøre for følgende:
1)	Generelle oplysninger om det ansøgende laboratorium (juridisk  

 identificerbart: Navn, adresse, juridisk status, menneskelige og tekniske  

 ressourcer samt et organisationsdiagram for laboratoriet); 2)	generelle oplysninger om det laboratorium, som ansøgningen  

 gælder, f.eks. primære funktioner, placering i en større  

 juridisk enhed og geografisk beliggenhed af de berørte laboratorier,  

 samt et overordnet organisationsdiagram; 3)	liste over de prøvninger, hvortil akkreditering  

 ønskes, for hver teknisk enhed; 4)	navne og titler på de personer, der er anført som  

 ansvarlige for prøvningsrapporternes/kalibreringscertifikaternes  

 tekniske værdi; 5)	eksempler på de  

 prøvningsrapporter/kalibreringscertifikater, som det ansøgende  

 laboratorium har til hensigt at udstede, hvis det bliver akkrediteret; 6)	dokumentation for sporbarheden af det anvendte udstyr.
 §7. Ansøgningen skal indeholde en redegørelse for  

 hidtidige aktiviteter inden for det ansøgte akkrediteringsområde  

 til belysning af rutine og erfaring, herunder oplysninger om laboratoriets  

 deltagelse i præstationsprøvninger  

 (kvalifikationsprøvninger) samt anden tilsvarende kontrol af  

 prøvningernes nøjagtighed og reproducerbarhed.
Kapitel 3 Supplerende skemaer, der kan anvendes ved  

 ansøgning §8. Følgende yderligere skemaer kan rekvireres hos DANAK til  

 brug for ansøgningen:
 -	Metodeliste, som er specifik for prøvningslaboratorier og  

 benyttes til at angive de prøvninger, hvortil akkreditering  

 ønskes.
 -	Udstyrsliste, som kan anvendes af både prøvnings- og  

 kalibreringslaboratorier og benyttes til at beskrive det anvendte udstyr og  

 dettes kalibreringsstatus.
 -	Måleevneskema, som er specifik for kalibreringslaboratorier og  

 benyttes til angivelse af måleområde og måleevne for de  

 metoder, hvortil akkreditering ønskes.
Kapitel 4 Orienterende møde §9. Før en ansøgning indsendes, kan laboratoriet  

 anmode om et informationsmøde med DANAK, hvor der kan gives en generel  

 orientering om krav, der er tilknyttet det aktuelle  

 ansøgningsområde.
Dette møde er gratis for laboratoriet  

 under forudsætning af, at det finder sted hos DANAK og ikke  

 strækker sig over 4 timer.
Kapitel 5 Ikrafttræden §10. Forskriften træder i kraft den 7. august 2000.
 Stk. 2. Samtidig ophæves teknisk forskrift nr.  

 3.1.03-4 af 2. september 1994.
BILAG Ingen.
