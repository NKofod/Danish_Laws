Betænkning afgivet af Udenrigsudvalget  

 den 2. maj 2000 Betænkning over Forslag til lov om  

 oprettelse af Dansk Center for Holocaust- og Folkedrabsstudier Udvalget har behandlet lovforslaget på to  

 møder og har herunder stillet spørgsmål til  

 udenrigsministeren, som denne har besvaret skriftligt.
Udvalget er tilfreds med oprettelsen af Dansk Center for  

 Holocaust- og Folkedrabsstudier.
Udvalget lægger vægt på at  

 fremme studier af de processer, som fører til folkedrab på  

 såvel etniske, nationale, religiøse som politiske grupper.
 Herefter indstiller udvalget forslaget til  

 vedtagelse uændret.
 Et mindretal (Det Konservative Folkepartis medlemmer af  

 udvalget) ønsker endvidere at tilføje, at man finder, at loven  

 ved en kommende revision bør ændres, således at  

 direktøren for centret udpeges af bestyrelsen.
 Et andet mindretal (Dansk Folkepartis medlem af udvalget)  

 ønsker at tilføje, at man finder det rigtigt og  

 nødvendigt, at det undersøges, hvad der fremkalder grufulde  

 begivenheder i verdenshistorien; eksempelvis under Anden Verdenskrig, ved  

 Stalins folkemord i Sovjet, folkedrabene i Rwanda og de etniske udrensninger  

 i forbindelse med krigene i det tidligere Jugoslavien, så vi for  

 eftertiden kan sikre os imod, at den slags opstår igen.
 Holocaust- og folkedrabscentret bør også  

 ligesom uafhængige forskere bør have adgang til det   efter  

 Dansk Folkepartis opfattelse undersøge, hvad der skete med  

 jøder og andre truede mindretal i Danmark under  

 besættelsestiden, samt hvad Danmark efter Anden Verdenskrig gjorde for  

 at retsforfølge krigsforbrydere, der arbejdede på dansk  

 grund.
Helen Beim (S)  Jeppe Kofod (S)  

  Henning Gjellerod (S)  Else Marie Mortensen (S)  

  Hans-Pavia Rosing (S)  Kaj Stillinger (SF)  

  Ebbe Kalnæs (CD)  

 Inger Marie Bruun-Vierø (RV) fmd.  

  Margrete Auken (SF)  Jens Hald Madsen (V)  

  Hans Christian Schmidt (V)  Hanne Severinsen (V)  

  Jann Sjursen (KRF) Per Stig Møller (KF)  

  Henriette Kjær (KF)  Pia Kjærsgaard (DF)  

 nfmd.  Kirsten Jacobsen (FRI) Enhedslisten havde ikke medlemmer i udvalget.
