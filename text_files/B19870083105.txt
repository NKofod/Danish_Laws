 I medfør af lov nr. 175 af 7. maj 1975 om mælk og konsummælkprodukter  

 fastsættes herved følgende:
Almindelige bestemmelser § 1.  Mælk, der anvendes ved tilvirkning af  

 konsummælkprodukter, jfr. § 5 i ovennævnte lov nr. 175 af 7. maj 1975, skal  

 hidrøre fra kvægbesætninger, som med hensyn til sundhedstilstand og de  

 hygiejniske forhold ved mælkens produktion og behandling opfylder  

 bestemmelserne i denne bekendtgørelse, og som er godkendt af de lokale  

 tilsynsmyndigheder, jf. § 2.
Stk. 2.  Ejere eller brugere af sådanne godkendte  

 besætninger (konsummælkbesætninger) må kun levere mælk, der er ren - hvorved  

 forstås, at mælken er bakteriefattig og fri for synligt smuds - sund -  

 hvorved forstås, at mælken er fri for forurening med sygeligt sekret,  

 sygdomsfremkaldende smitstoffer og sundhedsskadelige stoffer, herunder tunge  

 metaller (bly, kviksølv m.v.) samt kemoterapeutika, herunder antibiotika - og  

 af en naturlig sammensætning - hvorved forstås, at mælken er uforfalsket og  

 uden indhold af fremmede stoffer.
Mælken må herudover ikke afvige fra det  

 normale i udseende, lugt og smag.
Godkendelse af konsummælkbesætninger § 2.  Ved de i § 1, stk. 1, nævnte lokale  

 tilsynsmyndigheder forstås kommunalbestyrelsen i den kommune, hvor  

 besætningen findes, jf. dog § 13, stk. 4, i lov nr. 175 af 7. maj 1975, og  

 den levnedsmiddelkontrolenhed, som kommunen anvender til løsning af de  

 kommunalbestyrelsen i medfør af lov om mælk og konsummælkprodukter pålagte  

 opgaver, hvilket sædvanligvis er den enhed, kommunen har tilsluttet sig i  

 medfør af lov nr. 310 af 6. juni 1973 om levnedsmidler m.m.
Stk. 2.  Veterinærdirektoratet fastsætter de nærmere  

 retningslinjer for fremgangsmåden ved de lokale tilsynsmyndigheders  

 godkendelse af konsummælkbesætninger, jf.
Veterinærdirektoratets instruks for  

 godkendelse af og tilsyn med konsummælkbesætninger samt om tilsyn med  

 konsummælk- og suppleringsmejerier m.m.
 Stk. 3.  En godkendelse er betinget af, at  

 konsummælkbesætningen er tilsluttet et mastitis bekæmpelsesprogram i henhold  

 til den til enhver tid gældende bekendtgørelse om bekæmpelse af og kontrol  

 med mastitis hos kvæget og følger de for bekæmpelsen givne retningslinjer.
 Stk. 4.  Handelsbesætninger og besætninger, der må  

 ligestilles hermed, eller en særskilt del af den på en ejendom værende  

 besætning kan ikke godkendes.
 Stk. 5.  Fornyet godkendelse kræves ved sådanne  

 ændringer i indretning og drift, som er af væsentlig betydning for de  

 hygiejniske forhold ved mælkeproduktionen.
 Stk. 6.  Ejer- eller brugerskifte skal straks anmeldes  

 for den lokale tilsynsmyndighed eller for den kontrollerende dyrlæge, jf. §  

 3, stk. 2.
 Stk. 7.  Godkendelsen bortfalder ved ophør af  

 mælkeleverance fra en konsummælkbesætning i mere end 3 måneder.
 Stk. 8.  De lokale tilsynsmyndigheder kan tage en  

 godkendelse op til fornyet behandling, når der er forløbet 5 år siden sidste  

 godkendelse.
 Stk. 9.  De lokale tilsynsmyndigheder kan midlertidigt  

 suspendere eller tilbagekalde en godkendelse af en konsummælkbesætning:
ved væsentlige eller gentagne overtrædelser af bekendtgørelsens  

 bestemmelser, ved gentagne utilfredsstillende resultater ved de  

 laboratoriemæssige undersøgelser af mælken fra besætningen, hvilket normalt  

 vil sige resultater, der i henhold til Veterinærdirektoratets instruks har  

 givet anledning til ekstra eftersyn.
 Den lokale tilsynsmyndighed er berettiget til ved gentagne  

 tilbagekaldelser af godkendelsen fra samme konsummælkbesætning at opstille  

 særlige betingelser for fornyet godkendelse.
Stk. 10.  Konsummælkbesætninger, der er godkendt i  

 henhold til hidtil gældende regler for mælkekontrol på produktionsstedet,  

 betragtes som godkendt efter denne bekendtgørelse.
Bekendtgørelsens  

 bestemmelser finder dog anvendelse på disse besætninger, og godkendelsen kan  

 tilbagekaldes efter bekendtgørelsens regler herom, ligesom fornyet  

 godkendelse skal indhentes efter reglerne i stk. 5.
Tilsyn med konsummælkbesætninger § 3.  Det er en betingelse for opretholdelse af en i  

 medfør af § 2 meddelt godkendelse, at besætningen underkastes regelmæssige  

 tilsyn dels som ordinære eftersyn, dels om nødvendigt ved ekstra eftersyn med  

 det formål at påse, at besætningens sundhedstilstand og forholdene vedrørende  

 mælkens produktion og behandling stedse er i overensstemmelse med de i denne  

 bekendtgørelse fastsatte bestemmelser.
Tilsynet udøves i overensstemmelse med  

 den til enhver tid af Veterinærdirektoratet givne instruks, jf. § 2, stk. 2.
Stk. 2.  Tilsynet udøves af den lokale tilsynsmyndighed  

 gennem en dyrlæge ansat ved levnedsmiddelkontrolenheden, jf. § 2, stk. 1.  

 Denne dyrlæge, der udpeges af den veterinære leder af  

 levnedsmiddelkontrolenheden, og som i det følgende benævnes »den  

 kontrollerende dyrlæge«, har adgang til besætningen i det omfang, det  

 skønnes nødvendigt for udøvelse af et forsvarligt tilsyn.
Tilsvarende gælder  

 for den veterinære leder af levnedsmiddelkontrolenheden.
Stk. 3.  Ejeren eller brugeren af en konsummælkbesætning  

 har pligt til, at yde den kontrollerende dyrlæge fornøden medhjælp ved gennemførelse af tilsynet og ved udtagelse af mælkeprøver m.m. samt at give den kontrollerende dyrlæge alle fornødne oplysninger om  

 besætningen, fodringen samt mælkens behandling og uopfordret at meddele  

 dyrlægen om optræden af sygdomme i besætningen samt om optræden af eller tegn  

 på nogen af de i § 20 anførte sygdomme hos personalet og om, hvad der i den  

 anledning er foretaget.
 Stk. 4.  Af den fra hver enkelt konsummælkbesætning  

 leverede mælk udtages der ved levnedsmiddelkontrolenhedens foranstaltning  

 prøver til laboratorieundersøgelse i overensstemmelse med den til enhver tid  

 af Veterinærdirektoratet givne instruks for udtagning og laboratoriemæssig  

 undersøgelse af mælk og konsummælkprodukter.
 Stk. 5.  Ejeren eller brugeren af en konsummælkbesætning  

 har pligt til at opbevare den af den kontrollerende dyrlæge senest  

 udfærdigede tilsynsattest.
 Stk. 6.  De lokale tilsynsmyndigheders - herunder den  

 kontrollerende dyrlæges - afgørelser i forbindelse med udøvelse af tilsynet  

 kan indbringes for Veterinærdirektoratet.
 Foranstaltninger i tilfælde af sygdomme m.m.
i konsummælkbesætninger § 4.  Opstår der sygdom hos malkekøerne i en  

 konsummælkbesætning eller i den øvrige del af kvægbesætningen, skal mælken  

 efter påbud derom fra den kontrollerende dyrlæge tilbageholdes enten fra hele  

 besætningen, fra en afsondret del af besætningen eller fra enkelte køer (køer  

 »udsættes«), og der skal efter dyrlægens anvisning foretages  

 nødvendige foranstaltninger med hensyn til afsondring, mærkning, rensning og  

 desinfektion.
 Stk. 2.  Mælken fra køer, der er »udsat«, må  

 først leveres på nærmere af den kontrollerende dyrlæge fastsatte betingelser.
Stk. 3.  Det er en ejer eller bruger af en  

 konsummælkbesætning forbudt at levere mælk fra køer, der er angrebet af eller mistænkes for at være angrebet af de i  

 lovgivningen om smitsomme sygdomme hos husdyrene nævnte ondartede smitsomme  

 sygdomme, f.eks. mund- og klovesyge, miltbrand, kvægtuberkulose eller smitsom  

 kalvekastning samt ved optræden af salmonellose, listeriose eller leukose, der i øvrigt er angrebet af sygdom ledsaget af feber eller  

 forstyrret almenbefindende, der er behandlet med lægemidler eller utøjsbekæmpelsesmidler, som  

 kan udskilles med mælken.
Såfremt en officiel tilbageholdelsesperiode ikke er  

 givet for det anvendte middel, skal mælken tilbageholdes i mindst 3 dage, der er lidende af en betændelsestilstand i yveret, der har  

 medført, at sekretet er forandret, jf. § 12, stk. 7.
der har pattebetændelse eller traumatisk beskadigelse af patterne, der har hudlidelser, f.eks. eksem eller ringorm i højere grad i lyske, på  

 bug, lår, yver eller patter, eller inficerede sår eller bylder på patter,  

 yver eller bagkrop, så der er risiko for, at sekretet kan komme til at  

 inficere mælken eller malkerens hænder, der har tilbageholdt efterbyrd eller i øvrigt har lidelser i  

 kønsorganerne ledsaget af rigeligt eller stinkende udflåd, der har diarrhoe, der nylig har kælvet, og hvor mælken er synligt forandret, jf. §  

 12, stk. 7,  der er gammeltmalkende, og hvor mælken er  

 synligt forandret, jf. § 12, stk. 7.
Stk. 4.  Det påhviler uopfordret enhver ejer eller  

 bruger af en konsummælkbesætning straks at fjerne fra stalden eller effektivt afsondre køer, der lidende  

 af sygdomme med stinkende og/eller rigeligt udflåd (f.eks. bylder eller  

 tilbageholdt rådagtig efterbyrd), samt at foretage nødvendige rensnings- og  

 desinfektionsforanstaltninger af staldpladsen ved afskrabning og afskrubning  

 med varmt vand tilsat 5 pct. soda og desinfektion med kalkmælk, at underrette den kontrollerende dyrlæge, hvis der i besætningen  

 opstår sygdomme med større udbredelse, f.eks. udbredte infektiøse lidelser,  

 udbredte forgiftningstilfælde eller udbredte diarrhoer, at underrette den kontrollerende dyrlæge samt mejeriet, såfremt  

 noget dyr i besætningen er angrebet af eller må mistænkes for at være  

 angrebet af en af de i lovgivningen om smitsomme sygdomme hos husdyrene  

 nævnte ondartede smitsomme sygdomme, f.eks. mund- og klovesyge, miltbrand,  

 kvægtuberkulose eller smitsom kalvekastning samt ved optræden af  

 salmonellose, listeriose eller leukose, og at underrette den kontrollerende dyrlæge ved dennes besøg i  

 besætningen om de sygdomstilfælde, som måtte være forekommet i besætningen  

 siden sidst foretagne tilsyn.
 Stk. 5.  Såfremt et dyr i en besætning må mistænkes for  

 at være angrebet af en af de i stk. 4 nævnte smitsomme sygdomme, skal den  

 kontrollerende dyrlæge - efter forhandling med Veterinærdirektoratet - træffe  

 afgørelse om, hvorvidt mælken fra besætningen fortsat må leveres.
Stk. 6.  Når politimesteren har meddelt ejeren eller  

 brugeren af en besætning et skriftligt tilhold i anledning af, at en af de i  

 stk. 4 nævnte ondartede smitsomme sygdomme er konstateret på ejendommen,  

 bortfalder godkendelsen af besætningen indtil videre.
Den kontrollerende  

 dyrlæge kan dog efter indhentet tilladelse fra Veterinærdirektoratet på  

 nærmere af direktoratet fastsatte betingelser tillade levering af mælk fra  

 besætningen, før det offentlige tilsyn med denne er hævet.
 Indretning af stald, malkestald, mælkerum m.m.
 § 5.  Stalden med alle dertil hørende lokaliteter skal  

 være indrettet således, at effektiv renholdelse og hygiejnisk malkearbejde  

 kan gennemføres, og således at mælken efter udmalkningen kan behandles og  

 opbevares i et særligt rum (mælkerum), jf. dog § 13, stk. 1.
Stk. 2.  Stalden skal være godt oplyst med kunstig  

 belysning; dette gælder specielt rense- og malkegange.
Den skal til stadighed  

 være vel ventileret, om fornødent ved mekanisk ventilation.
Stk. 3.  Gulve i båsestalde, foderstalde, hvilestalde og  

 på opsamlingspladser skal være uigennemtrængelige for fugtighed samt lette at  

 rengøre.
I båsestalde skal grebningen have passende dimensioner og effektive  

 afløb, og staldgangen skal have en passende bredde med fald mod grebningen.  

 Gulvene i foderstalde og på opsamlingspladser skal have et passende fald til  

 afløb.
Spaltegulve, skraberanlæg, skylleanlæg, anlæg for flydende gødning  

 eller andre udrensningsanlæg, der bevirker, at der under stalden eller dele  

 heraf findes gødning og/eller ajle med fri forbindelse til staldluften gennem  

 åbninger og spalter, må dog anvendes, forudsat at bestemmelsen i stk. 2 om,  

 at stalden til stadighed skal være vel ventileret, nøje overholdes.  

 Luftopsugning til stalden fra skyllekanaler, skraberkanaler m.m. under  

 staldgulvet skal undgås.
Hvis der i løsdriftstaldes hvileafdelinger anvendes  

 dybstrøelse, jf. § 8, stk. 3, kan kravet om tætte gulve uanset ovenstående  

 bestemmelser frafaldes, såfremt dette tillades i henhold til anden lovgivning  

 (f.eks. lov om miljøbeskyttelse).
Stk. 4.  Afløb fra stalden skal være forsynet med  

 vandlås.
Slambrønde skal såvidt muligt være anbragt uden for stalden.
Stk. 5.  Vægge bag køerne i båsestalde og vægge, der  

 indgår i bokse i disse stalde, skal i en højde af mindst 11/2 meter være  

 beklædt med et for fugt uigennemtrængeligt materiale.
Lofter skal være jævne  

 og støvtætte.
 Stk. 6.  Gulvene i kalvebokse, kælvebokse, sygebokse  

 m.m. skal holdes tørre og om fornødent være forsynet med gulvafløb.
§ 6.  Anvendes et specielt rum til malkning i  

 forbindelse med båsestald eller løsdriftstald, skal dette rum  

(malkestalden)  være af hensigtsmæssig størrelse og udformning, der  

 muliggør effektiv rengøring og hygiejnisk malkearbejde.
Foran malkestalden  

 skal indrettes en overdækket opsamlingsplads.
Er der direkte forbindelse  

 mellem malkestald og mælkerum, skal der herimellem findes en tætsluttende og  

 selvlukkende dør.
Malkestalden skal være godt oplyst med kunstig belysning  

 efter de i Dansk Standard (DS) nr. 700 fastsatte retningslinjer.  

 Luftindsugning må kun finde sted fra mælkerummet eller fra det fri.
Gulvet  

 skal have en skridsikker overflade, der er uigennemtrængelig for vand samt  

 let at rengøre.
Det skal have passende fald til afløb.
Afløbet skal gennem  

 vandlås eller anden egnet konstruktion føres til rensebrønd, der skal  

 placeres uden for malkestalden.
I malkestalden må der ikke forekomme  

 slambrønde, samlebrønde o.lign., der giver mulighed for stillestående vand.  

 Væggene skal være glatte og i en højde af mindst 11/2 meter være beklædt med  

 holdbart og vaskbart materiale uigennemtrængeligt for fugtighed f.eks.  

 glitpuds eller fliser.
Loftet skal være jævnt og støvtæt.
Er der i  

 malkestalden indrettet malkegrav, skal sider og gulv i denne være jævne,  

 vaskbare og beklædt med materiale uigennemtrængeligt for fugtighed.
Stk. 2.  Det er tilladt i malkestalden at installere  

 vacuumpumper, hvis disse er effektivt indkapslede, og udblæsningsledningen  

 fra vacuumpumpen føres ud af stalden og, hvis de er anbragt hensigtsmæssigt  

 på ben eller bæringer af rustbeskyttet metal eller andet egnet materiale.
Der  

 skal i malkestalden forefindes spuleslange tilsluttet frostfri vandforsyning.  

 Er der indrettet soppebassin ved indgangen til malkestalden, skal det være  

 forsynet med afløb.
Stk. 3.  I malkestalden må kun udføres de med malkning  

 og mælkekontrol forbundne arbejder, dog kan der i malkestalden fodres med  

 kraftfoder, når det tilstræbes at undlade brugen af stærkt støvende eller  

 stærkt lugtende foder.
Effekter, som er malkningen uvedkommende, må ikke  

 forefindes i malkestalden.
§ 7.  Mælkerummet samt rengørings- og opbevaringsrum ,  

 jf. § 13, stk. 1, og § 11, stk. 3, skal være af hensigtsmæssig størrelse og  

 af en udformning, der muliggør effektiv rengøring, effektiv renholdelse af  

 malkerekvisitter samt hygiejnisk behandling af mælken.
Foran rummets dør skal  

 et passende areal (mindst 2*2 m) være belagt med beton eller med fliser eller  

 med andet materiale, som forhindrer ansamling af overfladevand, og som  

 beskytter sugeslanger, spande m.m. mod jordforurening.
Rummene skal være godt  

 oplyst med kunstig belysning samt tilstrækkeligt ventileret med såvel et  

 luftindtag som en luftafgang.
Rummene må ikke have direkte forbindelse til  

 soverum, hestestald, svinestald, hønsehus, kloset eller være forsynet med  

 døre eller vinduer, der kan åbnes til mødding, affaldspladser eller  

 ensilagesiloanlæg.
Forbindelsen fra mælkerum til kostald skal ske via en  

 mellemgang, som er ventileret og har direkte forbindelse til det fri.  

 Eksisterende direkte forbindelser mellem mælkerum og kostald kan tillades,  

 såfremt der her imellem forefindes en tætsluttende og selvlukkende dør.
Stk. 2.  Gulvet i mælkerum samt i rengørings- og  

 opbevaringsrum skal være jævnt og uigennemtrængeligt for fugtighed og med  

 passende fald til afløb, der gennem en vandlås eller anden egnet konstruktion  

 føres til rensebrønd, der skal placeres uden for rummet.
Væggene skal være  

 glatte og i en højde af mindst 11/2 meter være beklædt med et holdbart og  

 vaskbart materiale, der er uigennemtrængeligt for fugtighed, f.eks. glitpuds  

 eller fliser.
Loftet skal være støvtæt og jævnt.
Stk. 3.  I mælkerum samt i rengørings- og opbevaringsrum  

 må vacuumpumpe ikke installeres.
For besætninger godkendt ved denne  

 bekendtgørelses ikrafttræden kan sådan installation dog tillades af den  

 kontrollerende dyrlæge, hvis disse installationer er effektivt indkapslede og  

 anbragt hensigtsmæssigt på ben eller bæringer af rustbeskyttet metal eller  

 andet egnet materiale.
Udblæsningsledninger fra vacuumpumpen skal føres ud af  

 mælkerummet.
Køleapparater, ophældningskar, rør, haner o.a. inventar i  

 mælkerummet skal installeres således, at en effektiv rengøring er mulig.  

 Fladekølere må således ikke anbringes nærmere ved væggen end 65 cm, medmindre  

 de lader sig svinge ud.
Eventuelle bæringer til kar o.a. må ikke være af træ,  

 men skal være af rustbeskyttet metal eller andet egnet materiale.
Stk. 4.  Installeres stationær mælkekøletank, skal den  

 for så vidt angår tanke, der installeres efter ikrafttrædelse af denne  

 bekendtgørelse, være typegodkendt af Statens Forsøgsmejeri.
Der skal  

 ventileres ud for kølemaskinens kondensator.
Mælkekøletanke og andre  

 opbevaringstanke skal placeres i mælkerummet eller i mælkeopbevaringsrummet  

 og således, at den mindste afstand mellem gulvet og det laveste punkt på  

 undersiden af tanken med undtagelse af udløbsrøret bliver 15 cm, at afstanden  

 mellem gulvet og udløbsrøret er mindst 10 cm, samt således at tanken er let  

 tilgængelig for rengøring fra alle sider.
Stk. 5.  Transportable mælkekøletanke og andre  

 opbevaringstanke skal være anbragt i mælkerummet eller i  

 mælkeopbevaringsrummet med undtagelse af den periode, hvor afhentning af  

 mælken kan forventes.
I denne periode skal tanken være placeret på et  

 overdækket sted (f.eks. under halvtag) og på fast underlag (f.eks.  

 cementeret).
Stk. 6.  Mælkerum samt rengørings- og opbevaringsrum må  

 kun anvendes til rengøring og opbevaring af malkerekvisitter samt til om- og  

 ophældning, afkøling og opbevaring af mælken.
Returmælk må ikke opbevares i  

 rummene.
I rummene må der kun forefindes ting til brug ved malkning, mælkens  

 behandling samt til renholdelse og opbevaring af malkerekvisitter.
Rummene må  

 ikke anvendes til uvedkommende formål, f.eks. badning eller anden form for  

 personlig toilette, bortset fra nødvendig afvaskning af hænder, arme m.m. hos  

 personer, der er beskæftiget med malkningen og mælkens behandling.
Til dette  

 formål skal der i rummene forefindes sæbe.
 Renholdelse af stald, malkestald, mælkerum m.m.
 § 8.  Stalden og de dertil hørende lokaliteter skal  

 til stadighed være vel rengjort, ryddelige og i god stand.
Stk. 2.  I båsestalde skal båse og grebning mindst 2  

 gange om dagen renses for gødning m.m. ved skrabning, spuling eller ved  

 særlige anordninger (f.eks. mekaniske udrensningsanlæg eller skylleanlæg.  

 Anvendes spaltegulve eller gødningsriste, skal de til stadighed holdes rene  

 og spalter og riste holdes åbne, således at der er fri passage for gødning og  

 ajle.
Båsene skal holdes tørre, om nødvendigt ved anvendelse af strøelse.
Til  

 strøelse må ikke anvendes stærkt støvende materialer.
Kalvebokse, kælvebokse,  

 sygebokse m.m., der er i brug, skal rengøres mindst een gang om ugen.
Lemme  

 til skylleanlæg, mekaniske udrensningsanlæg m.m. skal holdes lukket, når  

 rensning ikke foretages.
Stk. 3.  I løsdriftstalde skal gulve i foderstalde, på  

 foderpladser m.m. rengøres mindst een gang daglig ved skrabning, spuling  

 eller ved hjælp af særlige anordninger.
Anvendes spaltegulve eller riste,  

 skal disse til stadighed holdes rene og spalter og riste holdes åbne, således  

 at der er fri passage for gødning og ajle.
I hvileafdelingen kan dybstrøelse  

 anvendes, såfremt bestemmelsen i § 5, stk. 2, om ventilation nøje overholdes,  

 og der tilføres strøelse så hyppigt og i så store mængder som nødvendigt for  

 til stadighed at holde lejet tørt.
Strøelsen skal være af god kvalitet og må  

 ikke være stærkt støvende.
Stk. 4.  Malkestalden og inventar heri samt mælkerummet  

 og rengørings- og opbevaringsrum og inventar heri skal til stadighed holdes  

 vel rengjort, ryddelige og i god stand.
Eventuelt soppebasin ved indgangen  

 til malkestalden skal tømmes og rengøres i fornødent omfang.
Stk. 5.  Mindst een gang årligt skal såvel båsestalde  

 som løsdriftstalde med dertil hørende lokaliteter, jf. dog stk. 6,  

 hovedrengøres og desinficeres (f.eks. kalkes) eller eventuelt gives en anden  

 formålstjenlig overfladebehandling.
Er særlige udrensningsanlæg installeret,  

 skal gødningskældre, kanaler og andet tømmes, renses og desinficeres (f.eks.  

 kalkes) mindst een gang om året.
Hvilestaldens gødningsmåtte skal fjernes  

 mindst een gang om året.
Udover den årlige hovedrengøring kan den  

 kontrollerende dyrlæge, så ofte han skønner det nødvendigt, påbyde  

 hovedrengøring og overfladebehandling af vægge, lofter m.m.
 Stk. 6.  Mindst 2 gange årlig, og i øvrigt så ofte den  

 kontrollerende dyrlæge skønner det nødvendigt, skal malkestalden, mælkerummet  

 samt rengørings- og opbevaringsrum underkastes en hovedrengøring samt - om  

 nødvendigt - desinficeres (f.eks. kalkes) eller gives anden formålstjenlig  

 overfladebehandling.
 Stk. 7.  Desinfektionen skal udføres således, at der  

 ikke opstår risiko for tilblanding af desinfektionsmiddel til mælken.
Stk. 8.  Fluer, rotter, mus og andre skadedyr skal  

 bekæmpes med bekæmpelsesmidler, der er godkendt af Statens  

 Skadedyrlaboratorium.
Bekæmpelsesarbejdet skal udføres på en sådan måde, at  

 der ikke opstår risiko for tilblanding af bekæmpelsesmiddel i mælken.
Der må  

 ikke være fuglereder i stalden.
 Stk. 9.  Bekæmpelsesmidler, medicin o.lign. må i stalden  

 med dertil hørende lokaliteter kun opbevares i aflukket skab.
Stk. 10.  Det er forbudt at forrette nødtørft i stald,  

 mælkerum m.m.
Klosetter må ikke forefindes i stald, mælkerum m.m. eller have  

 direkte adgang fra disse rum.
 Stk. 11.  Opstaldning i båsestalde af dyr uden for båse  

 og bokse er ikke tilladt.
Andre dyr i stalden § 9.  I stalde med malkekvæg må ikke forefindes andre  

 dyr udover ungkvæg og kalve.
Den kontrollerende dyrlæge kan dog for stalde,  

 der er opført ved denne bekendtgørelses ikrafttræden godkende, at der i  

 stalden med malkekvæg opstaldes enkelte svin, såfremt stalden holdes  

 effektivt ventileret, og såfremt svinestierne er forsynet med effektive afløb  

 og renholdes daglig.
Såfremt stalden væsentlig ombygges, falder tilladelsen  

 dog bort.
Besætningen (identifikation, renholdelse m.m. og fodring) § 10.  De enkelte køer i besætningen skal være mærket  

 således, at de til stadighed sikkert kan identificeres.
Køerne skal holdes  

 rene og velplejede og klippes så ofte som nødvendigt.
Køernes klove skal  

 beskæres, så ofte det skønnes nødvendigt.
Køernes patter skal holdes  

 velplejede, om nødvendigt ved umiddelbart efter malkningen at anvende egnet  

 pattesalve (creme).
 Stk. 2.  Ungkreaturer, kalve og svin i malkekvægstalden  

 skal være rene og velplejede.
Stk. 3.  Alt foder og vand skal være frisk.
Hyppige og  

 bratte foderændringer bør undgås.
Stærkt lugtende fodermidler må ikke  

 opbevares i stalden.
Rekvisitter til brug ved malkning og mælkens behandling, disses  

 renholdelse og opbevaring § 11.  Malkemaskiner, mælkekøletanke, spande, sier,  

 kølere, røranlæg og andre rekvisitter, der anvendes ved malkningen og mælkens  

 behandling, skal - hvad angår de dele, der kommer i berøring med mælken -  

 være af aluminium, rustfrit stål, glas eller plexiglas.
Gummi af kvalitet,  

 filtermateriale og egnede plaststoffer af en sammensætning, der er  

 overensstemmende med de af Miljøministeriet til enhver tid givne regler  

 herom, kan også anvendes, men anvendelsen af disse stoffer skal indskrænkes  

 til sådanne formål, hvor disse stoffer med fordel kan anvendes.
De dele af  

 mælkekøletanke, der kommer i berøring med mælken skal dog altid være  

 fremstillet af rustfrit stål.
Stk. 2.  Malkemaskiner, mælkekøletanke, spande, sier,  

 kølere, røranlæg og andre rekvisitter til brug ved malkningen og mælkens  

 behandling skal være af en sådan udformning og holdes i en sådan stand, at  

 hensigtsmæssig malkning og mælkebehandling samt effektiv renholdelse er  

 mulig.
Gummiet skal udskiftes så hyppigt, at det ikke bliver kærvet eller  

 revnet.
Malkerekvisitterne må kun anvendes til malkearbejdet og mælkens  

 behandling.
Stk. 3.  Malkemaskiner, mælkekøletanke, spande, sier,  

 kølere, røranlæg og andre rekvisitter, der bruges ved malkningen og mælkens  

 behandling, skal holdes rene ved effektiv rengøring og desinfektion, der skal  

 foregå i mælkerummet eller i et særligt rengøringsrum, jf. dog stk. 12.  

 Malkesættene kan dog rengøres i malkestalden.
Rengøring af malkesættene i  

 løsdriftstalde med tilhørende åben malkeafdeling kan foregå i denne afdeling,  

 når rengøringen foregår i et lukket system med automatisk rengøring, og  

 således at malkesættene opbevares tilsluttet cirkulationsrensningssystemet,  

 indtil de atter tages i brug.
Stk. 4.  Rengøringen og desinfektionen skal foretages  

 umiddelbart efter benyttelsen (tømning). Spande, der har været benyttet til  

 fodermælk (skummetmælk, kærnemælk, valle m.m.), skal straks efter modtagelsen  

 fra mejeriet tømmes, rengøres og desinficeres.
Hvor fodermælk aftappes fra  

 tankvogn i spande eller i vogne, skal disse holdes rene.
Stk. 5.  Den i stk. 3 nævnte rengøring indledes med  

 afskylning ud- og indvendigt med koldt eller lunket vand.
Rengøringen skal  

 foretages ved brug af rengøringsmidler, der er afprøvet og fundet egnet til  

 formålet af Statens Forsøgsmejeri.
Efter rengøring foretages afskylning af  

 rengøringsmidlet med rent vand.
Emballagerne for sådanne rengøringsmidler  

 skal være forsynet med et af Statens Forsøgsmejeri godkendt  

 identifikationsmærke samt med oplysning om rengøringsmidlets bestanddele,  

 brugsområde og brugskoncentration.
Til rengøring af malkesæt, spande o.lign.  

 skal benyttes 2 kar med tilstrækkelig kapacitet, 1 til rengøring og 1 til  

 desinfektion.
 Stk. 6.  Den i stk. 3 nævnte desinfektion skal foretages  

 umiddelbart efter rengøringen på en af Veterinærdirektoratet godkendt måde.  

 En kombineret rengøring og desinfektion ved brug af kombinerede midler må kun  

 ske, såfremt Veterinærdirektoratet godkender sådanne midler.  

 Veterinærdirektoratet godkender for tiden følgende desinfektionsmåder:
 Anvendt desinfektionsmiddel skal bortskylles eller effekivt afdryppes  

 efter en passende virkningstid.
Stk. 7.  Uanset det i stk. 3 anførte, kan desinfektion  

 undlades, såfremt rekvisitterne efter rengøring med egnet rengøringsmiddel,  

 jf. stk. 5, behandles med natriumhydrogensulfat (surt sulfat) af en styrke på  

 mindst 6 promille (60 g natriumhydrogensulfat til 10 liter vand eller  

 200 ml stamopløsning (30 pct.) til 10 liter vand), og denne bortskylles eller  

 effektivt afdryppes efter en passende virkningstid.
Indtil 1. marts 1988 kan  

 dog også anvendes salpetersyre af en styrke på mindst 3 promille (0,05-0,1  

 mol) (100 cm3 salpetersyre (30 pct.) til 10 liter vand), når denne  

 bortskylles eller effektivt afdryppes efter en passende virkningstid.
Stk. 8.  Til rengøring skal der være let adgang til  

 koldt vand samt tilstrækkelige mængder af varmt vand.
I mælkerummet eller i  

 det særlige rengøringsrum skal der være installationer, der sikrer, at dette  

 krav er opfyldt.
Hvor den i stk. 12 omtalte dispensation er opnået, skal  

 varmt vand i tilstrækkelige mængder være til stede i umiddelbar nærhed af det  

 sted, hvor rengøringen af malkerekvisitter foregår.
 Stk. 9.  Vand til rengøring af malkerekvisitter skal  

 opfylde de bakteriologiske krav, som Veterinærdirektoratet foreskriver.  

 Stammer vandet ikke fra fælles vandværk, skal det een gang om året - for  

 leverandørens regning - undersøges efter nærmere af Veterinærdirektoratet  

 fastlagte regler.
Stk. 10.  Efter rengøring og desinfektion skal  

 malkerekvisitterne samt børster anbringes til tørring og udluftning på  

 rustbeskyttede metalkroge, trådhylder eller metalstativer, anbragt i  

 mælkerummet, rengøringsrummet eller i et særligt opbevaringsrum, jf. § 7.  

 Malkerekvisitter, der kommer i berøring med mælken, skal opbevares mindst 20  

 cm fra gulv.
Spande (transportspande, malkemaskinspande m.m.) skal anbringes  

 med åbningen nedad.
Mælkekøletanke skal efter tømning henstå med åbent udløb,  

 indtil opbevaring og køling af mælk atter påbegyndes.
 Stk. 11.  Malkeklude skal efter brugen omhyggeligt  

 rengøres i varmt vand tilsat rensemiddel og desinficeres og enten ophænges  

 til tørring og udluftning eller opbevares i egnet desinfektionsmiddel, til de  

 atter skal anvendes.
Stk. 12.  Den kontrollerende dyrlæge kan meddele ejere  

 eller brugere af mindre kvægbesætninger dispensation - eventuelt  

 tidsbegrænset - fra de i stk. 3 og 10 indeholdte krav om, at rengøring og  

 opbevaring af malkerekvisitter skal ske i mælkerummet, i rengøringsrummet  

 eller i et særligt opbevaringsrum, såfremt indretning af et praktisk  

 beliggende mælkerum ikke kan etableres i bestående bygninger.
Ved væsentlig  

 ombygning af stalden bortfalder en meddelt dispensation.
En dispensation kan  

 kun gives på betingelse af at rengøringen af malkerekvisitterne ikke foretages i stalden  

 eller i nærheden af møddinger, at rengøringen ikke foretages i rum eller under anvendelse af kar,  

 der benyttes til tøjvask.
at malkerekvisitterne kun opbevares på et rent og tørt sted, hvor de i videst mulig udstrækning skærmes mod tilsmudsning.
Malkerekvisitterne  

 må ikke anbringes i stalden, i nærheden af hønsehuse, møddinger,  

 spildevandsafløb, ajlebeholdere og latriner (klosetter) eller i lokaler, der  

 benyttes til garderobe eller tøjvask.
Malkerekvisitterne skal anbringes på  

 rustbeskyttede metalkroge eller metalstativer, således at de ikke kommer  

 nærmere underlaget end 50 cm.
Foregår ophængningen i det fri, skal  

 malkerekvisitterne effektivt overdækkes og underlaget cementeres eller  

 lignende.
Stk. 13.  Malketøj, jf. § 12, stk. 6, skal opbevares på  

 et rent og for den kontrollerende dyrlæge tilgængeligt sted.
Malketøj må ikke  

 opbevares hos malkeren.
Malkningen § 12.  Malkearbejdet og mælkens videre behandling skal  

 foregå på en hygiejnisk og sundhedsmæssig forsvarlig måde.
 Stk. 2.  Malkningen skal foregå i stalden eller i  

 malkestalden, jf. dog stk. 4.
Stk. 3.  Foretages malkningen i stalden, skal denne før  

 malkningens påbegyndelse være vel udluftet.
Mugning, strøning, strigling og  

 børstning samt fodring med stærkt lugtende eller stærkt støvende foder er  

 forbudt under og umiddelbart før malkningen.
Stk. 4.  Den kontrollerende dyrlæge kan dispensere fra  

 den i stk. 2 nævnte bestemmelse, når køerne ikke føres på stald, på  

 betingelse af at bestemmelsen i stk. 1 nøje overholdes.
Foretages malkningen  

 i malkestader med fast bund (cementeret eller brolagt), er betingelsen for  

 dispensation, at disse rengøres efter hver malkning.
Foretages malkningen i  

 malkefolde uden fast bund, er betingelsen for dispensation, at disse såvel om  

 eventuelle samlefolde, flyttes så ofte, at jordbunden heri ikke bliver  

 optrådt.
 Stk. 5.  Drivgange skal holdes i en sådan stand, at  

 køerne ved passagen gennem disse ikke forurenes i en sådan grad, at renlig  

 malkning vanskeliggøres.
Stk. 6.  Personer, beskæftiget ved malkningen og mælkens  

 videre behandling, skal være iført en særlig malkedragt af vaskbart stof.  

 Malkedragten skal være ren og skal i tilfælde af, at den er afvaskelig  

 (f.eks. gummi eller plast), rengøres efter hver malkning.
Håndvask skal  

 foretages umiddelbart før malkearbejdet påbegyndes og så ofte, det under  

 malkningen er påkrævet.
Stk. 7.  Forinden malkningen af den enkelte ko  

 påbegyndes, skal koens patter, yver og om nødvendigt de tilgrænsende dele af  

 lyske, lår og bug rengøres.
Malkningen skal indledes med, at yver og patter  

 aftørres grundigt med en i et desinfektionsmiddel opskyllet og hårdt opvredet  

 ren malkeklud af velegnet materiale (groft lærred, gulvkludestof el.lign.).  

 Som desinfektionsmiddel anvendes klorvand, jf. § 11, stk. 6, eller andet af  

 Veterinærdirektoratet til yveraftørring godkendt desinfektionsmiddel.  

 Desinfektionsmidlet skal udskiftes hyppigt under malkningen.
Til opbevaring  

 af malkeklude under malkningen skal anvendes en spand til ubrugte klude og en  

 spand til brugte klude.
Malkeklude skal være til stede i sådant antal, at der  

 forefindes mindst een klud pr. 3 køer.
Den kontrollerende dyrlæge kan påbyde,  

 såfremt besætningens mastitisforhold eller hygiejne gør det påkrævet, at der  

 anvendes een særskilt klud til hver ko.
Herefter skal malkeren udmalke  

 enkelte stråler fra hver patte i et dertil egnet kontrolmål til konstatering  

 af, om mælken er synlig forandret.
Den derved udmalkede mælk må ikke leveres  

 til mejeriet.
Håndmalkningen skal foretages med tørre hænder.
Udmalkning på  

 staldgulvet er ikke tilladt.
Stk. 8.  Pattedypningsmidler til malkende køer må alene  

 anvendes umiddelbart efter malkningen.
Midlerne skal være godkendt af  

 Veterinærdirektoratet efter en toksikologisk vurdering på Statens  

 Levnedsmiddelinstitut.
Stk. 9.  Malkningen af den enkelte ko skal gennemføres  

 så hurtigt og så lempeligt som muligt.
Anvendes malkemaskine, må der således  

 ikke malkes med højere vacuum end 38 cm kviksølv.
Tomgangsmalkning, malkning  

 med »belastet« pattesæt samt ustabilt vacuum under malkningen skal  

 undgås.
Stk. 10.  Køer med yver- og pattelidelser eller anden  

 sygdom samt køer, som er »udsat« fra mælkeleverance, skal altid  

 malkes sidst eller af en særlig malker med hånden eller under anvendelse af  

 en maskine, der kun anvendes til sådanne køer.
Mælk fra disse køer må ikke  

 passere fælles malkeanlæg (rørmalkningsanlæg). Ved kronisk yverbetændelse,  

 pattetråd eller lign. på en enkelt kirtel kan en »separat-malker«  

 anvendes efter den kontrollerende dyrlæges tilladelse.
Mælkens behandling § 13.  Om- og ophældning, sining, køling samt  

 opbevaring af mælken indtil leveringen til mejeriet må ikke foregå i stalden,  

 men skal foregå i særligt rum (mælkerum). Den kontrollerende dyrlæge kan  

 meddele ejere eller brugere af mindre kvægbesætninger dispensation (eventuelt  

 tidsbegrænset) fra kravet om særligt rum til mælkens behandling og  

 opbevaring, gældende enten for hele behandlingen m.m. af mælken eller for  

 dele heraf.
Opnås dispensation, skal om- og ophældning samt sining foregå i  

 det fri på en plads med ren, fast bund tilstrækkeligt fjernet fra  

 møddingspladser o.lign., og afkølingen må ikke foregå ved anvendelse af  

 overfladekøler.
Opbevaringen skal foregå således, at mælken holdes nedkølet,  

 jf. stk. 3, og således at den ikke udsættes for forurening, ilde lugt o.lign.
Stk. 2.  Spande med mælk skal under ophold i stalden og  

 under udbæring være forsynet med låg eller anden egnet overdækning.
Anvendes  

 sining, skal sipladens huller være så store, at pladen let lader sig rengøre.  

 Anvendes filtrering, må filtre ikke benyttes til mere end een malkning og  

 skal i øvrigt udskiftes så hyppigt som nødvendigt.
Anvendelse af siklæde er  

 forbudt.
Stk. 3.  Mælken skal umiddelbart efter malkningen køles  

 så effektivt som muligt og holdes således nedkølet indtil afhentningen.  

 Opbevares mælken i transportspande, skal det tilstræbes, at mælken omgående  

 nedkøles til 10 grader C eller derunder.
Den skal holdes afkølet, således at  

 temperaturen på intet tidspunkt indtil afhentningen overstiger 15 grader C.  

 Opbevares mælken i mælkekøletank, skal mælken senest 2 timer efter hver  

 malkning være afkølet til 10 grader C eller derunder.
 Stk. 4.  Mælken skal leveres hurtigst muligt til  

 mejeriet og så betids, at mejeriet kan varmebehandle mælken inden 24 timer  

 fra udmalkningen.
 Stk. 5.  Såfremt det mejeri, hvortil mælken leveres til  

 tilvirkning af konsummælkprodukter, har opnået Veterinærdirektoratets  

 godkendelse til forlænget opbevaringstid af mælk, jf. bekendtgørelse om  

 konsummælkprodukter, skal afkølingen og afhentningen dog gennemføres således:
Stk. 6.  Afkølingen af mælken skal foregå således, at  

 mælken ikke udsættes for forurening.
Bassiner til køling af mælk skal være af  

 hensigtsmæssig konstruktion og holdes rene ved daglig tømning og rengøring.  

 Daglig tømning kan undlades af bassin med låg, køleaggregat, når bassinet er  

 forsynet med låg, men kølevandet skal til enhver tid være rent og frisk.
Stk. 7.  Som kølemedium i køleapparatur og -tanke må  

 anvendes vand eller isvand.
Veterinærdirektoratet kan efter samråd med  

 Statens Forsøgsmejeri tillade brug af andre kølemedier.
 Stk. 8.  Beholdere med mælk skal indtil afhentningen  

 være lukkede.
Transport af mælk § 14.  Transport af mælk fra konsummælkbesætninger til  

 konsummælkmejerier eller suppleringsmejerier samt transport af  

 suppleringsleverancer af mælk mellem sådanne mejerier skal foregå hygiejnisk  

 forsvarligt, og således at mælken ikke udsættes for kvalitetsforringende  

 påvirkninger.
Transporten skal foregå uden unødig forsinkelse.
Stk. 2.  Såfremt mejeriet har opnået den i § 13, stk. 5,  

 litra a), nævnte tilladelse til forlænget opbevaringstid af mælk (48 timer),  

 må mælken under transporten højst have en temperatur på 10 grader C.
Såfremt  

 mejeriet har opnået den i § 13, stk. 5, litra b), nævnte tilladelse til  

 forlænget opbevaringstid af mælk (72 timer), må temperaturen under  

 transporten ikke overstige 6 grader C.
§ 15.  Transportbeholderne (spande, tanke o.lign.)  

 skal, inden mælken påfyldes, være omhyggeltigt rengjorte og desinficerede.  

 Denne rengøring og desinfektion skal foregå på mejeriet umiddelbart efter  

 spandenes tømning.
Dog kan rengøringen og desinfektionen indtil videre foregå  

 som angivet i § 11.
 Stk. 2.  Transportbeholderne skal være af aluminium,  

 rustfrit stål eller andet af Veterinærdirektoratet godkendt materiale og skal  

 være udformet således, at effektiv rensning er mulig.
 Stk. 3.  Tankvogne må kun benyttes til transporten,  

 såfremt de er typegodkendt af Statens Forsøgsmejeri.
§ 16.  Overførsel af mælk fra gårdtank, spande eller  

 andre beholdere til tankvogn skal ske således, at mælken ikke udsættes for  

 tilsmudsning eller kvalitetsforringende påvirkninger.
Ophældning af mælk i  

 tankvogn må ikke finde sted under åben himmel.
 Stk. 2.  Overførsel af mælk fra gårdtank, spande eller  

 andre beholdere til tankvogn skal ske ved hjælp af et pumpeaggregat, der  

 enten skal være fastgjort på tankvognen eller være installeret ved  

 gårdtanken.
 § 17.  Transportbeholdere skal under mælkens transport  

 være lukket effektivt og beskyttet mod tilsmudsning.
 Stk. 2.  Transportbeholderne må, hvad enten de  

 indeholder mælk eller er tomme, kun transporteres på vel renholdte vogne.
 Stk. 3.  Transportbeholderne må foruden til transport af  

 mælk kun benyttes til transport af fodermælk som skummetmælk, kærnemælk og  

 valle.
Stk. 4.  Mælk fra konsummælkbesætninger må transporteres  

 sammen med mælk fra andre besætninger, der ikke er godkendt til levering af  

 mælk til fremstilling af konsummælkprodukter, på betingelse af, at mælken fra  

 konsummælkbesætninger og mælken fra disse andre besætninger er effektivt  

 adskilt, eller at transportbeholderne er mærket således, at det fremgår  

 klart, om indholdet stammer fra konsummælkbesætninger eller disse andre  

 besætninger.
I øvrigt må mælken fra konsummælkbesætninger kun transporteres  

 sammen med mejeri- og konsummælkprodukter.
Den kontrollerende dyrlæge kan dog  

 give tilladelse til, at der sammen med mælken transporteres andre varer, der  

 i så fald skal holdes effektivt adskilt fra beholderne med mælk.
 § 18.  Transportbeholderne, herunder tanke med  

 tilhørende rør, haner og pumpeaggregater m.v., skal snarest muligt efter  

 tømningen rengøres og desinficeres som i § 11, stk. 5 og 6, angivet.  

 Rengøring af tankvogne kan dog undlades, såfremt der højst går 1 time imellem  

 tankvognens tømning, og fornyet påfyldning påbegyndes.
§ 19.  Kun personer, der af mejeriet er blevet  

 instrueret om mælkebedømmelse, hygiejnisk overførsel af mælken m.v., må  

 beskæftiges ved indmåling og overførsel af mælk til tankvogn.
Sådanne  

 personer skal under arbejdet bære en særlig arbejdsdragt og hovedbeklædning,  

 der skal være af vaskbart stof.
Arbejdsdragt og hovedbeklædning skal holdes  

 ren.
Personalets sundhedstilstand § 20.  Ved malkningen, mælkens behandling og ved  

 transport må ikke beskæftiges personer, der lider af feber og/eller  

 forstyrret almenbefindende, udbredte eller formentlig smitsomme hudsygdomme,  

 urene sår eller bylder på hænder, underarme eller i ansigt, lidelser i ører,  

 øjne, næse eller svælg ledsaget af pusagtigt udflåd, eller som lider af andre  

 smitsomme sygdomme, er smittefarlige bærere af eller har samkvem med  

 personer, der lider af sygdomme, hvis smitstoffer kan spredes gennem mælken  

 til andre mennesker, f.eks. tyfus, paratyfus, dysenteri, skarlagensfeber,  

 ondartet angina, smitsom hjerne- og rygmarvsbetændelse, akut børnelammelse,  

 smittefarlig tuberkulose eller syfilis.
Stk. 2.  Enhver person, der er beskæftiget ved mælkens  

 produktion, behandling og transport, har pligt til at underrette  

 arbejdsgiveren eller dennes repræsentant, såfremt han lider af eller mener at  

 lide af nogen af de i stk. 1 nævnte sygdomme, ligesom arbejdsgiveren eller  

 dennes repræsentant har pligt til uopholdelig at forbyde en person, som han  

 ved eller formoder er omfattet af bestemmelserne i stk. 1, at fortsætte  

 arbejdet samt påbyde vedkommende at søge læge samt uopholdeligt underrette  

 den kontrollerende dyrlæge.
Samme forbud kan udstedes af vedkommende  

 kommunalbestyrelse.
Stk. 3.  Konstateres hos en person, der er beskæftiget  

 eller har ophold på ejendommen, sådanne sygdomme, der gennem mælken kan  

 spredes til andre mennesker, må leverance af mælk til mejeriet kun ske efter  

 nærmere aftale i hvert enkelt tilfælde med embedslægen og den kontrollerende  

 dyrlæge.
Forud for genoptagelse af en evt. afbrudt leverance skal alle  

 malkeredskaber, derunder malkedragt m.m., grundigt rengøres og desinficeres.
Veterinærdirektoratet § 21.  Veterinærdirektoratet har til enhver tid adgang  

 til at undersøge de i bekendtgørelsen omhandlede forhold.  

 Veterinærdirektoratet er - når forholdene taler derfor - berettiget til  

 omgående at suspendere en konsummælkbesætnings godkendelse.
Meddelelse herom  

 samt om, hvad der videre skal foretages, skal omgående tilgå de lokale  

 tilsynsmyndigheder, jf. § 2, stk. 1, og mejeriet.
 Stk. 2.  Veterinærdirektoratet kan, når forholdene taler  

 derfor og efter forud indhentet udtalelse fra de lokale tilsynsmyndigheder,  

 meddele dispensation fra bestemmelserne i nærværende bekendtgørende.
Straffebestemmelser § 22.  Overtrædelse af bestemmelserne i §§ 1 og 2, §  

 3, stk. 3, §§ 4-8, samt §§ 11, 14 og 20 straffes med bøde.
Ikrafttrædelses- og ophævelsesbestemmelser § 23.  Denne bekendtgørelse træder i kraft den 1.  

 januar 1988.
 Stk. 2.  Bekendtgørelse nr. 434 af 25. august 1976 om  

 produktion og transport af mælk til konsummælkprodukter som ændret ved  

 bekendtgørelse nr. 40 af 23. januar 1987 ophæves.
