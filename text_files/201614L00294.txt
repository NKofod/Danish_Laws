Betænkning afgivet af Energi-, Forsynings- og Klimaudvalget den 8. december 2016 Betænkning over Forslag til lov om ændring af lov om elforsyning og lov om naturgasforsyning (It-beredskab i el- og naturgassektorerne, gebyr for tilladelser til Energinet.dk og forhøjelse af indtægtsrammer for netvirksomheder m.v.) [af energi-, forsynings- og klimaministeren (Lars Christian Lilleholt)]:
1. Ændringsforslag Socialdemokratiets, Enhedslistens, Alternativets, Radikale Venstres og Socialistisk Folkepartis medlemmer af udvalget har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 9. november 2016 og var til 1. behandling den 22. november 2016. Lovforslaget blev efter 1. behandling henvist til behandling i Energi-, Forsynings- og Klimaudvalget.
Møder Udvalget har behandlet lovforslaget i 3 møder.
Høring Tre udkast til lovforslaget har inden fremsættelsen været sendt i høring, og energi-, forsynings- og klimaministeren sendte den 22. august, den 21. september og den 6. oktober 2016 disse udkast til udvalget, jf.
EFK (folketingsåret 2015-16) alm. del  bilag 378 og 401 og EFK alm. del  bilag 8. Den 9. november 2016 sendte energi-, forsynings- og klimaministeren de indkomne høringssvar og et notat herom til udvalget.
Spørgsmål Udvalget har stillet 8 spørgsmål til energi-, forsynings- og klimaministeren til skriftlig besvarelse, som denne har besvaret.
3. Udtalelse fra energi-, forsynings- og klimaministeren Energi-, forsynings- og klimaministeren har over for udvalget oplyst følgende:
I forhold til bemærkningerne til lovforslagets § 85 c, stk. 6, og § 15 b, stk. 6, ønskes det præciseret, at energi-, forsynings- og klimaministeren senest med udgangen af 2018 vil gennemføre en evaluering af placeringen af tilsynet med virksomhedernes overholdelse af reglerne.
Tidspunktet for evalueringen er valgt ud fra et hensyn til, at opgaven er implementeret og overgået til en driftsfase på evalueringstidspunktet.
4. Indstillinger og politiske bemærkninger Et flertal i udvalget (DF, V, LA og KF) indstiller lovforslaget til vedtagelse uændret.
 Et mindretal i udvalget (S, EL, ALT, RV og SF) indstiller lovforslaget til vedtagelse med de stillede ændringsforslag.
S, EL, ALT, RV og SF finder det ikke hensigtsmæssigt, at det er samme myndighed, som både varetager den overordnede koordinerende opgave i it-beredskabet og fører tilsyn med it-sikkerheden hos virksomhederne.
Mindretallet har derfor stillet ændringsforslag, der sikrer adskillelse mellem udførelse af tilsynsvirksomhed med virksomhedernes it-beredskab og den overordnede koordinerende opgave, som i dag varetages af Energinet.dk som transmissionsvirksomhed.
 Selv om ændringsforslagene ikke vedtages, vil mindretallet stemme for lovforslaget, idet mindretallet da lægger vægt på udtalelsen fra energi-, forsynings- og klimaministeren om, at ministeren senest ved udgangen af 2018 vil gennemføre en evaluering af placeringen af tilsynet med virksomhedernes overholdelse af reglerne.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
5. Ændringsforslag med bemærkninger Ændringsforslag Til § 1 Af et mindretal (S, EL, ALT, RV og SF):
 1) I den under nr. 6 foreslåede § 85 c indsættes i stk. 6 som 2. pkt.:
»Reglerne skal sikre, at tilsynet med virksomhedernes it-beredskab, jf. stk. 1, varetages af en myndighed, der ikke varetager overordnede koordinerende opgaver i it-beredskabet.« [Varetagelse af tilsynet med virksomhedernes it-beredskab] Til § 2 2) I den under nr. 2 foreslåede § 15 b indsættes i stk. 6 som 2. pkt.:
»Reglerne skal sikre, at tilsynet med virksomhedernes it-beredskab, jf. stk. 1, varetages af en myndighed, der ikke varetager overordnede koordinerende opgaver i it-beredskabet.« [Varetagelse af tilsynet med virksomhedernes it-beredskab] Bemærkninger Til nr. 1 Efter den foreslåede bestemmelse i § 85 c, stk. 6, jf. lovforslagets § 1, nr. 6, fastsætter energi-, forsynings- og klimaministeren regler for udførelse af tilsyn med virksomhedernes it-beredskab, jf. § 85 c, stk. 1.
 Med ændringsforslaget foreslås, at regler, der udstedes i medfør af § 85 c, stk. 6, skal sikre, at tilsynet med virksomhedernes it-beredskab, jf. stk. 1, varetages af en myndighed, der ikke varetager overordnede koordinerende opgaver i it-beredskabet.
 Den foreslåede ændring har til hensigt at sikre en adskillelse mellem udførelse af tilsynsvirksomhed med virksomhedernes it-beredskab og den overordnede koordinerende opgave, som i dag varetages af Energinet.dk som transmissionsvirksomhed.
 Det forudsættes således, at ministeren fastsætter regler, hvorefter tilsynet med virksomhedernes it-beredskab, jf. § 85 c, stk. 1, varetages af en myndighed, der ikke varetager overordnede koordinerende opgaver i it-beredskabet.
Til nr. 2 Efter den foreslåede bestemmelse i § 15 b, jf. lovforslagets § 2, nr. 2, fastsætter energi-, forsynings- og klimaministeren regler for udførelse af tilsyn med virksomhedernes it-beredskab, jf. § 15 b, stk. 1.
 Med ændringsforslaget foreslås, at regler, der udstedes i medfør af § 15 b, stk. 6, skal sikre, at tilsynet med det beredskabsarbejde, der udføres, jf. § 15 b, stk. 1, varetages af en myndighed, der ikke varetager overordnede koordinerende opgaver i it-beredskabet.
 Den foreslåede ændring har til hensigt at sikre en adskillelse mellem udførelse af tilsynsvirksomhed og den overordnede koordinerende opgave, som i dag varetages af Energinet.dk som transmissionsvirksomhed.
 Det forudsættes således, at ministeren fastsætter regler, hvorefter tilsynet med virksomhedernes it-beredskab, jf. § 15 b, stk. 1, varetages af en myndighed, der ikke varetager overordnede koordinerende opgaver i it-beredskabet.
Mikkel Dencker (DF) Dorthe Ullemose (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Thomas Danielsen (V) fmd.
Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Carl Holst (V) Carsten Bach (LA) Villum Christensen (LA) Mette Abildgaard (KF) Lars Aslan Rasmussen (S) Bjarne Laustsen (S) Malte Larsen (S) Jens Joel (S) Kirsten Brosbøl (S) Lea Wermelin (S) nfmd.
Karin Gaardsted (S) Søren Egge Rasmussen (EL) Peder Hvelplund (EL) Christian Poll (ALT) Andreas Steenberg (RV) Ida Auken (RV) Pia Olsen Dyhr (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
