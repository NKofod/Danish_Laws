Bekendtgørelse om forretningsorden for  

 Fondsrådet I medfør af § 83, stk. 5, i lov om værdipapirhandel  

 m.v., jf. lovbekendtgørelse nr. 587 af 9. juli 2002,  

 fastsættes:
Kapitel 1 Fondsrådets medlemmer og suppleanter § 1. Fondsrådet består af 12 medlemmer  

 med henholdsvis økonomisk eller juridisk indsigt samt indsigt i  

 værdipapirmarkedet. Økonomiministeren udnævner formanden  

 og næstformanden, og udnævner efter indstilling de øvrige  

 medlemmer samt suppleanter herfor.
 Stk. 2. Medlemmer udpeges for 4 år ad gangen og kan  

 genudpeges.
§ 2. For hvert medlem udpeges en suppleant.
Ved et  

 medlems forfald deltager suppleanten på medlemmets vegne.
Ved  

 formandens forfald fungerer næstformanden som formand.
 Stk. 2. Suppleanterne udpeges på samme måde som de  

 pågældende medlemmer.
 Stk. 3 . Et medlem af Fondsrådet og suppleanten for et  

 medlem må ikke samtidig være medlem af ledelsen for en  

 fondsbørs, en autoriseret markedsplads, en clearingcentral, en  

 værdipapircentral, en autoriseret pengemarkedsmægler eller en  

 værdipapirmægler.
Kapitel 2 Kompetence § 3. Fondsrådet fastsætter regler  

 om:
 1)	Betingelser for værdipapirers optagelse til notering eller  

 handel på en fondsbørs, jf. værdipapirhandelslovens  

 § 21, stk. 2, og § 22, stk. 4.
 2)	Børsprospekters indhold, undtagelse fra prospektpligten, og  

 om prospekters og udbudsmateriales offentliggørelse, jf.  

 værdipapirhandelslovens § 23, stk. 4, og § 24,  

 stk. 2.
 3)	Sletning og suspension af værdipapirer fra noteringen, jf.  

 værdipapirhandelslovens § 25, stk. 5.
 4)	Udstederes og aktionærers oplysningsforpligtelser, jf.  

 værdipapirhandelslovens § 30, stk. 1 og 2.
 5)	Tilbudspligt, når en aktiepost i et børsnoteret selskab  

 overdrages, og om tilbudsdokumentets indhold og offentliggørelse, jf.  

 værdipapirhandelslovens § 32, stk. 3.
 6)	Indberetningspligt, herunder omfang og indhold og hvortil der skal  

 indberettes ved aftaler om overdragelse af børsnoterede  

 værdipapirer m.v., jf. værdipapirhandelslovens § 33,  

 stk. 4.
 7)	Udbudsprospekters indhold m.v., jf. værdipapirhandelslovens  

 § 44, stk. 5, samt om betaling af gebyrer for behandling af  

 prospekter, jf. værdipapirhandelslovens § 45,  

 stk. 4.
 § 4. Fondsrådet kan fastsætte regler  

 om:
 1)	Nærmere bestemte instrumenters (værdipapirers)  

 undtagelse fra loven, jf. værdipapirhandelslovens § 2,  

 stk. 2.
 2)	Udvidelse af indberetningspligten til at omfatte andre end de i  

 § 33, stk. 1, nævnte værdipapirhandlere eller til at  

 omfatte andre unoterede værdipapirer, jf. værdipapirhandelslovens  

 § 33, stk. 2.
 3)	Fritagelse for udbudsprospektpligten, jf.  

 værdipapirhandelslovens § 43, stk. 3.
 4)	Det nærmere indhold af udbudsmateriale, jf.  

 værdipapirhandelslovens § 46, stk. 2.
 5)	Autoriserede pengemarkedsmægleres drift af markeder for  

 børsnoterede pengemarkedsrelaterede værdipapirer, jf.  

 værdipapirhandelslovens § 48, stk. 3.
 § 5. Fondsrådet træffer  

 afgørelse i sager om:
 1)	Instrumenters og kontrakters inddragelse under loven:  

 Værdipapirhandelslovens bestemmelser om værdipapirer finder  

 anvendelse på andre instrumenter og kontrakter efter Fondsrådets  

 beslutning, jf. værdipapirhandelslovens § 2, stk. 1, nr.  

 12.
 2)	Børsprospekters godkendelse: Fondsrådet træffer  

 beslutning om prospektets godkendelse, jf. værdipapirhandelslovens  

 § 23, stk. 3.
 3)	Oplysningsforpligtelser: Fondsrådet påser, at udstedere  

 og enhver, der besidder aktier i selskaber, der har aktier optaget til  

 notering på en fondsbørs eller optaget til handel på en  

 autoriseret markedsplads, overholder bestemmelserne i  

 værdipapirhandelslovens kapitel 7 om oplysningsforpligtelser, jf.  

 værdipapirhandelslovens § 29 a.
 4)	Overtagelsestilbud: Fondsrådet kan fritage fra forpligtelsen  

 til at give overtagelsestilbud efter værdipapirhandelslovens § 31,  

 stk. 1, såfremt særlige forhold gør sig  

 gældende, jf. værdipapirhandelslovens § 31, stk. 2.  

 Fondsrådet påser overholdelse af værdipapirhandelslovens  

 § 31, stk. 1, jf. værdipapirhandelslovens § 31,  

 stk. 3. Fondsrådet påser overholdelsen af, at erhververen  

 udarbejder og offentliggør et tilbudsdokument, jf.  

 værdipapirhandelslovens § 32.
 5)	Indberetning af handler: Fondsrådet påser overholdelsen  

 af bestemmelserne i kapitel 9 om indberetning af handler, jf.  

 værdipapirhandelslovens § 33 a.
 6)	Prospekter ved første offentlige udbud: Fondsrådet  

 påser, at prospekter ved første offentlige udbud opfylder  

 forskrifterne i værdipapirhandelslovens kapitel 22 og bestemmelser  

 fastsat i medfør heraf, jf. værdipapirhandelslovens §§ 44  

 og 45.
 7)	Værdipapirmægler- og pengemarkedsmæglervirksomhed:  

 Fondsrådet kan efter indstilling fra den fondsbørs, hvor et  

 værdipapir er noteret eller handlet, tillade, at der etableres  

 værdipapirmæglervirksomhed, og kan i forbindelse hermed  

 fastsætte de nærmere vilkår for  

 værdipapirmægleres virksomhed, jf. værdipapirhandelslovens  

 § 47, stk. 2. Fondsrådet kan bestemme, at en  

 pengemarkedsmægler må udøve virksomhed som  

 værdipapirmægler, jf. værdipapirhandelslovens § 48,  

 stk. 3.
 § 6. Følgende regler samt ændringer  

 heri skal anmeldes til Fondsrådet, jf. § 83,  

 stk. 6:
 1)	En fondsbørs' regler om vilkårene for markedets  

 funktion og gennemsigtighed, regler for adgang til markedet og regler for  

 gebyrer for indberetninger og offentliggørelse m.v., jf.  

 værdipapirhandelslovens § 19, stk. 1 og 2, og § 33,  

 stk. 4, 2. pkt.
 2)	En autoriseret markedsplads' regler om optagelse af  

 værdipapirer til handel, udstederens og aktionærers  

 oplysningsforpligtelser, regler om vilkårene for at være medlem  

 samt ophør af handel m.v., jf. værdipapirhandelslovens  

 § 41, stk. 3, og § 42, stk. 5.
 3)	En clearingcentrals regler om clearing og afvikling samt regler om  

 tilslutningen som clearingdeltager m.v., jf. værdipapirhandelslovens  

 § 52, stk. 1 og 2, og § 54, stk. 4.
 Stk. 2. Fondsrådet kan give fondsbørser,  

 autoriserede markedspladser og clearingcentraler pålæg om at  

 ændre de af stk. 1 omfattede regler eller fastsætte  

 supplerende regler, jf. værdipapirhandelslovens § 83,  

 stk. 7.
 § 7. Fondsrådet kan kræve de  

 oplysninger, som er nødvendige for Fondsrådets virksomhed, fra  

 selskaber som opregnet i værdipapirhandelslovens § 87, jf.  

 værdipapirhandelslovens § 87 a.
§ 8. Fondsbørsers, autoriserede  

 markedspladsers, clearingcentralers eller værdipapircentralers  

 afgørelser i sager af vidtrækkende eller principiel betydning  

 truffet i henhold til egne regelsæt kan indbringes for Fondsrådet  

 senest 4 uger efter, at afgørelsen er meddelt den  

 pågældende.
Indbringelsen kan tillægges opsættende  

 virkning, jf. værdipapirhandelslovens § 88, stk. 3.
 § 9. Fondsrådet kan, hvor dette er  

 udtrykkeligt anført, bestemme, at visse beføjelser, der er  

 tillagt Fondsrådet efter værdipapirhandelsloven og i regler  

 udstedt i medfør af loven, kan udøves af en fondsbørs  

 henholdsvis en autoriseret markedsplads på nærmere fastsatte  

 vilkår, jf. værdipapirhandelslovens §§ 26, 29 a,  

 stk. 2, 32 a, 33 a, stk. 2 og 83 a.
 § 10. Fondsrådet træffer  

 afgørelse om, hvorvidt der skal rettes henvendelse til  

 anklagemyndigheden om tiltale for overtrædelse af  

 værdipapirhandelsloven, samt regler udstedt i medfør af denne  

 lov.
 § 11. Finanstilsynet virker som sekretariat for  

 Fondsrådet og optræder på dettes vegne i den  

 forbindelse.
 Stk. 2. Rådet kan til enhver tid forlange alle  

 nødvendige oplysninger fra sekretariatet.
 Stk. 3. Sekretariatet udfører rådets  

 beslutninger.
 Stk. 4. Sekretariatet forelægger sager for rådet.  

 Endvidere kan rådet forlange en sag omfattet af §§ 3-7 gjort til  

 genstand for behandling i rådet på førstkommende  

 møde.
 § 12. Formanden kan uden at forelægge de  

 konkrete sager for rådet afgøre sager, som er af  

 uopsættelig karakter, fordi øjemedet ellers ville forspildes.  

 Sekretariatet henholdsvis formanden giver beretning om sådanne  

 afgørelser senest på det følgende møde i  

 rådet.
Stk. 2. Sekretariatet kan afgøre 1)	sager, hvis afgørelse Fondsrådet har delegeret til  

 sekretariatet, eller for hvis behandling Fondsrådet har fastsat  

 retningslinier, 2)	sager, der kan afgøres efter Fondsrådets faste praksis,  

 eller som sekretariatet skønner er rutinesager.
§ 13. Sekretariatet fører de med  

 rådets virksomhed forbundne forhandlinger med offentlige myndigheder,  

 organisationer, virksomheder under tilsyn og private.
Det samme gælder  

 samarbejde med internationale eller andre landes myndigheder.
Kapitel 3 Rådets møder og stemmeregler § 14. Rådets formand leder rådets  

 møder.
Stk. 2. Rådet afholder møde på de af  

 rådet vedtagne mødedage, og i øvrigt så ofte  

 formanden finder anledning hertil, eller når 3 medlemmer eller  

 sekretariatet fremsætter ønske om afholdelse af møde til  

 behandling af nærmere angivne spørgsmål.
Rådets  

 enkelte medlemmer kan begære en sag gjort til genstand for behandling i  

 rådet.
 Stk. 3. Medlemmer indkaldes til rådets møder med  

 mindst 7 dages varsel, medmindre formanden bestemmer andet.
Stk. 4. Med mødeindkaldelsen skal følge en  

 dagsorden, der indeholder en angivelse af de sager, der kommer til  

 behandling.
Det materiale, der er nødvendigt til behandling af  

 sagerne, skal så vidt muligt være vedlagt dagsordenen.
 Stk. 5. Medlemmer, der er forhindret i at give møde,  

 skal give rådets sekretær meddelelse herom hurtigst muligt.  

 Medlemmet sørger selv for at indkalde og videregive materiale til  

 mødet til sin suppleant.
§ 15. Ved rådets behandling af 1)	sager om udstedelse af regler om god værdipapirhandelsskik  

 samt 2)	sager om god værdipapirhandelsskik, jf.  

 værdipapirhandelslovens § 3, stk. 1, af principiel karakter  

 eller af vidtgående betydning indkaldes Forbrugerombudsmanden til at  

 deltage i det pågældende dagsordenspunkt.
Forbrugerombudsmanden  

 udpeger en fast suppleant, der ved hans forfald deltager på  

 Forbrugerombudsmandens vegne og har samme beføjelser som  

 Forbrugerombudsmanden.
 Stk. 2. Forbrugerombudsmanden har i de under stk. 1, nr.  

 1, nævnte sager samme beføjelser som rådets medlemmer.
Stk. 3. Sekretariatet sender det nødvendige materiale  

 til Forbrugerombudsmanden.
Forbrugerombudsmanden må kun modtage  

 materiale til brug for behandlingen af den sag, som han skal deltage i.
Stk. 4. Ved rådets behandling af de under stk. 1,  

 nr. 1, nævnte sager afgiver medlemmerne af rådet og  

 Forbrugerombudsmanden under ét deres bemærkninger til  

 oplægget.
Eventuelt forskellige holdninger til oplægget afspejles  

 i disse bemærkninger.
§ 16. Finanstilsynets direktør, eller hvem  

 blandt Finanstilsynets ansatte denne bemyndiger dertil, og rådets  

 sekretær deltager i rådets møder.
Andre af Finanstilsynets  

 ansatte kan med formandens samtykke deltage i møderne.
 Stk. 2. Fondsrådets møder er ikke offentlige.
 § 17. Rådet er beslutningsdygtigt, når  

 mindst halvdelen af medlemmerne er til stede under behandlingen af en sag.
Stk. 2. Rådet træffer beslutning ved simpelt  

 stemmeflertal blandt de tilstedeværende medlemmer.
Ved stemmelighed er  

 formandens stemme afgørende.
 Stk. 3. Finanstilsynets direktør, rådets  

 sekretær og andre af tilsynets ansatte, som deltager med formandens  

 samtykke, har ikke stemmeret i rådet.
§ 18. Formanden søger for, at der  

 føres en forhandlingsprotokol, der indeholder et referat af  

 rådets forhandlinger og beslutninger.
Forbrugerombudsmanden eller et  

 medlem, der ikke er enig i en beslutning, har ret til at få sin mening  

 indført i referatet.
Stk. 2. Rådets sekretær udarbejder snarest muligt  

 efter mødet et referat heraf og sender det efter formandens  

 godkendelse til medlemmerne.
Medlemmerne kan komme med indsigelser til  

 referatet på det følgende møde, men bedes fremsende  

 indsigelser skriftligt til sekretæren hurtigst muligt efter referatets  

 modtagelse.
 Stk. 3. Ved hvert møde skal samtlige  

 tilstedeværende medlemmer underskrive referatet af seneste  

 møde.
 Stk. 4. Forbrugerombudsmanden får tilsendt referat  

 vedrørende de punkter på dagsordenen, som Forbrugerombudsmanden  

 har deltaget i.
Kapitel 4 Inhabilitet § 19. Et medlem må ikke være til stede  

 under behandlingen af en sag, hvis der foreligger omstændigheder, der  

 er egnede til at svække tilliden til medlemmets upartiskhed i  

 sagen.
Stk. 2. Et medlem har pligt til, inden en sags behandling  

 påbegyndes, over for formanden at meddele, at medlemmet ikke kan  

 deltage i sagens behandling, eller redegøre for omstændigheder,  

 som kan medføre, at der er tvivl om medlemmets habilitet.
I denne  

 forbindelse skal medlemmet besvare de spørgsmål, som formanden  

 eller andre medlemmer stiller.
Stk. 3. Rådet afgør selv og uden deltagelse af  

 det pågældende medlem, om vedkommende kan deltage i sagens  

 behandling.
Rådet kan delegere denne kompetence til formanden.
Stk. 4. Såfremt rådet skønner, at  

 udlevering af materiale vedrørende en sag til et inhabilt medlem ikke  

 bør finde sted, kan rådet beslutte, at materialet ikke eller  

 først på et nærmere angivet tidspunkt skal udleveres til  

 det pågældende medlem.
Rådet kan delegere denne kompetence  

 til formanden.
 Stk. 5. Spørgsmålet om inhabilitet skal  

 indgå som fast punkt på Fondsrådets dagsorden.
 Stk. 6. Stk. 1-5 finder tilsvarende anvendelse på  

 suppleanter og Forbrugerombudsmanden.
Kapitel 5 Tavshedspligt og offentlighed § 20. Fondsrådets medlemmer, suppleanter og  

 Forbrugerombudsmanden er underlagt tavshedspligt i henhold til  

 værdipapirhandelslovens § 84 a. 1. pkt. gælder dog ikke i  

 fuldt omfang ved behandling af sager om udstedelse af regler om god  

 værdipapirhandelsskik, jf. stk. 2.
Stk. 2. I forbindelse med rådets behandling af sager om  

 udstedelse af regler om god værdipapirhandelsskik kan de i stk. 1  

 nævnte personer, selv om de er underlagt særlig tavshedspligt,  

 forud for møderne i fortrolighed drøfte  

 spørgsmålene i en videre kreds.
Efter at Fondsrådet har  

 afgivet sin udtalelse om sagen, kan de i stk. 1 nævnte personer  

 offentligt udtale sig om egne holdninger.
I forbindelse med de  

 forudgående drøftelser og de efterfølgende udtalelser  

 må der ikke gives oplysninger om en virksomheds  

 forretningsmæssige forhold, kunders forhold eller oplysninger, som  

 efter deres karakter er fortrolige.
 Stk. 3. Reglen i stk. 2 ændrer ikke ved  

 regler, der gælder vedrørende behandling af det udleverede  

 materiale, jf. stk. 4-6.
Stk. 4. Et medlem kan drøfte sager omfattet af  

 §§ 3-7 med sin suppleant og videregive materiale i tilknytning hertil  

 til sin suppleant.
Formanden kan i særlige tilfælde træffe  

 beslutning om, at rådets materiale alene kan drøftes af  

 rådets medlemmer.
Dette anføres på det udsendte  

 materiale.
Stk. 5. En virksomhed, som afgiver oplysninger om forretnings-  

 eller driftshemmeligheder til Fondsrådet, kan over for rådets  

 formand fremsætte begæring om, at oplysningerne ikke tilgår  

 det samlede råd.
Formanden afgør herefter, i hvilket omfang og  

 under hvilken form oplysningerne under hensyn til forholdenes beskaffenhed  

 bør gives.
 Stk. 6. Formanden kan bestemme, at skriftligt materiale  

 først omdeles på mødet og tilbageleveres ved  

 mødets slutning.
§ 21. Rådets afgørelser  

 offentliggøres på Finanstilsynets hjemmeside, hvis de har  

 principiel karakter.
I det omfang, det er nødvendigt, anonymiseres  

 afgørelserne.
Kapitel 6 Årlig beretning § 22. Fondsrådet afgiver en årlig  

 beretning til økonomi- og erhvervsministeren om rådets  

 virksomhed, jf. § 84, stk. 4.
Kapitel 7 Ikrafttræden § 23. Bekendtgørelsen træder i kraft  

 den 1. februar 2003.
 Stk. 2. Bekendtgørelse nr. 833 af 23. oktober 1997 om  

 forretningsorden for Fondsrådet ophæves.
 Stk. 3. Bekendtgørelse nr. 985 af 5. december 2002 om  

 forretningsorden for Fondsrådet anses for bortfaldet.
