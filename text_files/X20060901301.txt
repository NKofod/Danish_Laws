Obligationer  blåstemplede   

 fordringssiden ikke omfattet af reglerne omfinansielle instrumenter Spørgsmål Vil  

 obligationerne B og C - være blåstemplede obligationer omfattet af  

 kursgevinstlovens § 14? Svar Ja.
Beskrivelse af de faktiske forhold Formålet med  

 forespørgslen er at sikre de danske investorers skattemæssige stilling af  

 obligationsudstedelsen også efter indførelsen af de nye regler i  

 kursgevinstlovens  

 § 29, stk. 3, og dermed at afklare afgrænsningen mellem de rene  

 renteprodukter  

 og indekserede obligationer.
Baggrund Forespørger er  

 arrangør på en obligationsudstedelse med 3 obligationer (A, B og C) Udstedende  

 selskab er selskab A - et selskab stiftet med henblik på securitisation.
 Grundtanken i en  

 securisation er, at et til formålet oprettet selskab udsteder obligationer,  

 som  

 i profil matcher investorernes efterspørgsel.  Obligationerne har  

 normalt  

 sikkerhed i andre værdipapirer - i dette tilfælde ansvarlig lånekapital  

 udstedt af en række nordiske banker i Danmark, Norge, Sverige og  

 Island.   

 Betalingsstrømmene fra de underliggende ansvarlige lån anvendes til betaling  

 af  

 udstederselskabets forpligtelser overfor obligationsejerne - evt. ved hjælp  

 af  

 finansielle instrumenter, f.eks. renteswaps til at matche betalingsstrømmene.
 Udstedelsen  

 følger således en markedsstandard for obligationsudstedelser fra sådanne  

 selskaber  

 anvendt i forbindelse med de danske CMO-obligationsudstedelser m.v.
 Selskab A er et  

 såkaldt "Protected Cell Company"(PCC) på Guernsey ejet af en  

 trust.  Valget af Guernsey er truffet ud fra dels omkostningsmæssige og  

 lovgivningsmæssige betragtninger, dels markedsstandarder - ikke mindst fordi  

 Guernseys lovgivning giver mulighed for udstedelse i separate celler, hvis  

 aktiver ikke er tilgængelige for andre af selskabets kreditorer end cellens  

 obligationskreditorer.  Valget af et separat og uafhængigt selskab sker  

 for at sikre en høj kreditsikkerhed og dermed rating af de udstedte  

 obligationer.
Faktiske  

 oplysninger Obligationerne  

 har hver sin rente- og risikoprofil, således at udstedelsen appellerer til de  

 forskellige investorers behov og grad af risikovillighed.
Obligation A Obligation A er  

 således en fordring udstedt i fremmed valuta.
Obligation B Obligation B er  

 således en obligation i DKK.
Obligation C Obligation C er  

 således en obligation i DKK.
Generelt om  

 obligationerne A, B og C Det er  

 forventningen, at alle eller hovedparten af obligationerne vil blive indfriet  

 efter 5 år og produktet prisfastsættes derfor som et 5-årigt renteprodukt.
 For samtlige  

 obligationer er der tale om et almindeligt renteprodukt - obligationen følger  

 ikke børskursudviklingen i værdipapirer eller lignende og ej heller den  

 løbende  

 værdiansættelse af bankudlånene.
 Obligationsejer  

 har ved køb af obligationerne alene en fordring på selskab A som udstedende  

 selskab.   

 Sikkerheden for betaling af renter og hovedstol under obligationen vil  

 afhænge  

 af tilbagebetalingsevnen hos de nordiske banker, der har optaget ansvarlige  

 lån  

 hos selskab A.
 Da der ikke er  

 andre aktiver at søge fyldestgørelse i, giver det ikke mening at sætte  

 selskabet konkurs.  Obligationsejerne har således efter selve  

 obligationsvilkårene ikke et yderligere krav mod selskab A, efter at  

 sikkerhedsaktiverne er realiseret.  Der er tale om såkaldt limited  

 recourse  

 finansiering.  Dette er en egenskab ved selve obligationen.   

 Sådanne  

 aftalevilkår er almindeligt udbredt i mange professionelle  

 finansieringssituationer, herunder f.eks. securitisation og  

 akkvisitionsfinansiering.
 Sammenfattende  

 har en investor ved køb af obligationerne et pengekrav på selskab A omfattet  

 af  

 kursgevinstlovens regler.
Obligation A er  

 udstedt i EURO og er derfor en fordring i fremmed valuta.
Obligation B og C  

 er  

 fordringer i DKK.
Om forrentningen  

 af obligation B og C Obligation B og  

 C er udstedt med en fast helårlig rente i hele obligationens løbetid på  

 2 %, svarende til den nugældende mindsterente.  I de første 5 år  

 betales renten pr. 1. november og herefter pr. 1. maj og 1. november.
 Herudover bærer de  

 2 obligationer (efter 2010) en tillægsrente - et såkaldt step up - som  

 afspejler  

 forventet cash flow hos selskab A.  Tillægsrenten er således afhængig af  

 Euribor/Cibor på det pågældende tidspunkt, kurs DKK/EURO samt antallet af  

 banker, der har valgt at bibeholde deres ansvarlige lån og ikke  

 førtidsindfriet  

 disse.
 Tillægsrenten  

 påløber og forfalder halvårligt fra og med 1. november 2010 og beregnes for  

 hver renteperiode forud med effekt for næste renteperiode.  Den 1.  

 november 2010 kendes således en tillægsrente med udgangspunkt i, hvor mange  

 ansvarlige lån selskab A fortsat har på sine bøger, EURIBOR/CIBOR og kursen  

 DKK/EURO.  Selve beregningen kan endeligt fastsættes 2 dage før  

 rentefiksingsdatoen den 31. oktober - margin er således opgjort endeligt den  

 29. oktober 2010 gældende for perioden 1. november 2010 - 1. maj 2011.
 Rentetillægget  

 forventes at være i niveauet 0-1 %.
 Der er således  

 tale om en rente i traditionel skatteretlig terminologi.
Obligationerne  

 er ikke indekserede obligationer i kursgevinstlovens § 29, stk. 3's  

 forstand Med vedtagelsen  

 af L 98 blev der tilføjet en stk. 3 til kursgevinstlovens § 29 med  

 følgende ordlyd af første punktum:
"Stk.  

 3.  Dette kapitel og kapitel 7 gælder også gevinst og tab på fordringer,  

 der ikke er omfattet af §§ 4 og 5, hvis fordringen reguleres helt eller  

 delvis i forhold til udviklingen i priser og andet på værdipapirer, varer og  

 andre aktiver m.v., når blot udviklingen er af en karakter, som kan lægges  

 til  

 grund i en finansiel kontrakt, jf. dog § 10 [?]." Gevinster på  

 fordringer, der kan kvalificeres som indekserede efter den nye  

 kursgevinstlovs  

 § 29, stk. 3, bliver således skattepligtige efter kursgevinstlovens  

 § 29, stk. 1, efter reglerne om finansielle kontrakter.
 Ordlyden af  

 bestemmelsen er meget bred, jf. ordene "reguleres" og "når  

 blot  

 udviklingen er af en karakter, som kan lægges til grund i en finansiel  

 kontrakt".
 Formålet med  

 bestemmelsen har været at regulere de fordringer, der reelt var indekserede  

 efter markedsværdien på et andet aktiv/passiv.  Af bemærkningerne til  

 lovforslaget fremgår således om de obligationer, som er tiltænkt at falde ind  

 under de nye regler:
"Efter  

 forslaget beskattes obligationer, der skal indfries med et beløb, der  

 udvikler  

 sig i overensstemmelse med kursudviklingen i hedgeforeninger og andre  

 investeringsselskaber, efter reglerne for finansielle instrumenter.   

 Herved sikres, at lagerbeskatningen af investeringsselskaber ikke gøres  

 illusorisk.  Forslaget omfatter herudover også de tilfælde, hvor en  

 obligation  

 følger udviklingen i bestemt opregnede værdipapirer, idet det kan være en  

 forms  

 sag, om en obligation opregner værdipapirer i en hedgeforening uden at nævne  

 hedgeforeningen, eller nævner hedgeforeningen uden at opregne  

 værdipapirerne.  Forslaget omfatter endelig tilfælde, hvor fordringen  

 følger kursudviklingen på varer og andre aktiver, f.eks. sølv og guld eller  

 korn.  Det er aktiver, som også lægges til grund i en række finansielle  

 kontrakter.  Det følger samtidig af den gældende § 30 i  

 kursgevinstloven,  

 at der er de samme begrænsninger med hensyn til hvilke aktiver, der er  

 omfattet, som gælder for finansielle kontrakter." Det fremgår  

 således af bemærkningerne, at det andet aktiv/passiv, som fordringens  

 indfrielseskurs  

 skal være korrelleret med, er markedsværdien på specifikke aktiver, såsom  

 hedgeforeninger og andre investeringsselskaber, værdipapirer, varer og  

 råvarer, som sølv, guld og korn.
 Af  

 lovforarbejderne fremgår det endvidere, at indekseringen kan optræde både i  

 en  

 direkte form som en regulering af selve hovedstolen og i en indirekte form  

 som  

 en løbende regulering - evt. benævnt rente.  Løbende regulering, der  

 skattemæssige  

 behandles som en kursgevinst (fordi der ikke skattemæssigt er tale om en  

 rente)  

 kan også være en indeksreguleret fordring omfattet af de nye regler.
 Indfrielseskursen  

 på obligationerne er pari.  Hovedstolen reguleres således ikke efter  

 børskursværdi på andre aktiver/passiver og heller ikke i takt med udviklingen  

 af værdien af de underliggende ansvarlige lån.  Der er således ikke tale  

 om en direkte indeksering af obligationerne.
 Rentetillægget  

 efter 5 år skal skatteretlig kvalificeres som en rente.  Der er tale om  

 en  

 forud fastsat sædvanligt vederlag for udlån af penge - opgjort som en  

 procentdel af den til enhver tid værende hovedstol.  Der er således  

 heller  

 ikke tale om en indirekte indeksering af obligationerne.
 Rentetillægget  

 er ikke afhængig af værdien af sikkerhedsaktiverne - de underliggende  

 ansvarlige  

 lån til de nordiske banker, men er alene udtryk for en match af  

 betalingsstrømme i perioden efter det er muligt at førtidsindfri.   

 Størrelsen af det forventede rentetillæg (niveauet 0-1 %) viser herudover, at  

 der ikke er tale om en indekseret obligation i kursgevinstlovens § 29,  

 stk. 3's forstand.
 Det er derfor  

 vores opfattelse, at obligationerne er helt traditionelle renteprodukter  

 omfattet af kursgevinstlovens § 14, for så vidt angår obligation B og C  

 udstedt i DKK.
Styrelsens  

 indstilling og begrundelse I den konkrete  

 sag skal der tages stilling til følgende 3 ting:
Ad 1. Er der  

 tale om en rente omfattet af rentedefinitionen? Den skatteretlige  

 rentedefinition lyder:
"?beløb,  

 der er et sædvanligt periodisk vederlag til kreditor - beregnet som en  

 bestemt  

 procentdel af den til enhver tid værende gæld - for at stille kapital til  

 rådighed", jf.
Ligningsvejledningen, Almindelig del,  


  

 A.E.1  


  

 Renteudgifter  

 m.v.
 Dette skal  

 sammenholdes med  


  

 SKM2003.409.LR  


,  

 hvor Ligningsrådet fandt, at renten skal være fastsat forud for perioden som  

 renten henregnes til.
 I sagen er det  

 oplyst, at både obligation B og obligation C vil blive forrentet med en  

 kuponrente på 2 % p.a. i hele løbetiden.
 Det er  

 styrelsens vurdering, at delen med kuponrenten opfylder den skatteretlige  

 rentedefinition.
Såfremt  

 obligationen ikke bliver indfriet efter 5 år vil der kunne blive tale om et  

 tillæg til renten (en margin). Det er oplyst, at dette tillæg beregnes forud  

 for renteperioden, og er afhængig af udviklingen i EURIBOR, af  

 EURO/DKK-udviklingen og af, hvor mange af bankerne, der vælger ikke at  

 førtidsindfri deres ansvarlige lån fra selskab A.
Dette tillæg kan aldrig  

 blive  

 negativt.
 Det er  

 styrelsens vurdering, at tillægget opfylder den skatteretlige  

 rentedefinition.  

 Ovenstående er en mekanisme for beregning af, hvor stor en rente (tillæg)  

 skal  

 være og renten (tillægget) kendes forud for den periode, som renten  

 (tillægget)  

 vedrører.
 Styrelsen  

 finder, at kuponrente og margin (tillæg til kuponrenten) opfylder den  

 skatteretlige rentedefinition.
Ad. 2. Er  

 obligationen omfattet af kursgevinstlovens § 29, stk. 3? Kursgevinstlovens  

 nye § 29, stk. 3, har følgende ordlyd:
 "Dette  

 kapitel og kapitel 7 gælder også gevinst og tab på fordringer, der ikke er  

 omfattet af §§ 4 og 5, hvis fordringen reguleres helt eller delvis i  

 forhold til udviklingen i priser og andet på værdipapirer, varer og andre  

 aktiver m.v., når blot udviklingen er af en karakter, som kan lægges til  

 grund  

 i en finansiel kontrakt, jf. dog § 10. ?".
 Det fremgår af  

 lovteksten, at hvis en obligation skal være omfattet af kursgevinstlovens §  

 29,  

 stk. 3, skal der ske en regulering af fordringen helt eller delvis i forhold  

 til udviklingen i priser og andet på værdipapirer, varer og andre aktiver  

 m.v.
 I den konkrete  

 sag er det oplyst, at obligation B obligationen udstedes til kurs 93, mens  

 obligation C obligationen udstedes til kurs 90, og begge obligationer  

 indfries  

 til kurs pari (100). Dette kan i sig selv ikke sidestilles med en regulering  

 som nævnt i kursgevinstlovens § 29, stk. 3.
 Det fremgår af  

 det oplyste, at obligationsejerne alene har en fordring på selskab A (det  

 udstedende selskab). Dette medfører, at i det tilfælde, at selskab A ikke kan  

 indfri sin forpligtelse, kan obligationsejerne ikke gøre krav mod andre.
 Det er  

 styrelsens opfattelse i den konkrete sag, at manglende betalingsevne på  

 indfrielsestidspunktet, der medfører et mindre indfrielsesbeløb end aftalt,  

 ikke er omfattet af de nævnte reguleringer i kursgevinstlovens § 29, stk. 3.
 Det er  

 styrelsens vurdering ud fra det oplyste, at der ikke sker nogen regulering af  

 indfrielseskursen som nævnt i kursgevinstlovens § 29, stk. 3.
 Styrelsen  

 finder, at hverken obligation B eller obligation C er omfattet af  

 kursgevinstlovens § 29, stk. 3.
Ad. 3. Er  

 obligationen blåstemplet og omfattet af kursgevinstlovens § 14? I  


  

 SKM2003.341.LR  


  

 fandt  

 Ligningsrådet, at en obligation, som havde en pålydende rente på 3 % i hele  

 løbetiden og et rentetillæg de sidste 3 år, skulle kvalificeres som en  

 variabelt forrentet fordring og den derfor var omfattet af både  

 kursgevinstlovens  

 § 14, stk. 2 og stk. 4.
 Det er  

 styrelsens vurdering, at obligation B og obligation C kan sidestilles med  

 obligationen i  


  

 SKM2003.341.LR  


  

 og derfor er omfattet af kursgevinstlovens § 14, stk. 2 og stk. 4.
Det fremgår  

 yderligere af  


  

 SKM2003.341.LR  


,  

 at såfremt der er fastsat en minimumsrente i hele obligationens løbetid,  

 sammenholdt med, at den højeste tilsagte indfrielsessum kendes, så kan  

 obligationen  

 opfylde mindsterentebestemmelsen (være blåstemplet), når den effektive rente  

 er  

 lig med eller højere end mindsterenten.
Dette var tilfældet i  


  

 SKM2003.341.LR  


  

 og  

 kursgevinstlovens § 14, stk. 2 og stk. 4, var derfor opfyldte.
I den konkrete  

 sag er den højeste tilsagte indfrielsessum for begge obligationer kurs pari  

 (100). Obligationerne forrentes begge med en minimumsrente på 2 % p.a. i hele  

 løbetiden.
Mindsterenten er på nuværende tidspunkt 2 % p.a.
 Da  

 obligationerne indfries til kurs 100 og forrentes med minimum 2 pct. p.a. i  

 hele perioden, så er den effektive rente mindst 2 % p.a., hvilket svarer til  

 mindsterenten.
 Med baggrund i  

 ovenstående finder styrelsen, at obligation B og obligation C opfylder  

 mindsterenten og hermed kravene i kursgevinstlovens § 14, hvilket bevirker,  

 obligationerne må anses for at være blåstemplede.
 Det indstilles  

 at svare ja til spørgsmålet.
 Ligningsrådet  

  

 tiltræder indstillingen.
