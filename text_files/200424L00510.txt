Betænkning afgivet af Kommunaludvalget den 2. juni 2005 Betænkning over Forslag  

 til lov om forpligtende kommunale samarbejder [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 3 ændringsforslag  

 til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 15. marts 2005. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 5 møder.
Teknisk gennemgang Mandag den 28. februar 2005 afholdt Indenrigs- og  

 Sundhedsministeriet teknisk gennemgang af lovforslagene vedrørende  

 kommunalreformen i Kommunaludvalgets regi, herunder dette lovforslag.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 1. december 2004 dette  

 udkast til udvalget, jf. folketingsåret 2004-05, 1. samling, alm. del   

 bilag 66.  

 Indenrigs- og sundhedsministeren har som svar på udvalgets alm. del   

 spørgsmål  

 20 fra folketingsåret 2004-05, 1. samling, løbende oversendt kopi af de  

 indkomne høringssvar, og den 24. februar 2005 sendte indenrigs- og  

 sundhedsministeren et notat om høringssvarene til udvalget.
Politisk aftale Lovforslaget er en del af den samlede lovgivningsmæssige  

 gennemførelse af kommunalreformen.
Lovforslaget er en udmøntning af aftalen  

 fra  

 juni 2004 mellem regeringen og Dansk Folkeparti om en strukturreform og  

 aftalen  

 om en udmøntningsplan fra september 2004 mellem regeringen og Dansk  

 Folkeparti.
Sammenhæng med andre lovforslag Lovforslaget skal ses i sammenhæng med især følgende lovforslag:
Forslag til lov om regioner m.v. (L 65) Forslag til lov om visse proceduremæssige  

 spørgsmål i forbindelse med kommunalreformen  

  

 (L 67) Forslag til lov om revision af den kommunale inddeling  

 (L 68) Forslag til lov om regional statsforvaltning (L 70) Forslag til lov om regionernes finansiering (L 71) Forslag til lov om kommende borgerservicecentre (L 72) Andre møder Den 3. maj 2005 deltog udvalget i Folketingets Retsudvalgs  

 høring om retssikkerhedsmæssige konsekvenser af kommunalreformen.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Landbrugsraadet.
 Indenrigs- og sundhedsministeren har over for udvalget  

 kommenteret den skriftlige henvendelse.
Spørgsmål Udvalget har stillet 3 spørgsmål til indenrigs- og  

 sundhedsministeren til skriftlig besvarelse, som denne har besvaret.
3. Indstillinger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de stillede  

 ændringsforslag.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling og vil stemme imod de stillede  

 ændringsforslag.
4. Politiske bemærkninger Venstres, Dansk Folkepartis  

 og Det Konservative Folkepartis medlemmer af udvalget  

  

 henviser til  

 partiernes generelle bemærkninger i betænkningen til L 68.
 Socialdemokratiets og Det  

 Radikale Venstres medlemmer af udvalget  

  

 vil stemme for lovforslaget ved 3.  

 behandling som en konsekvens af den aftale, som S og RV har indgået med  

 regeringen og Dansk Folkeparti om den kommunale inddeling.
S og RV er enige i behovet for særlige løsninger, der tilgodeser  

 og tager hensyn til de særlige forhold for vore økommuner.
Derfor havde S og  

 RV  

 gerne set, at lovforslaget om forpligtende kommunale samarbejder alene havde  

 været rettet imod deres særlige forhold.
Da kun to mindre kommuner  bortset fra økommunerne  har valgt  

 at benytte muligheden for at indgå forpligtende kommunale samarbejder med en  

 nabokommune, er skadevirkningerne begrænsede.
Det står i øvrigt disse to  

 kommuner frit for på et senere tidspunkt at indgå i en sammenlægning med en  

 nabokommune, såfremt det etablerede samarbejde bliver problematisk, og der  

 mellem kommunerne kan opnås enighed herom.
 S og RV skal henvise til vore generelle betænkningsbidrag til  

 den samlede strukturreform, som er optrykt i betænkningen til L 65  

 (regionsloven)  

 og til betænkningsbidraget til L 67 (procedureloven), som bl.a. omhandler  

 vilkårene for medarbejderne i forbindelse med strukturreformen.
Socialistisk Folkepartis  

 medlem af udvalget  

  

 vil stemme nej til forslaget ved 3. behandling.
Dette  

 forslag har de facto gjort det umuligt for flere kommuner at fravælge  

 sammenlægning med nabokommuner, dels på grund af de rigide krav om, at der  

 skal  

 være mindst 20.000 indbyggere i en kommune for at undgå et forpligtende  

 samarbejde, dels samarbejdets indhold, som fjerner små kommuners indflydelse  

 på  

 en række kommunale kerneområder, bl.a. på miljø- og socialområdet.
SF ser gerne kommunesammenlægninger.
En række mindre kommuner  

 har ikke været bæredygtige, og man har således med rette kunnet sætte  

 spørgsmålstegn ved kvaliteten i opgavevaretagelsen (jf. i øvrigt SFs  

 bemærkninger til L 65, hvor SFs holdning til kommunalreformen er fuldt  

 udfoldet).  

 Men 20.000 er ikke noget helligt indbyggertal for SF.
Bæredygtighed hænger  

 nemlig  

 også sammen med en række andre forhold:
  

 	  

 Geografi,   

 	  

 placering i forhold  

 til vækstområderne i Danmark,   

 	  

 befolkningssammensætning,   

 	  

 mulighed for en  

 retfærdig kommunal udligning.
 Endelig er det SFs vurdering, at lovforslaget ikke er  

 kommet til at fungere som et reelt alternativ for alle kommuner med  

 under  

 20.000 indbyggere, men primært er endt som et redskab  

 for indenrigs-  

 og sundhedsministeren og forligspartierne bag sammenlægningsaftalen  

 af 3. marts 2005, så de har  

 kunnet få deres interne politiske kabale omkring kommuneinddelingen til  

 at  

 gå op.
Enhedslistens medlem af  

 udvalget  

  

 indstiller lovforslaget til forkastelse ved 3. behandling.
EL henviser  

 til betænkningsbidraget til L 65, og skal om det konkrete lovforslag bemærke,  

 at forslaget i praksis har gjort det svært at opretholde mindre kommuner.  

 Enten  

 har kommunerne skullet slås sammen, eller de har skullet indgå meget  

 forpligtende  

 samarbejder på en række vigtige områder.
 EL ønsker ikke kommuner tvunget sammen i nye store enheder eller  

 forpligtende samarbejder, der fjerner beslutningerne væk fra den enkelte og  

 over i uigennemsigtige samarbejdsorganer.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (udvalget med undtagelse af SF  

 og EL):
Til § 1 1)  

  

 I  

  

 stk. 2, nr. 3, litra n,  

  

 ændres »§  

 11 g  

 og« til: »§  

 11 g,«.
[Konsekvensændring] 2)  


  

 Stk.  

 2, nr. 3, litra o,  

  

 affattes således:
 »o) § 2, stk.  

 1, nr. 5, litra a, jf.  

 § 18, stk. 3, i lov om støtte til udvikling af  

 landdistrikterne og«.
[Konsekvensændring] 3)  

  

 I  

  

 stk. 2, nr. 3,  

  

 indsættes som nyt litra:
 »p) lov om privat bortskaffelse af spildevand på Sejerø og andre  

 småøer og i områder med spredt bebyggelse og regler udstedt i medfør af  

 loven,«.
[Lov om privat bortskaffelse af spildevand på Sejerø og andre  

 småøer og i områder med spredt bebyggelse omfattes af forpligtende kommunale  

 samarbejder] Bemærkninger Til nr. 1 Ændringen er en konsekvens af nr. 3, hvorved der føjes et nyt  

 litra til lovens § 1, stk. 2, nr. 3.
Til nr. 2 Ændringen af henvisningen til lov om støtte til udvikling af  

 landdistrikterne er en konsekvens af det af Folketinget den 19. maj 2005  

 vedtagne lovforslag nr.
L 123  forslag til lov om støtte til udvikling  

 af  

 landdistrikterne (landdistriktsstøtteloven). Ved L 123 ændres henvisningen,  

 der  

 vedrører kommunale opgaver vedrørende tilskudsordningen for miljøvenlige  

 jordbrugsforanstaltninger, fra § 2, stk. 1, nr. 4, litra a, i lov om støtte  

 til  

 udvikling af landdistrikterne, til § 2, stk. 1, nr. 5, litra a, i samme lov.  

 Ændringen har ingen indholdsmæssig betydning.
Til nr. 3 Efter lovforslaget skal alle kommunale opgaver på miljø- og  

 naturområdet med undtagelse af enkelte opgaver på naturbeskyttelseslovens  

 område være omfattet af de forpligtende kommunale samarbejder.
Efter § 8 i lov nr. 8 af 3. januar 1992 om privat bortskaffelse  

 af spildevand på Sejerø og andre småøer og i områder med spredt bebyggelse  

 kan  

 miljøministeren fastsætte regler om etablering af private spildevandsanlæg på  

 småøer med ikke over 1000 indbyggere og i områder med spredt bebyggelse.  

 Sådanne regler kan indeholde bestemmelser vedrørende kommunale opgaver.
De  

 kommunale  

 opgaver vil i givet fald kunne omfatte gennemførelse af en afstemning blandt  

 bolig- og grundejere om etablering af private spildevandsanlæg, fastsættelse  

 af  

 frist for udførelsen og lign.
 På denne baggrund foreslås det, at også lov om privat  

 bortskaffelse af spildevand på Sejerø og andre småøer og i områder med spredt  

 bebyggelse omfattes af de forpligtende kommunale samarbejder.
Erling Bonnesen (V)   

 Troels Christensen (V)   

 Michael Aastrup Jensen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Arne Toft (S)   

 Karen Hækkerup (S)   

 Magnus Heunicke (S)   

 Ole Stavad (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 69 Bilagsnr.
Titel 1 Høringsnotat, fra indenrigs- og sundhedsministeren 2 Tidsplan for besvarelse af skriftlige spørgsmål 3 Henvendelse af 7/4-05 fra Landsbrugsraadet 4 Kopi KOU L 65 om kommentar til henvendelse fra  

 Landbrugsraadet, til indenrigs- og sundhedsministeren 5 Oversigt over spørgsmål, der er stillet til lovforslaget  

 pr. 18/4-05 6 Oversigt over spørgsmål, der er stillet til lovforslaget  

 pr. 27/4-05 7 Oversigt over spørgsmål, der er stillet til lovforslaget  

 pr. 11/5-05 8 1. udkast til betænkning 9 Oversigt over spørgsmål, der er stillet til lovforslaget  

 pr. 23/5-05 10 Kopi REU alm. del  svar på spørgsmål 125 om kommentar  

 til henvendelse fra Oluf Jørgensen, Danmarks Journalisthøjskole, vedrørende  

 retten til aktindsigt, fra indenrigs- og sundhedsministeren 11 Ændringsforslag, fra indenrigs- og sundhedsministeren 12 2. udkast til betænkning Oversigt over spørgsmål og svar vedrørende L 69 Spm.nr.
