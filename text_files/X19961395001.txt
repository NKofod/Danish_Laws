 Torsdag den 12. december 1996 afholdtes møde i Ankenævnet for Fisk og  

 Fiskevarer til behandling af en af Dronning Seafood A/S indgiven anke  

 af 12. november 1996 over en af Fiskeriinspektoratet i Frederikshavn truffen  

 afgørelse af 4. november 1996, hvorefter et parti frossen makrelfilet på ialt  

 14.616 kg blev erklæret uegnet til menneskeføde og henvist til tilvirkning i  

 destruktionsanstalt eller lignende, jf. § 3, stk. 2, litra a, jf. stk. 3, jf.  

 § 2, stk. 6, i lbk. nr. 649 af 4. august 1993 om kvalitetskontrol med fisk og  

 fiskevarer.
Ankenævnet finder, at der var fremskreden harskning i de yderste lag,  

 hvorfor virksomheden pålægges at foretage en sortering under  

 Fiskerikontrollens tilsyn.
Det skal sikres, at de synligt harske blokke  

 fjernes.
Som minimum fjernes de 4 øverste og 4 nederste blokke, ligesom de  

 udadvandte sider på de resterende blokke bortskæres.
 Fiskerikontrollen udtog henholdsvis den 28. oktober og igen den 4.  

 november 1996 prøver af et parti rogn og makrelfilet af tilsyneladende ringe  

 kvalitet fra virksomhedens råvarelager (fryselager). Resultatet af den  

 efterfølgende bedømmelse foretaget på Fiskeriinspektoratet i Frederikshavn  

 gav som resultat, at rognen (ialt 2.760 kg) bedømtes til at være i begyndende  

 fordærv og blev derfor kasseret.
Makrelfileten (ialt 14.616 kg) var utilstrækkeligt emballeret, hvilket har  

 bevirket frysebrænding og udtørring af de ydre fileter.
Fileterne bedømtes at  

 være fremskredet harske og i begyndende fordærv, hvorfor partiet bedømtes til  

 at være uegnet til menneskelig konsum.
 Dronning Seafood A/S har anket afgørelsen vedrørende makrelfilet  

 uden nærmere begrundelse.
