Klager  

 har påstået indklagede tilpligtet at betale 376.758 kr. med procesrente  

 subsidiært et mindre beløb på særlige vilkår.
Indklagede har påstået sagen  

 afvist fra voldgiftsretten under henvisning til, at sagen drejer sig om en  

 honorartvist, som ifølge ABR 89 pkt. 9.0.3. først skal behandles af det af  

 organisationen nedsatte honorarudvalg.
Voldgiftsretten er anmodet om at  

 træffe  

 afgørelse vedrørende formalitetsspørgsmålet.
 Voldgiftsretten  

 tager klagers påstand, om at den anlagte sag i det væsentlige vedrører det  

 mellem parterne indgåede kontraktsgrundlag og fortolkningen heraf til følge.
 Voldgiftssag afgjort af voldgiftsnævnet for Bygge- og  

 Anlægsvirksomhed.
 Vedrørende ABR 89 9.0.3.
 Ved klageskrift af 10. august 2001 har klager påstået indklagede  

 tilpligtet at betale 376.758 kr. med procesrente subsidiært et mindre beløb  

 på  

 særlige vilkår.
 Sagen vedrører klagerens samlede arkitekthonorar i forbindelse  

 med opførelsen af en multiarena, hvor indklagede var totalrådgiver på  

 byggeriet.
 Indklagede har påstået sagen afvist fra voldgiftsretten under  

 henvisning til, at det drejer sig om en honorartvist, som ifølge ABR 89 pkt.  

 9.0.3. først skal behandles af det af organisationen nedsatte honorarudvalg.
Der er i medfør af Regler for behandling af voldgiftssager ved  

 Voldgiftsnævnet for bygge- og anlægsvirksomhed nedsat en voldgiftsret  

 bestående af arkitekt m.a.a.
Lars Møller, arkitekt m.a.a.
Gunnar Friborg og  

 landsretsdommer Marianne Levy, sidstnævnte som rettens formand.
 Voldgiftsretten er anmodet om at træffe afgørelse vedrørende  

 formalitetsspørgsmålet.
 Klageren har protesteret imod sagens afvisning under henvisning  

 til, at sagen i det væsentlige vedrører fortolkning af den mellem parterne  

 indgåede underrådgivningsaftale i bilag 7.
 Det fremgår af sagen, at indklagede var totalrådgiver på  

 byggeriet, og at klageren fungerede som underrådgiver vedrørende  

 arkitektrådgivningsydelsen også i den indledende programfase, hvilket  

 klageren  

 har udfaktureret i 1999 med i alt 150.000 kr. + moms betalt af indklagede i  

 1999.
 Den 1. februar 2000 fremsendte indklagede en underskrevet  

 underrådgivningsaftale til klageren med følgende indhold:
  

  

 Multiarena Aftale om kontrahering af  

  

 klager  

  

 på projektet Multiarena.
Nedenstående arkitektparter kontraheres i underrådgivning til  

 indklagede på de betingelser og vilkår der fremgår af totalrådgiveraftalen,  

 idet arkitekterne forestår alle de i aftalen nødvendige og indeholdte  

 arkitektrådgivningsydelser.
Totalrådgiveraftalen er vedlagt.
 Indklagede forestår projekterings- og byggeledelse.
 Ansvarsfordeling arkitekterne imellem:
 Arkitekfirma 2:
 Arkitektfirma 2 forestår og har ansvaret for al  

 arkitektrådgivning bortset fra de under klager nævnte.
 Klager:
 Klager har deltaget i den nu afsluttede programfase.
 I det resterende projekt forestår klager, og har ansvaret for  

 forhold vedrørende cykelbanen og dertil knyttede forhold som bander, fortov,  

 tilskuere, krav til sportsfaciliteter, depoter, indretning mv.
 Disse forhold skal koordineres med og danne input til  

 arkitektfirma 2 og indklagedes projektering.
 Projektansvarlig hos klager er en arkitekt.
 Aftalt samlet arkitekthonorar (klager), i alt 450.000 excl.  

 moms.
Rateplan for resterende honorarudbetalinger udarbejdes når  

 hovedrateplanen er godkendt af fonden. Den 2. februar underskrev klageren aftalen, men tilføjede  

 følgende med håndskrift til det aftalte honorar på i alt 450.000 kr.:
Honorar for programfasen samt faktura nr. 98272 på  

 resttilgodehavende kr. 60.304,- excl. moms er ikke includeret i de anførte  

 kr.  

 450.000,- excl.  

    

  

 moms. Voldgiftsrettens  

 udtalelse:
Idet den af klageren anlagte sag i det væsentlige vedrører det  

 mellem parterne indgåede kontraktsgrundlag og fortolkningen heraf bestemmes:
 Indklagedes påstand om afvisning tages ikke til følge.
