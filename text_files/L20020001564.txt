Bekendtgørelse  

 af  

 aftale mellem Danmark og Rusland  

 om gensidig administrativ bistand i skattesager Danmark og Rusland har den 21. januar 2002 indgået en aftale om  

 gensidig administrativ bistand i skattesager.
 Aftalen har følgende ordlyd:
AFTALE MELLEM  

 SKATTEMINISTERIET I KONGERIGET DANMARK OG  

 SKATTEMINISTERIET I DEN RUSSISKE FØDERATION OM GENSIDIG ADMINISTRATIV BISTAND OG UDVEKSLING AF OPLYSNINGER  

 I SKATTESAGER Skatteministeriet i Kongeriget Danmark og Skatteministeriet i den Russiske  

 Føderation har indgået en aftale om gensidig administrativ  

 bistand og udveksling af oplysninger i skattesager, baseret på artikel  

 26 i overenskomsten af 8. februar 1996, mellem Kongeriget Danmark og den  

 Russiske Føderation til undgåelse af dobbeltbeskatning for  

 så vidt angår skat af indkomst og formue, i det følgende  

 benævnt overenskomsten.
Bestemmelserne i aftalen er som  

 følger:
Artikel 1. Skatter omfattet af aftalen Nærværende aftale finder anvendelse på de skatter, der  

 er omfattede af overenskomsten.
Artikel 2. Almindelige bestemmelser For så vidt angår nærværende aftale, defineres  

 følgende begreber som følger:
skattelovgivning  vil sige samtlige lovmæssige regler, der  

 fastsætter skattearterne og måden, hvorpå disse inddrives  

 inden for staternes område, og som regulerer forholdene for så  

 vidt angår oprettelsen af, ændringer i og ophævelsen af  

 skattemæssige forpligtelser; overtrædelse af skattelovgivning  vil sige handling eller manglende  

 handling udtrykt ved manglende håndhævelse eller ukorrekt  

 håndhævelse af den nationale skattelovgivning; kompetent skattemyndighed  vil sige for Kongeriget Danmarks vedkommende   Skatteministeriet Told- og  

 Skattestyrelsen; for den Russiske Føderations vedkommende   Skatteministeriet i  

 den Russiske Føderation.
Artikel 3. Former for samarbejde Inden for rammen af nærværende aftale benytter de kompetente  

 skattemyndigheder sig af følgende former for samarbejde:
automatisk fremsendelse af oplysninger (artikel 4 i  

 nærværende aftale); spontan fremsendelse af oplysninger (artikel 5 i  

 nærværende aftale); fremsendelse af oplysninger efter anmodning (artikel 6 i  

 nærværende aftale); simultane skatterevisioner og tilstedeværelse ved  

 skattemæssige undersøgelser (artikel 7 i nærværende  

 aftale); udveksling af oplysninger vedrørende de nationale  

 skattesystemer og deres særlige karakteristika; og andre former for samarbejde, som vedrører fuldbyrdelsen af  

 nærværende aftale, og hvorom der er indgået skriftlig  

 aftale.
Artikel 4. Automatisk udveksling af oplysninger Den kompetente skattemyndighed i hver af de kontraherende stater skal  

 efter udgangen af hvert kalenderår i overensstemmelse med den nationale  

 lovgivning, automatisk fremsende de til rådighed værende  

 oplysninger om enkeltpersoner og juridiske personer til den kompetente  

 skattemyndighed i den anden kontraherende stat, uden at en særlig  

 anmodning derom er nødvendig, vedrørende:
honorarer, løn, vederlag, pensioner, livrenter og anden  

 indkomst som anført i overenskomstens artikel 14-21, udbetalt af  

 statsborgere i den ene kontraherende stat til statsborgere i den anden  

 kontraherende stat; udbytte som anført i overenskomstens artikel 10; renter som anført i overenskomstens artikel 11; royalties som anført i overenskomstens artikel 12.
 Indtil relevant lovgivning er vedtaget i begge kontraherende stater,  

 udveksles ovennævnte oplysninger spontant.
Artikel 5. Spontan udveksling af oplysninger Den kompetente skattemyndighed i hver af de kontraherende stater skal,  

 uden at særlig anmodning derom er nødvendig, fremsende  

 oplysninger vedrørende skatteborgere i den anden stat til den  

 kompetente skattemyndighed i den anden kontraherende stat, som kan være  

 til nytte for den korrekte gennemførelse af nærværende  

 aftale, og som formodes at være af interesse for den anden kompetente  

 skattemyndighed.
Artikel 6. Udveksling af oplysninger efter anmodning De kompetente skattemyndigheder skal yde hinanden bistand i henhold til  

 deres nationale lovgivning og inden for deres kompetenceområde.
 En anmodning om oplysninger skal indeholde:
navnet på den anmodende kompetente skattemyndighed; navnet på den kompetente skattemyndighed, der anmodes om  

 bistand; den pågældende skatteyders identitet, herunder - hvis det  

 er muligt - skatteidentifikationsnummeret i begge stater, og momsnumre  

 og/eller personnummer og fødselsdato; en kort redegørelse for anmodningens indhold med en  

 beskrivelse af undersøgelsesperioden og skattetyperne og andre  

 oplysninger, der måtte være nødvendige til opfyldelse af  

 anmodningen.
 Den anmodede kompetente skattemyndighed kan udbede sig yderligere  

 informationer, der er nødvendige til opfyldelse af anmodningen om  

 oplysninger.
 Den anmodede kompetente skattemyndighed fremsender nærmere  

 oplysninger om love og regler, andet materiale og bekræftede genparter  

 af dokumenter, hvis disse er nødvendige til opfyldelse af anmodningen  

 om oplysninger.
 Den anmodede kompetente skattemyndighed fremsender meddelelse til den  

 anmodende kompetente skattemyndighed i tilfælde af, at anmodningen om  

 oplysninger ikke kan udføres.
En anmodning om oplysninger bør fremsendes skriftligt via  

 postvæsenet, fax eller computer med de for sagsbehandlingen  

 nødvendige dokumenter som bilag.
Når der som kommunikationsform  

 benyttes fax eller computer, eller hvis der er tvivl om ægtheden, kan  

 den kompetente skattemyndighed kræve en skriftlig  

 bekræftelse.
 Anmodningen om bistand skal, hvis dette er muligt, besvares af den  

 kompetente anmodede skattemyndighed inden for tre måneder.
 Anmodningen om oplysninger og svaret herpå skal udfærdiges  

 på engelsk.
Artikel 7. Simultane skatterevisioner og  

 tilstedeværelse ved skattemæssige undersøgelser En simultan skatterevision vil sige en aftale mellem de kompetente  

 skattemyndigheder om samtidigt og uafhængigt og inden for eget  

 område at undersøge skatteforholdene hos udvalgte skatteydere,  

 som de har en fælles eller relateret interesse i at undersøge  

 med henblik på udveksling af eventuelle relevante oplysninger, der  

 fremkommer herved.
 Efter anmodning af den kompetente myndighed i den ene stat kan den  

 kompetente myndighed i den anden stat give tilladelse til, at  

 befuldmægtigede repræsentanter fra den anmodende kompetente  

 skattemyndighed er til stede ved den vedkommende del af en skattemæssig  

 undersøgelse, der er iværksat af den anmodede kompetente  

 skattemyndighed.
Alle beslutninger, der vedrører udførelse af en  

 skattemæssig undersøgelse, vedtages af den anmodede stat.
Den  

 kompetente skattemyndighed i den anmodede stat skal fremsende meddelelse til  

 den anden kompetente skattemyndighed om de nærmere omstændigheder  

 ved den enkelte undersøgelse.
 De kompetente skattemyndigheder konsulterer hinanden fra sag til sag med  

 henblik på udvælgelsen af sager og de procedurer, der skal  

 gælde for simultane skatterevisioner og tilstedeværelse ved  

 skattemæssige undersøgelser.
Artikel 8. Omkostninger Hver kompetent skattemyndighed er ansvarlig for de omkostninger, der er  

 afholdt af den pågældende myndigheds embedsmænd med  

 undtagelse af sager, hvorom der skriftligt bekræftet er indgået  

 særlig aftale.
De kompetente skattemyndigheder skal inden for deres eget område  

 afholde alle omkostninger til opfyldelse af bestemmelserne i  

 nærværende aftale.
Hvor udførelsen af anmodninger om  

 bistand fordrer yderligere omkostninger, vil de kompetente skattemyndigheder,  

 når dette er nødvendigt, ved gensidig aftale beslutte hvilken af  

 de kontraherende stater, der skal afholde disse.
Artikel 9. Oplysningernes fortrolige karakter De kompetente skattemyndigheder er enige om, at brugen af de udvekslede  

 oplysninger er mulig inden for og i henhold til de i overenskomstens artikel  

 26 fastlagte grænser og betingelser.
Artikel 10. Aftalens fortolkning og anvendelse De kompetente skattemyndigheder skal bestræbe sig for at nå en  

 gensidig aftale om løsningen af eventuelle vanskeligheder eller  

 tvivlsspørgsmål, der måtte opstå som følge af  

 fortolkningen eller anvendelsen af nærværende aftale.
 For at opfylde bestemmelserne i nærværende aftale, kan de  

 kompetente skattemyndigheder indgå yderligere protokoller med henblik  

 på løsningen af særlige problemer.
 De kompetente skattemyndigheder skal rådføre sig direkte med  

 hinanden i sager, der vedrører gennemførelsen af  

 nærværende aftale.
 Anmodninger om bistand og de oplysninger, der ønskes udvekslet,  

 fremsendes til:
 I Danmark:
Skatteministeriet Told- og Skattestyrelsen Postboks 2760 Østbanegade 123 2100 København Ø I Rusland:
The Ministry of Taxation of the Russian Federation 103381 Moscow Neglinnaya str., 23 Artikel 11. Ændringer Såfremt det måtte være nødvendigt, vil de  

 kompetente skattemyndigheder gennemgå anvendelsen af  

 nærværende aftale, og den kan ændres til enhver tid efter  

 aftale mellem de kompetente myndigheder.
Artikel 12. Ikrafttræden og ophør Nærværende aftale træder i kraft på datoen for  

 dens underskrivelse af de kompetente skattemyndigheder.
Aftalen kan opsiges  

 efter ønske af en af de kompetente skattemyndigheder.
Aftalen skal  

 ophøre med at være gældende seks måneder efter, at  

 et skriftligt varsel herom er blevet modtaget af en af de kompetente  

 skattemyndigheder.
 Nærværende aftale vil ikke have virkning ud over den periode,  

 hvor overenskomsten er gældende.
 Udfærdiget i to eksemplarer på engelsk i København den  

 21. januar 2002.
