 Direktoratet fastsætter herved følgende vedrørende rabat på togrejser med  

 DSB samt om tilskud til de indsattes rejseudgifter med offentlige  

 transportmidler.
A.
Togrejser med DSB.
1. Rejseaftalen.
Direktoratet har med virkning fra 1. januar 1987 indgået  

 en aftale med DSB om rabat på indenlandske togbilletter på 30 procent af  

 billetprisen.
Aftalen omfatter køb pr. rekvisition af billetter til 1. og 2.  

 klasse, konferencekupeer, sølvsalon, pladsbilletter samt ligge- og  

 sovevognsbilletter til indenlandske togrejser med DSB (herunder  

 færgeoverfarterne Korsør/Nyborg og Kalundborg/Århus). Aftalen omfatter ikke  

 lokale rejser i hovedstadsområdet (HT-området).
 2. Billetkøb.
Billetter købes uden kontant betaling mod aflevering af en rekvisition.  

 Rekvisitionen kan benyttes på samtlige DSB-stationer, DSB-servicecentre,  

 privatbane-stationer, i DSB-rejsebureauer og i private billetudstedende  

 rejsebureauer.
Hvis stationen er lukket, kan rekvisitionen også benyttes til  

 køb af ovennævnte billetter i toget.
Billet udleveres af vedkommende station til enhver ihændehaver af  

 rekvisitionen.
Rekvisitioner og billetter kan endvidere sendes pr. post.
Rekvisitioner udstedes af kriminalforsorgsinstitutionen.
Den udfyldes i  

 overensstemmelse med Vejledning i udfyldning af DSB-rekvisition.  

 Rekvisitionen bør ikke ud over det af DSB påtrykte kunde-nr. og navn forsynes  

 med angivelse af institutionens navn og adresse.
 3. Bestilling af rekvisitioner.
Kriminalforsorgens anstalter og Personaleskole bestiller  

 rekvisitionsblanketter hos DSB, afregningskontoret - PU, Sølvgade 40, 1349  

 København K.
Telefon (01) 14 04 00, lokal 2318.
 Kriminalforsorgens øvrige tjenestesteder bestiller  

 rekvisitionsblanketterne ved anvendelse af en særlig bestillingsseddel, der  

 indsendes til direktoratet.
4. Afregning med DSB For rekvisitioner udstedt af kriminalforsorgens anstalter og  

 Personaleskole sender DSB senest den 20. i hver måned en opgørelse over de i  

 den foregående måned udstedte billetter til tjenestestedet.
Regningsbeløbet  

 skal indbetales senest sidste hverdag i den måned, regningen er dateret.
 Anstalterne og Personaleskolen anmodes om kvartalsvis indberetning til  

 direktoratet af udgifterne til køb af togbilletter pr. rekvisition.
 For rekvisitioner udstedt af øvrige tjenestesteder vil regning blive sendt  

 til direktoratet til betaling.
 5. Personkredsen, som kan benytte rekvisition i forbindelse med  

  DSB-togrejser.
 Billetkøb kan ske ved rekvisition i forbindelse med kriminalforsorgens  

 personales tjenesterejser.
 Rekvisition kan endvidere anvendes i forbindelse med togrejser, som  

 foretages af personer, som er anbragt i institution under kriminalforsorgen  

 eller er under tilsyn, samt af de indsattes pårørende i forbindelse med  

 besøgsrejser til de indsatte.
 6. Rejseudgiften afholdes af kriminalforsorgen.
 Såfremt kriminalforsorgen afholder rejseudgiften, skal køb af billet ske  

 pr. rekvisition.
 7. Rejseudgiften afholdes af klienter eller af indsattes pårørende.
 Såfremt rejseudgiften afholdes af klienter eller af indsattes pårørende  

 skal det tilbydes, at billetkøb sker pr. rekvisition.
Indsatte, der benytter sig af ordningen, skal højst betale 25 kr. af  

 udgiften til togbillet på 2. klasse, idet den øvrige del af billetprisen  

 afholdes af kriminalforsorgen.
Udgiften til pladsbillet m.v. afholdes af den  

 indsatte.
Det beløb, som den pågældende herefter selv skal betale, bør være  

 indbetalt, forinden udlevering af rekvisition eller billet finder sted.
 Pårørende, der i forbindelse med en rejse med henblik på besøg hos den  

 indsatte benytter sig af rabatordningen, skal indbetale beløbet til  

 kriminalforsorgen, forinden udlevering af rekvisition finder sted.
B.
Rejser med privatbaner, rutebiler (herunder DSB-rutebiler),  

 skibsruter og færgeoverfarter.
 I tilfælde, hvor rejseudgiften skal afholdes af den indsatte, og rejsen -  

 eller en del af rejsen - ikke kan foregå med DSB-tog, skal den pågældende dog  

 højst afholde 25 kr. af de samlede udgifter (bortset fra eventuelle  

 pladsbilletter) til rejse med DSB-tog, privatbaner, rutebiler (herunder  

 DSB-rutebiler), skibsruter og færgeoverfarter.
Tilsvarende gælder i tilfælde, hvor rejsen ikke uden betydelig forsinkelse  

 kan foregå med DSB-tog.
Afgørelsen af, hvilken rejserute der skal benyttes,  

 træffes af vedkommende tjenestested.
C.
Ikrafttræden m.v.
 Ordningen træder i kraft straks.
 Samtidig ophæves direktoratets cirkulærskrivelse af 11. december 1985 om  

 køb af billetter til togrejser med DSB m.v. samt direktoratets skrivelser af  

 20. maj 1980 og 18. maj 1982.
 E.B.
Erik Bang (Til kriminalforsorgens anstalter, afdelinger, pensioner og  

 arrestinspektørerne).
