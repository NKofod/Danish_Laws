Bekendtgørelse om udarbejdelse af  

 genoptræningsplaner ved udskrivning fra sygehus I medfør af § 5 f i lov om sygehusvæsenet, jf.  

 lovbekendtgørelse nr. 687 af 16. august 1995, som senest ændret  

 ved lov nr. 141 af 5. marts 2001, fastsættes:
§ 1. Amtskommunen eller Hovedstadens  

 Sygehusfællesskab skal tilbyde en genoptræningsplan til  

 patienter, der har et lægefagligt begrundet behov for  

 genoptræning, ved udskrivning fra sygehus.
Genoptræningsplanen  

 skal være skriftlig.
 Stk. 2. Genoptræningsplanen skal udleveres til  

 patienten senest i forbindelse med udskrivningen og sendes til patientens  

 praktiserende læge sammen med udskrivningsbrevet efter aftale med  

 patienten.
§ 2. Genoptræningsplanen skal  

 udarbejdes sammen med patienten.
Mangler patienten evnen til at give  

 informeret samtykke, skal sygehuset tilbyde at udarbejde  

 genoptræningsplanen sammen med patientens pårørende.
 Stk. 2. Genoptræningsplanen skal indeholde en  

 beskrivelse af patientens funktionsniveau ved indlæggelsen,  

 funktionsniveauet på udskrivningstidspunktet, samt det funktionsniveau,  

 der kan forventes som resultat af genoptræningen.
Stk. 3. Det skal fremgå af genoptræningsplanen,  

 hvornår genoptræningen påbegyndes, og hvor den skal  

 foregå, hvis der er tale om andet end egen træningsindsats.
Om  

 muligt skal en tidsplan for genoptræningen og kontrol og  

 opfølgning indgå i beskrivelsen.
