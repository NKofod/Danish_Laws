Bekendtgørelse om ændring af bekendtgørelse om ikrafttræden af EF-direktiv om måleinstrumenter (MID) og om udpegning af notificerede organer1) (Ændring af krav til måleinstrumenter for at hindre udnyttelse af maksimalt tilladelig fejl) § 1 I bekendtgørelse nr. 436 af 16. maj 2006 om ikrafttræden af EF-direktiv om måleinstrumenter (MID) og om udpegning af notificerede organer, som ændret ved bekendtgørelse nr. 339 af 29. marts 2010 foretages følgende ændringer:
 1. I bilag 1 bilag MI-001 i afsnittet SÆRLIGE KRAV indsættes efter punkt 6 som punkt 6a :
»6a.
Måleren må ikke udnytte den maksimalt tilladelige fejl eller systematisk favorisere en bestemt part.« 2. I bilag 1 bilag MI-002 i DEL I  SÆRLIGE KRAV  GASMÅLERE, punkt 2.1 ændres »Når fejlene mellem Q t og Q maks alle har samme fortegn, må de ikke være over 1 % for klasse 1,5 og 0,5 % for klasse 1,0« til: »Gasmåleren må ikke udnytte de maksimalt tilladelige fejl eller systematisk favorisere en bestemt part«.
 3. I bilag 1 bilag MI-002 i DEL II  SÆRLIGE KRAV  VOLUMENKONVERTERINGSENHEDER, punkt 8 efter » Bemærkning : Der tages ikke hensyn til gasmålerens fejl.« indsættes som nyt afsnit:
»Volumenkonverteringsenheden må ikke udnytte de maksimalt tilladelige fejl eller systematisk favorisere en bestemt part.« 4. I bilag 1 bilag MI-003 i afsnittet SÆRLIGE KRAV, punkt 3 efter »Når måleren arbejder med forskellige strømbelastninger, må procentfejlene ikke overskride grænserne i tabel 2. « indsættes som nyt afsnit:
»Måleren må ikke udnytte de maksimalt tilladelige fejl eller systematisk favorisere en bestemt part.« 5. I bilag 1 bilag MI-004 i afsnittet SÆRLIGE KRAV, punkt 3 efter » - For klasse 3: E = E f + E t + E c (E f , E t , E c i henhold til punkt 7.1-7.3).« indsættes som nyt afsnit:
»Den komplette varmeenergimåler må ikke udnytte de maksimalt tilladelige fejl eller systematisk favorisere en bestemt part.« 6. I bilag 1 bilag MI-005 i afsnittet SÆRLIGE KRAV, punkt 2 indsættes efter punkt 2.7 som punkt 2.8 :
»2.8. Målesystemet må ikke udnytte de maksimalt tilladelige fejl eller systematisk favorisere en bestemt part.« § 2 Bekendtgørelsen træder i kraft den 1. juni 2011.
