 10. Tilsagn om visse Ydelser fra Gavemodtageren til  

 Giveren til Gengæld for Gaven berettiger ikke til Fradrag ved  

 Gaveafgiftsberegningen, medmindre Tilsagnet er givet under en saadan Form, at  

 det af Giveren kan gøres gældende ad retslig Vej.
 11. Tidligere Ydelser fra Gavemodtagerens Side til  

 Giveren, for hvilke denne ikke har givet Vederlag, som f.Eks. en Søns Arbejde  

 i Faderens Bedrift uden særlig Løn, kan ikke bringes til Fradrag ved  

 Opgørelsen af Gavens afgiftspligtige Værdi.
 12. Naar Gavemodtageren forpligter sig til at udrede  

 til Giveren en aarlig Ydelse, der kan antages at modsvare den aarlige Indtægt  

 af Gaven, f.Eks. naar Gaven bestaar i en rentebærende Obligation, og  

 Gavemodtageren forpligter sig til at yde Giveren en aarlig Livrente af samme  

 Størrelse som den aarlige Rente af Obligationen, kommer de foran under Nr. 3  

 anførte Regler til Anvendelse.
13. Naar der angaaende en Gave, hvoraf der skal svares  

 Gaveafgift, er oprettet stemplet Overdragelsesdokument, skal det til  

 Gavedokumentet forbrugte Stempel fradrages i det beregnede Gaveafgiftsbeløb,  

 Lovens § 21, sidste Stk., jfr. § 48, 2. Stk.
Hele det til Gavedokumentet  

 anvendte Stempel fradrages, selv om der af Gavemodtageren er ydet Giveren et  

 Vederlag, saaledes at der kun foreligger en delvis Gave.
Det bemærkes, at  

 Gaveanmeldelse ikke kan undlades, fordi det under Hensyn til det anvendte  

 Stempel formenes, at der ikke bliver at erlægge Gaveafgift.
14. Ved Anvendelsen af den under Nr. 13 anførte Regel  

 maa det iagttages, at Stemplet, for at det skal kunne fradrages i  

 Gaveafgiftsbeløbet, maa være erlagt ved Overdragelsen fra Giveren til  

 Gavemodtageren.
Er en Gave saaledes f.Eks. ydet derved, at en Søn, der har  

 faaet en fast Ejendom overdraget af sin Fader, i Overensstemmelse med  

 Salgsvikårene har afgjort en Del af Købesummen ved at udstede Panteobligation  

 til sin Søster for et vist Beløb, kan det til Panteobligationen forbrugte  

 Stempel ikke bringes til Fradrag i Gaveafgiften for den derved skete Gave fra  

 Faderen til Datteren.
 15. Af Gaver til Svigerbørn svares Gaveafgift, naar  

 Gavemodtageren lever i sædvanligt Formuefællesskab med sin Ægtefælle,  

 Giverens Barn, og Gaven indgaar under Formuefællesskabet, Lovens § 7, 1. Stk.  

 1. Pkt., jfr. § 48, 2. Stk.
 16. Af Gaver til Stedbørn fra Stedfader, der lever i  

 sædvanligt Formuefællesskab med sin Hustru, Gavemodtagerens Moder, svares  

 Gaveafgift for hele Gavens Vedkommende, Lovens § 7, 1. Stk. 2. Pkt., jfr. §  

 48, 2. Stk.
 17. Eftergivelse af Gæld anses som Gave.
18. Til Oplysning om Anvendelsen af Lovens § 21, 4.  

 Stk., 2. Pkt., jfr. § 48, 2. Stk. 2. Pkt., skal som Eksempel nævnes, at en  

 Fader der i 1922 har givet sin Søn 3.000 Kr. kontant, hvoraf Afgift er  

 berigtiget med 5 Kr., i 1923 giver Sønnen 4.000 Kr. kontant.
Afgift beregnes  

 da nu af 1.000 Kr. + 2.000 Kr. = 3.000 Kr. med 20 Kr., hvori fradrages det  

 tidligere erlagte Afgiftsbeløb 5 Kr., saaledes at Afgift bliver at erlægge  

 med 15 Kr.
 Skattedepartementet, den 26. Januar  

 1924.
 Michael Koefoed.
A.
Olsen.
