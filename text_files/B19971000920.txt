 I medfør af § 2, stk. 5, § 5, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 594 af 26. juni 1996, og efter  

 bemyndigelse i bekendtgørelse nr. 694 af 17. august 1995 fastsættes:
Anvendelsesområde § 1.  Forskriften finder anvendelse på alle nye og  

 eksisterende fiskeskibe, som har installeret iselevatorer med snegle eller  

 kædetransportører.
Krav § 2.  Istransportsystemer med snegle, bånd eller  

 kædetransportører skal konstrueres og afskærmes således, at det ikke er  

 muligt at få arme, ben etc. i klemme i transportøren.
Der skal forefindes en  

 hovedafbryder, der afbryder for kraftforsyningen, når istransportsystemet er  

 under reparation.
Hovedafbryderen skal kunne aflåses med hængelås eller anden  

 lås, og nøglen udleveres til reparatøren.
Der skal i lastrum, som  

 istransportørsystemet passerer, findes et passende antal nødstop, således at  

 det fra ethvert sted nær istransportøren er muligt øjeblikkeligt at stoppe  

 denne.
Stk. 2.  Den del af istransportsystemet, der anvendes  

 til "fødning", skal beskyttes af et ristværk  

 ("elefantriste") opbygget af minimum 5 mm fladjern med en  

 kvadratisk åbning på maksimum 120 x 120 mm og en dybde på minimum 70 mm.  

 Afstanden mellem underkant af ristværk og den øverste del af den  

 isfrembærende konstruktion skal være minimum 200 mm.
Ved vandrette  

 kædetransportører i lastrum skal der imellem det fremadgående og det  

 returgående "bånd" indbygges en mellemplade, der strækker sig over  

 hele bredden.
Arrangementet skal synes og godkendes af Søfartsstyrelsen inden  

 ibrugtagningen.
 Stk. 3.  Hvor fødningen af iselevatoren i lastrummet  

 sker direkte gennem en enkelt åbning til transportbånd eller snegl, skal  

 denne åbning forsynes med et ristværk opbygget af minimum 5 mm fladjern med  

 en kvadratisk åbning på maksimum 120 x 120 mm og en dybde på minimum 70 mm.  

 Installationen skal synes og godkendes af Søfartsstyrelsen inden  

 ibrugtagningen.
Stk. 4.  I de tilfælde, hvor forsyning af is til  

 transportbåndet foregår via et korrugeret skod, skal der være påsvejset  

 vandrette stænger eller rør med højst 300 mm lodret afstand.
Forneden, hvor  

 skoddet munder ud over selve isbåndet, skal ovennævnte stænger være erstattet  

 af en plade, der forneden slutter tæt til båndet, og ikke under 1200 mm i  

 højden.
 Stk. 5.  Skærmplader og ristværk skal være sikret med  

 påsvejsning.
 Stk. 6.  Ristværk må ikke aftages, når iselevatorer med  

 snegle eller kædetransportører er i drift.
Stk. 7.  Såfremt skærmplader eller ristværk har været  

 afmonteret, skal der med angivelse af tid og sted af skibets fører indføres  

 en begrundelse herfor i skibets tilsynsbog.
Skibet må ikke tage på nyt togt,  

 før det forskriftsmæssige arrangement er retableret og synet.
 Stk. 8.  I nærheden af det sted i lastrummet, hvor  

 iselevatoren fødes med is, skal der anbringes 2 "stødere" eller  

 køller af træ, der kan anvendes i tilfælde af sammenklumpning af isen.
 Stk. 9.  Alle personer, som opholder sig eller arbejder  

 i lastrum med iselevatorer med snegle eller kædetransportører, skal benytte  

 særligt egnet værnefodtøj.
Ækvivalens og afprøvninger § 3.  Denne forskrifts bestemmelser skal ikke  

 forhindre, at man om bord benytter andet udstyr, materiale, udrustninger,  

 apparater m.v. eller gennemfører andre foranstaltninger, som repræsenterer  

 mindst den samme grad af sikkerhed som efter denne forskrift.
 Stk. 2.  Søfartsstyrelsen accepterer afprøvninger, der  

 udføres af anerkendte prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen, og som giver  

 passende og tilfredsstillende garantier af teknisk, fagmæssig og uafhængig  

 art.
Straffebestemmelser § 4.  Overtrædelse af forskriften straffes med bøde,  

 hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel, jf. stk. 2, nr. 2.
Stk. 4.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttræden m.v.
 § 5.  Forskriften træder i kraft den 1. maj 1997.
 Stk. 2.  Kapitel XXIII, pkt. 16.600, i teknisk forskrift  

 for fiskeskibes bygning og udstyr m.v., Meddelelser fra Søfartsstyrelsen E,  

 ophæves.
Søfartsstyrelsen, den 20. marts 1997 Hans Christensen / Ole Lyngenbo (* 1) Forskriften er notificeret i overensstemmelse med Rådets direktiv  

 83/189/EØF, som ændret senest ved direktiv 94/10/EF.
