Cirkulære om tjenestefrihed mv. til  

 pasning af alvorligt syge  

 børn og nærtstående (Til samtlige ministerier mv.) 1. Finansministeriet og centralorganisationerne har som led i  

 aftale- og overenskomstfornyelsen i 2002 aftalt en ændring af reglerne  

 om tjenestefrihed mv. for ansatte i staten og folkekirken til pasning af  

 alvorligt syge børn og slægtninge.
 Aftalen, der medfører en øget ret til  

 tjenestefrihed med løn i forbindelse med pasning af syge børn  

 samt en øget ret til tjenestefrihed med indbetaling af forskellen  

 mellem plejevederlag og sædvanlig løn under plejeorlov, er  

 optaget som bilag 1 til cirkulæret.
 Aftalen har virkning fra 1. april 2002 og finder  

 tilsvarende anvendelse på tjenestefrihedsperioder påbegyndt  

 før dette tidspunkt.
 2. I Socialministeriets lovbekendtgørelse nr. 147 af 2.  

 marts 2001 om dagpenge ved sygdom og fødsel, § 19 a, er det  

 fastsat, at forældre med alvorligt syge børn under 14 år  

 har ret til dagpenge fra kommunen, hvis de i forbindelse med barnets sygdom  

 helt eller delvist opgiver deres arbejde, jf. bilag 2.
 I Socialministeriets lovbekendtgørelse nr. 844 af  

 24. september 2001 om social service, § 104, er det fastsat, at  

 personer, som passer en nærtstående, der ønsker at  

 dø i eget hjem, efter ansøgning er berettiget til at få  

 godtgørelse for tabt arbejdsindtægt (plejevederlag), jf. bilag  

 3.
 3. Perioder med tjenestefrihed med eller uden løn eller  

 nedsat arbejdstid til de i pkt. 2. nævnte formål medregnes fuldt  

 ud i lønancienniteten og i optjening af pensionsalder.
 For tjenestemænd og andre med  

 tjenestemandspensionsrettigheder indbetaler ansættelsesmyndigheden i  

 tjenestefrihedsperioden løbende 15 pct. af den pensionsgivende  

 løn til finanslovens § 36. Pensionsvæsenet.
 For overenskomstansatte og andre med  

 forsikringsmæssige pensionsordninger indbetaler  

 ansættelsesmyndigheden løbende det aftalte arbejdsgiver- og  

 egetbidrag til den ansattes pensionsordning.
 4. Hvis en ansat på grund af tjenestefrihed efter reglerne i  

 dette cirkulære er forhindret i at afvikle ferie, kan  

 spørgsmål om eventuel udbetaling af feriepenge forelægges  

 for Arbejdsdirektoratet.
 5. Cirkulæret har virkning fra 1. april 2002. Samtidig  

 ophæves cirkulære nr. 176 af 1. december 2000 om tjenestefrihed  

 mv. for ansatte i staten og folkekirken til pasning af alvorligt syge  

 børn og slægtninge (Perst. nr. 081-00).
Finansministeriet, Personalestyrelsen, den  

 2. juli 2002 P.M.V.E.B.Lisa Engmann Bilag 1 AFTALE  

 OM TJENESTEFRIHED MV.
TIL PASNING AF ALVORLIGT SYGE BØRN OG  

 NÆRTSTÅENDE § 1. Aftalen gælder for tjenestemænd og  

 tjenestemandslignende ansatte.
Aftalen gælder endvidere for ansatte  

 omfattet af overenskomster indgået på den ene side af eller efter  

 bemyndigelse fra Finansministeriet og på den anden side af de  

 underskrivende centralorganisationer eller organisationer, der er tilsluttet  

 disse.
§ 2. En ansat, der i henhold til § 19 a i lov om dagpenge  

 ved sygdom eller fødsel har ret til dagpenge i forbindelse med pasning  

 af syge børn under 14 år, har i samme periode ret til hel eller  

 delvis tjenestefrihed med løn.
Arbejdsgiveren kan dog begrænse  

 retten til tjenestefrihed til 1 måned pr. år pr. barn.
 Stk. 2. Arbejdsgiveren kan herudover bevilge yderligere  

 tjenestefrihed med eller uden løn.
§ 3. En ansat, der i henhold til § 104 i lov om social  

 service får bevilget plejevederlag i forbindelse med pasning af  

 nærtstående, der ønsker at dø i eget hjem, har i  

 samme periode ret til hel eller delvis tjenestefrihed.
Arbejdsgiveren betaler  

 den ansatte forskellen mellem plejevederlaget og sædvanlig løn i  

 tjenestefrihedsperioden.
 § 4. Aftalen træder i kraft ved udsendelsen og har  

 virkning fra 1. april 2002.
 Stk. 2. Aftalen kan opsiges skriftligt med 3 måneders  

 varsel til en 1. april, dog tidligst til 1. april 2005.
København, den 2. juli 2002 Statsansattes Kartel Finansministeriet Peter Waldorff P.M.V.
 E.B.
Statstjenestemændenes Lisa Engmann Centralorganisation II Tommy Agerskov Thomsen Akademikernes Centralorganisation Svend M.
Christensen Lærernes Centralorganisation Anni Herfort Andersen Overenskomstansattes Centralorganisation Finn Busse Jensen Bilag 2 Uddrag af lovbekendtgørelse nr. 147 af 2. marts 2000  

 om dagpenge ved sygdom eller fødsel § 19 a.
Forældre med alvorligt syge børn under 14  

 år har ret til dagpenge fra kommunen, hvis de i forbindelse med barnets  

 sygdom helt eller delvis opgiver lønarbejde eller personligt arbejde i  

 selvstændig virksomhed.
Stk. 2. Det er en betingelse, at barnets sygdom skønnes  

 at medføre behov for ophold på hospital eller lignende  

 institution i 25 dage eller mere.
Behandling eller pleje i hjemmet kan  

 sidestilles med ophold på hospital, hvis barnets behov i forbindelse  

 med sygdommen taler for det.
 Stk. 3. Kravet i stk. 2 om en sygeperiode på 25  

 dage eller mere gælder ikke ved hospitalsophold for børn af  

 enlige forsørgere, der har ret til ordinært børnetilskud  

 efter § 2, nr. 1 eller 2, i lov om børnetilskud og forskudsvis  

 udbetaling af børnebidrag.
Stk. 4. Dagpengene svarer til de dagpenge, modtageren i  

 tilfælde af egen sygdom ville være berettiget til.
Til  

 selvstændige, som ikke er tilmeldt den frivillige sikring, kan der dog  

 udbetales dagpenge fra 1. fraværsdag.
Kommunen kan i særlige  

 tilfælde beslutte, at der til barnets forældre kan ydes et  

 højere dagpengebeløb end fastsat i § 9, stk. 5.
 Stk. 5. Der kan højst ydes dagpenge i medfør af  

 stk. 1 i 52 uger inden for de forudgående 18  

 kalendermåneder.
Stk. 6. Socialministeren fastsætter nærmere regler  

 om betingelserne for udbetaling af dagpenge til forældre med alvorligt  

 syge børn under 14 år, herunder regler om, hvorledes dagpengene  

 fordeles mellem barnets forældre.1) 1)   Note: Jf.
Arbejdsministeriets  

 bekendtgørelse nr. 442 af 23. juni 1998 (med senere  

 ændringer) Bilag 3 Uddrag af lovbekendtgørelse nr. 844 af 24. september  

 2001 om social service Kapitel 20 Pasning af døende § 104. Personer, som passer en nærstående, der  

 ønsker at dø i eget hjem, er efter ansøgning berettiget  

 til at få godtgørelse for tabt arbejdsindtægt  

 (plejevederlag). Det er en betingelse for at yde plejevederlag, at  

 hospitalsbehandling efter en lægelig vurdering må anses for  

 udsigtsløs, og at den syges tilstand ikke i øvrigt  

 nødvendiggør indlæggelse eller forbliven på  

 sygehus, ophold i plejehjem, plejebolig eller lignende.
Det er endvidere en  

 betingelse, at den syge er indforstået med etableringen af  

 plejeforholdet.
§ 105. Plejevederlag efter § 104 svarer til 1,5 gange det  

 dagpengebeløb, som modtageren i tilfælde af egen sygdom ville  

 have ret til efter lov om dagpenge ved sygdom eller fødsel.
Til  

 selvstændige, som ikke er tilmeldt den frivillige forsikring, kan der  

 udbetales plejevederlag fra 1. fraværsdag.
Plejevederlaget kan ikke  

 overstige den hidtidige indtægt, jf. § 9 i lov om dagpenge ved  

 sygdom eller fødsel.
 Stk. 2. I ganske særlige tilfælde kan kommunen  

 beslutte at yde plejevederlag med et højere beløb end  

 anført i stk. 1.
§ 106. Retten til plejevederlag ophører ved  

 plejeforholdets afslutning.
Ved den plejekrævendes død bevares  

 retten til plejevederlag i indtil 14 dage efter dødsfaldet.
Den  

 plejekrævendes indlæggelse af kortere varighed på sygehus  

 eller lignende medfører ikke i sig selv bortfald af plejevederlag.
 Stk. 2. Kommunen kan undtagelsesvis træffe  

 afgørelse om ophør af retten til plejevederlag, hvis pleje i  

 hjemmet ikke fortsat kan anses for hensigtsmæssig.
