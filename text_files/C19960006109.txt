(Valgcirkulæret) (Til biskopperne, provsterne, valgbestyrelserne og folkeregistrene) I henhold til § 1, stk. 2, i lov om valg til menighedsråd, jf.  

 lovbekendtgørelse nr. 30 af 24. januar 1996, skal der afholdes ordinært valg  

 til menighedsråd  tirsdag den 12. november 1996.
I valgcirkulæret af 1. april 1996 har Kirkeministeriet fastsat nærmere  

 regler om udarbejdelse af kirkelige valglister og valgkort.
I medfør af §§ 18  

 og 24 i lov om valg til menighedsråd fastsættes herved følgende bestemmelser  

 om forberedelse, foretagelse, opgørelse m.v. af valget.
I.
Forberedelse af valget Valgbestyrelse Valget forberedes og ledes i hver valgkreds af en valgbestyrelse, der  

 består af 3 medlemmer valgt efter forholdstal af og blandt menighedsrådets  

 medlemmer, jf. § 6 i lov om valg til menighedsråd.
Valgbestyrelsen bistås af  

 de øvrige menighedsrådsmedlemmer og om fornødent af lønnet medhjælp.
Kommunalbestyrelsen Kommunalbestyrelsen skal på begæring af valgbestyrelsen bistå denne i  

 forbindelse med valget, jf. § 34 i lov om valg til menighedsråd.
Sted Valget afholdes i et passende lokale i menighedsrådskredsen efter  

 menighedsrådets bestemmelse.
Et passende lokale kan fx være et  

 menighedslokale, en sognegård eller et skolelokale, se afsnit III.
Bekendtgørelse Valgbestyrelsen skal foranledige, at reglerne for opstilling og indgivelse  

 af kandidatliste bekendtgøres ved alle regelmæssige gudstjenester i  

 menighedsrådskredsen de to første søndage i september, dvs. den 1. og 8.  

 september 1996, samt i de stedlige dagblade eller lokalaviser i første  

 halvdel af september måned.
Afstemningstiden skal i alle menighedsrådskredse  

 være fra kl. 9.00 til kl. 20.00.
Orienteringsmøde Menighedsrådet skal senest den 17. september 1996 afholde et offentligt  

 orienteringsmøde, hvor der redegøres for menighedsrådets arbejde i den  

 forløbne periode og for kommende opgaver.
Samtidig gennemgås reglerne for  

 opstilling af kandidater, jf. § 5a i lov om valg til menighedsråd.
 Kandidatlister kan udarbejdes på mødet, men i så fald skal der gøres  

 opmærksom på, at andre kandidatlister kan udarbejdes uafhængigt af  

 orienteringsmødet.
II.
Kandidatlister Indkaldelse af kandidatlister Valgbestyrelsen indkalder kandidatlister ved bekendtgørelse ved alle  

 regelmæssige gudstjenester i menighedsrådskredsen de to første søndage i  

 september, dvs. den 1. og 8. september 1996, og i de stedlige dagblade og  

 lokalaviser.
Valgbestyrelsen udpeger to personer, der er bemyndiget til at modtage  

 kandidatlisterne.
Mindst en af de udpegede personer skal have bopæl i  

 menighedsrådskredsen.
Indhold og indlevering Ved indkaldelsen af kandidatlister må der gøres opmærksom på følgende:
 1. at kandidatlisterne tidligst kan indleveres kl.  

 19.00 syv uger før valget, dvs. tidligst den 24. september 1996 kl. 19.00, og  

 senest skal være indleveret kl. 19.00 seks uger før valget, dvs. senest den  

 1. oktober 1996 kl. 19.00.
 2. at kandidatlisterne skal indeholde oplysning om  

 kandidaternes og stillernes navn, bopæl og personnummer.
 3. at en kandidatliste kan indeholde færre navne end  

 det antal medlemmer, der skal vælges (fx er en enkelt kandidat  

 tilstrækkeligt).
 4. at en kandidatliste højst må indeholde navne på  

 indtil 6 kandidater flere end det antal medlemmer, der skal vælges til  

 menighedsrådet (dette antal må angives i den i afsnit I nævnte  

 bekendtgørelse).
 5. at hver kandidatliste skal være underskrevet af  

 mindst 5 og højst 15 af menighedsrådskredsens vælgere som stillere.
 6. at anmeldelsen af kandidatlisten skal indeholde  

 oplysning om, hvilken stiller valgbestyrelsen kan rette henvendelse til  

 vedrørende listen.
 7. at den, der indleverer kandidatlisten, har ret til  

 på en medbragt genpart af listen at få kvittering af den  

 modtagelsesberettigede person for indleveringen med angivelse af tidspunktet.
Sideordnet/prioriteret Ved indlevering af kandidatlisten skal det være angivet, om kandidaterne  

 er opstillet sideordnet eller i prioriteret rækkefølge.
 Når kandidaterne er sideordnet opstillet, skal det endvidere fremgå, om  

 kandidaterne ønskes opført i en bestemt rækkefølge eller alfabetisk på  

 stemmesedlen.
Bestemmelse om medlemskab m.v. ved bortfald af afstemning Er kandidaterne sideordnet opstillet, og indeholder listen navne på flere  

 kandidater end det antal medlemmer, der i alt skal vælges til menighedsrådet,  

 skal der af stillerne træffes bestemmelse om, hvilke af listens kandidater,  

 der skal være medlemmer af menighedsrådet, og hvilke der skal være  

 stedfortrædere, hvis afstemningen aflyses som følge af, at der kun er  

 indleveret denne ene kandidatliste til valget.
Endvidere skal det anføres,  

 hvem der skal betragtes som først valgt.
 Er kandidaterne opstillet i prioriteret rækkefølge, er denne rækkefølge  

 afgørende for, hvilke kandidater der betragtes som medlemmer af rådet og  

 hvilke som stedfortrædere, samt hvem der er først valgt.
Formular Kirkeministeriet har udarbejdet en formular til anmeldelse af  

 kandidatlister.
Formularen med bilag forhandles af Barfod & I.
Chr.  

 Petersens A/S, Postboks 1332, Fabriksparken 56, 2600 Glostrup, Fax nr. 4345  

 1871, (tlf. 43451516) og af Landsforeningen af Menighedsrådsmedlemmer,  

 Forlaget, Vesterport 3, 1, 8000 Århus C, Fax 86198040, (tlf. 86191777).
 Valgbestyrelsen kan ikke afvise en rettidigt indleveret kandidatliste, der  

 er skrevet uden anvendelse af formularen, hvis listen opfylder de ovenfor  

 anførte betingelser.
Stillere Ingen kan være stiller for mere end een kandidatliste eller for en liste,  

 hvorpå den pågældende selv er opført som kandidat.
En stiller for en liste  

 kan derimod godt være kandidat på en anden liste.
Kandidater Ingen kan opstilles som kandidat på mere end een liste.
En kandidat på en  

 liste kan være stiller for en anden liste.
 Intet navn må anføres på en kandidatliste uden vedkommendes samtykke, der  

 skal foreligge skriftligt for valgbestyrelsen.
Fælles menighedsråd Er der truffet bestemmelse om, at to eller flere sogne eller  

 kirkedistrikter skal have fælles menighedsråd, skal valgbestyrelsen  

 bekendtgøre, at der skal indgives særskilt kandidatliste for hvert af de  

 pågældende sogne eller kirkedistrikter, da valget skal foretages selvstændigt  

 og med særlige kandidatlister for hvert af sognene eller distrikterne under  

 ledelse af den fælles valgbestyrelse, uanset at det drejer sig om et  

 fællesmenighedsråd.
Prøvelse Valgbestyrelsen skal ved en kandidatlistes indlevering undersøge, om denne  

 er i overensstemmelse med de anførte regler.
Folkeregistret Kandidatlisterne kan indsendes til vedkommende folkeregister til prøvelse  

 af, om de opførte kandidater og stillere opfylder betingelserne for at  

 deltage i menighedsrådsvalg.
Er der opført en sognebåndsløser på en  

 kandidatliste, må der rettes henvendelse til folkeregistret i den pågældendes  

 bopælskommune.
Straf Valgbestyrelsen kan ikke slette en kandidat af kandidatlisten, selv om den  

 pågældende er straffet.
Det er derimod det nyvalgte menighedsråd, der på sit  

 konstituerende møde skal afgøre, om en kandidat på grund af straf har mistet  

 sin valgbarhed.
Menighedsrådets afgørelse om, at et medlem ikke er valgbar på  

 grund af straf, kan indbringes for biskoppen.
Biskoppens afgørelse kan  

 indbringes for Kirkeministeren.
Mangler Valgbestyrelsen skal senest 5 uger før valgdagen, dvs. senest den 8.  

 oktober 1996, give stillerne meddelelse om eventuelle mangler.
Samtidig skal  

 det oplyses, at mangler kan afhjælpes indtil kl. 19.00 fire uger før  

 valgdagen, dvs. senest den 15. oktober 1996 kl. 19.00.
Ændring eller tilbagetagelse Ændring eller tilbagetagelse af en indleveret kandidatliste jf. afsnit II  

 i cirkulæret, pkt. 1, kan ske, såfremt samtlige kandidater og stillere for  

 listen skriftligt giver valgbestyrelsen meddelelse herom, inden listen  

 bekendtgøres, jf. § 15 i lov om valg til menighedsråd.
Listenummerering Den først indgivne liste betegnes som nr. 1, den anden som nr. 2 osv.
 Indgives flere lister samtidig, sker nummereringen ved lodtrækning under  

 overværelse af et vidne fra hver af listerne.
Listebetegnelse Stillerne for en kandidatliste kan over for valgbestyrelsen anmelde en  

 listebetegnelse, som kandidatlisten skal betegnes med på stemmesedlerne.  

 Anmeldelsen af en sådan listebetegnelse skal ske skriftligt samtidig med  

 kandidatlistens indlevering og skal være tiltrådt ved underskrift af samtlige  

 stillere og kandidater.
 Kandidatlister må ikke være betegnet på anden måde end med det nummer,  

 listen har fået tildelt, og med den anmeldte listebetegnelse.
 Samtlige godkendte lister indføres i menighedsrådets beslutningsprotokol.
Valg af samme listebetegnelse Såfremt flere kandidatlister indgives med samme listebetegnelse, tilkommer  

 listebetegnelsen den liste, der er indgivet først.
Er listerne indgivet  

 samtidig, foretages der lodtrækning om listebetegnelsen.
Stillerne for den  

 liste, der ved lodtrækningen ikke opnår den anmeldte listebetegnelse, har  

 adgang til sammen med de kandidater, der er opført på listen, at anmelde en  

 ny listebetegnelse senest den 15. oktober 1996 kl. 19.00.
Listeforbund Kandidatlister kan anmeldes at ville støtte hinanden (listeforbund).  

 Anmeldelse herom skal ske skriftligt senest kl. 19 fire uger før valget, dvs.  

 senest den 15. oktober 1996 kl. 19.00, og skal være tiltrådt ved underskrift  

 af samtlige kandidater på de lister, der indgår i listeforbundet.
Anmeldelsen  

 skal endvidere være tiltrådt ved underskrift af samtlige stillere, som har  

 underskrevet de pågældende kandidatlister.
Fuldmagt Stillere og kandidater kan dog give skriftlig fuldmagt til en eller flere  

 stillere til at anmelde listeforbund.
Fuldmagten vedlægges anmeldelsen.
Bekendtgørelse Kandidatlisterne samt oplysning om anmeldte listeforbund skal bekendtgøres  

 senest 3 uger før valget, dvs. senest den 22. oktober 1996.
Valgbestyrelsen træffer bestemmelse om, hvorledes bekendtgørelsen skal  

 ske, fx ved opslag eller bekendtgørelse i kirkebladet.
Bekendtgørelsen bør så  

 vidt muligt også ske i de stedlige dagblade eller lokalaviser.
Bortfald af afstemning Er der ved udløbet af fristen for afhjælpning af mangler kun indleveret  

 een gyldig liste, skal det på den af valgbestyrelsen bestemte måde  

 bekendtgøres, at afstemningen bortfalder.
 Valgbestyrelsen underretter listens kandidater om valget.
Valgbestyrelsen opfordrer i så fald stillerne til snarest muligt og senest  

 2 uger efter valgdagen( 26. november 1996) at indlevere en særlig  

 stedfortræderliste.
På denne liste kan anføres en eller flere stedfortrædere  

 for hver kandidat i en bestemt angiven rækkefølge, ligesom samme person kan  

 være stedfortræder for flere kandidater, således at der er et tilstrækkeligt  

 antal stedfortrædere til at sikre et fuldtalligt menighedsråd i hele  

 funktionsperioden.
III.
Stemmesedler - valglokale Stemmesedler Er der indkommet flere gyldige kandidatlister, tilvejebringer  

 valgbestyrelsen de nødvendige stemmesedler.
Stemmesedlen skal i tydeligt tryk indeholde betegnelserne  

 »kandidatliste nr. 1« og eventuel listebetegnelse, kandidatliste 2'  

 og eventuel listebetegnelse osv. efter det antal lister, der er godkendt.  

 Betegnelsen for hver af listerne skal stå i linie for sig.
Adskilt fra  

 listebetegnelsen ved en streg anføres - under hinanden i mindre tryk og  

 indbyrdes adskilte ved en streg - navnet på listens kandidater i den  

 rækkefølge, stillerne har bestemt.
Prioriteret rækkefølge Hvis kandidaterne er opstillet i prioriteret rækkefølge, skal der  

 umiddelbart til venstre for navnene (helt til venstre ved stemmesedlens kant)  

 anføres det nummer (arabertal), som kandidaten er opført med på  

 kandidatlisten, efterfulgt af et punktum.
Sideordnet opstilling Hvis kandidaterne er sideordnet opstillet, må der derimod ikke anføres  

 numre ud for kandidaterne.
Forveksling - Kaldenavn Hvis der efter valgbestyrelsens skøn kan ske forveksling af kandidaternes  

 navne, skal der på stemmesedlen foruden navn trykkes en kortfattet betegnelse  

 som fx stilling eller bopæl for de kandidater, hvis navne kan forveksles.  

 Såfremt en kandidat er kendt under et kaldenavn, kan dette anføres på  

 stemmesedlen i en parantes efter vedkommendes borgerlige navn.
Udformning - i øvrigt Hver kandidatliste skal være adskilt fra de øvrige lister ved en tyk  

 streg.
Det er tilladt øverst på stemmesedlen at anføre årstallet for valget  

 og i stemmesedlens øverste højre hjørne i småt tryk at anføre en betegnelse  

 for menighedsrådskredsen.
 Stemmesedlerne skal ved knæk være til at sammenfolde, således at ingen ved  

 sedlernes aflevering kan se, hvorledes der er stemt.
Stemmekasser - stemmerum Valgbestyrelsen skal sørge for, at der i valglokalet findes det nødvendige  

 antal stemmekasser, i hvilke stemmesedlerne skal nedlægges.
Stemmekasserne  

 skal være til at aflåse eller forsegle og således indrettet, at ingen  

 stemmeseddel kan udtages, uden at kasserne åbnes.
 I valglokalet skal der være opstillet afsondrede stemmerum med der  

 fornødne udstyr til stemmeafgivning (skriveplade, blyant eller andet egnet  

 skriveredskab).
 Stemmekasser og stemmerum samt eventuelt andet materiel vil kunne lånes  

 hos kommunalbestyrelsen.
IV.
Afstemning Valghandlingens åbning Valghandlingen åbnes af valgbestyrelsens formand, der oplæser de godkendte  

 kandidatlister og navnene på stillerne og meddeler nummer og listebetegnelse  

 for hver liste, samt mellem hvilke lister, der eventuelt er indgået  

 listeforbund.
Trykte eller tydeligt skrevne kandidatlister med angivelse af  

 stillernes navne og af eventuelle listeforbund samt - foroven på listen -  

 tydelig angivelse af nummer og listebetegnelse ophænges på passende steder og  

 i passende antal i eller uden for valglokalet.
Uddeling af valgpropagnda og  

 ophængning af valgplakater må ikke finde sted på valgstedet  

 (afstemningsolkalet, gange, trapper, gårdsplads m.v.).
 Valgbestyrelsens formand fordeler derefter valglisterne, stemmesedlerne og  

 stemmekasserne mellem valgbestyrelsens medlemmer og medhjælpere.
Inden den første stemmeseddel nedlægges i en stemmekasse, åbner  

 stemmemodtageren kassen og viser de tilstedeværende, at den er tom, hvorpå  

 den straks i de tilstedeværendes påsyn lukkes og aflåses.
Nøglen afleveres  

 til valgbestyrelsens formand.
Valglisten De, der er optaget på valglisten, men ikke længere har bopæl i  

 menighedsrådskredsen eller ikke længere er medlemmer af folkekirken, har ikke  

 ret til at afgive stemme.
Valgkort Besiddelse af et valgkort er ikke nogen betingelse for at afgive stemme,  

 hvis vælgeren på anden måde kan godtgøre sin identitet og valgret.
Stemmeafgivning Stemmeafgivning ordnes således: Et af valgbestyrelsens medlemmer eller en  

 af medhjælperne modtager valgkort, konstaterer vælgerens identitet og  

 afkrydser valglisten, hvorefter en anden udleverer stemmesedlen.
En tredje  

 medhjælper har stemmekassen.
Stemmesedlen må ikke være sammenfoldet ved  

 udleveringen.
 Vælgerne betjenes i den rækkefølge, hvori de møder.
Efter at have modtaget stemmesedlen skal vælgeren straks gå ind i  

 stemmerummet, hvor ingen anden må være til stede.
Stemmeafgivningen sker ved  

 at mærke stemmesedlen med et kryds enten ud for listebetegnelsen eller ud for  

 navnet på den kandidat, som ønskes valgt.
Når stemmesedlen er afkrydset,  

 sammenfolder vælgeren stemmesedlen, således at ingen kan se, hvorledes der er  

 stemt, og nedlægger den i stemmekassen.
Forkert afmærkning på stemmesedlen Er en vælger uforvarende kommet til at afmærke sin stemmeseddel forkert  

 eller makulere den, skal der være adgang til - mod aflevering af den  

 makulerede stemmeseddel, der tages i forvaring af valgbestyrelsen - at få  

 udleveret en ny stemmeseddel.
Blinde/svagsynede og bevægelseshæmmede Når der af blinde eller svagsynede vælgere fremsættes ønske om bistand til  

 afstemningen, skal bistand ydes enten af en af vælgeren udpeget person eller  

 af to af valgbestyrelsen udpegede vælgere.
Vælgere, der på grund af manglende  

 førlighed ikke kan bevæge sig ind i stemmelokalet, vil kunne afgive stemme  

 umiddelbart uden for lokalet under overværelse af 2 personer, der medvirker  

 ved valget.
 De, der yder bistand, må ikke røbe, hvorledes vælgeren har stemt.
Afstemningens tidsrum I samtlige menighedskredse begynder afstemningen kl. 9.00 og fortsætter  

 til kl. 20.00.
Afslutning Afstemningen slutter, når der kl. 20.00 ikke melder sig vælgere for at  

 afgive stemme, uanset at der gives opfodring hertil.
 Når stemmeafgivning er ophørt, underskriver hver valglistefører sin  

 valgliste.
 De ikke udleverede stemmesedler og eventuelle ved ombytning  

 tilbageleverede stemmesedler, valglisterne, de modtagne valgkort og  

 stemmekasserne tages i forvaring af formanden, og stemmeoptællingen kan  

 begynde.
 Ved flere afstemningssteder skal alt stemmemateriale samles på eet  

 afstemningssted, før optælling kan begynde.
V.
Stemmeafgivning ved indsendelse af stemmeseddel.
Stemmeberettigede Berettigede til at stemme pr. brev er vælgere, de er forhindret i at møde  

 frem på afstemningsstedet i det tidsrum, hvor afstemningen finder sted.
Folkeregistret Vælgere, der opholder sig her i landet, kan afgive stemme på et hvilket  

 som helst folkeregister, herunder også på Færøerne og i Grønland.
Institutioner Vælgere, der er indlagt på eller optaget i følgende institutioner, kan  

 brevstemme i institutionen:
1. Sygehuse 2. Plejehjem, herunder særlige plejehjem og beskyttede  

 boliger, der drives efter reglerne i bistandsloven.
 3. Daghjem og dagcentre, institutioner for voksne  

 personer med vidtgående fysiske eller psykiske handicap, der drives efter  

 reglerne i bistandsloven, døgninstitutioner for voksne, der drives efter  

 nævnte lovs forsøgsbestemmelser, samt ældreboliger der er omfattet af lov om  

 boliger for ældre og personer med handicap.
Kommunalbestyrelsen kan dog efter aftale med menighedsrådets  

 valgbestyrelse beslutte, at der ikke skal foretages brevstemmeafgivning på de  

 i nr. 3 nævnte daghjem og dagcentre.
Endvidere kan kommunalbestyrelsen efter  

 aftale med menighedsrådets valgbestyrelse beslutte, at brevstemmeafgivning på  

 de i nr. 3 øvrige nævnte institutioner i stedet skal ske efter reglerne om  

 brevstemmeafgivning i hjemmet.
 Afstemningen foranstaltes af det stedlige folkeregister efter regler, der  

 fastsættes af kirkeministeren.
 Der henvises i øvrigt til brevstemmecirkulæret.
Kriminalforsorgens anstalter Vælgere, der er indsat i en af kriminalforsorgens anstalter eller  

 arresthuse, kan afgive stemme på institutionen.
Afsides beliggende øer Vælgere, der har bopæl på afsides beliggende øer, der ikke udgør et  

 selvstændigt afstemningsområde, kan afgive stemme hos en valgberettiget  

 person, som menighedsrådet udpeger.
Danske skib og havanlæg Søfolk på danske skibe i udenrigsfart og personer ansat på danske havanlæg  

 kan stemme på vedkommende skib eller havanlæg.
Afstemning i hjemmet Vælgere, der opholder sig her i landet, og som på grund af sygdom eller  

 manglende førlighed ikke vil kunne møde frem på afstemningsstedet på  

 valgdagen, kan afgive stemme i hjemmet, medmindre de har mulighed for at  

 stemme i en af de institutioner eller boliger, der er nævnt ovenfor i  

 afsnittet institutioner, pkt. 1 - 3.
Tidsrum Stemmeafgivning pr. brev kan finde sted de sidste 3 uger før valget, dog  

 senest 3. sidste heverdag før valgdagen dvs. i tidsrummet fra tirsdag den 22.  

 oktober 1996 til og med fredag den 8.november 1996.
Stemmemateriale Det nødvendige stemmemateriale - stemmeseddel med tilhørende konvolut,  

 følgebrev og yderkuvert - tilvejebringes ved Kirkeministeriets  

 foranstaltning.
 Der henvises i øvrigt til brevstemmecirkulæret, idet bemærkes, at  

 begæringsblanket til afstemning i hjemmet skal rekvireres fra vedkommende  

 folkeregister.
Menighedsrådets modtagelse af brevstemmer Menighedsrådet nummererer de modtagne yderkuverter og opfører afsenderens  

 navn og bopæl samt tidspunktet for modtagelsen på en særlig fortegnelse.  

 Kuverterne sendes uåbnede til valgbestyrelsen i hænde inden afstemningens  

 begyndelse.
Åbning af brevstemmer Valgbestyrelsen (valgstyrerne) åbner de modtagne kuverter, inden  

 afstemningen begynder, og undersøger i hvert enkelt tilfælde, om afsenderen  

 er opført på valglisten.
I bekræftende fald afkrydses vælgerens navn på  

 valglisten.
Rettidig modtagne brevstemmer der skal lades ude af betragtning Viser det sig, at den pågældende ikke er stemmeberettiget, eller oplyses  

 det, at vedkommende inden valgdagen er afgået ved døden, lægges den uåbnede  

 konvolut tillige med følgebrevet på ny ind i yderkuverten og kommer ikke i  

 betragtning.
Det samme gælder, når der efter beskaffenheden af yderkuverten,  

 følgebrevet eller konvolutten er grund til at antage, at de ikke hører til  

 det ved Kirkeministeriets foranstaltning tilvejebragte materiale, eller at  

 der ved brevstemmens udfyldning, attestation, underskrift eller indsendelse  

 ikke er forholdt som foreskrevet.
Opbevaring af brevstemmerne De konvolutter, som herefter kommer i betragtning, opbevares sammen med  

 det tilhørende følgebrev og yderkuvert, indtil afstemningen er afsluttet.  

 Konvolutterne nedlægges derefter i en stemmekasse og blandes med de øvrige  

 stemmesedler og åbnes først ved optællingen.
Vælgere der har brevstemt, kan ikke stemme på valgdagen En vælger, der har afgivet en brevstemme, der er taget i betragtning, kan  

 ikke stemme ved afstemningen på valgdagen.
For sent modtagne brevstemmer Brevstemmer, der modtages af valgbestyrelsen (valgstyrerne) efter  

 afstemningens begyndelse, henlægges uåbnede og kommer ikke i betragtning.
Søfolk Søfolk, der sejler i udenrigsfart, har ret til at benytte de til brug ved  

 kommunale valg af Indenrigsministeriet tilvejebragte stemmesedler,  

 konvolutter og følgebreve m.v., når det ved påtegning på følgebrevet og  

 omslaget anføres, at stemmeafgivningen vedrører valg til menighedsråd.
VI.
Stemmeoptællingen Optællingsmåde Optællingen foretages af valgbestyrelsen og er offentlig i det omfang,  

 pladshensyn gør det muligt.
 Optællingen sker på følgende måde:
 Stemmesedlerne udtages af stemmekasserne, blandes og fordeles mellem  

 optællerne, der ordner dem således, at stemmesedler afgivet for samme  

 kandidatliste samles i bunker for sig.
 Derefter optælles, hvor mange stemmer der er afgivet på hver af  

 kandidatlisterne.
En stemmeseddel er afgivet for den liste, inden for hvis felt vælgeren har  

 sat kryds.
Ved et kryds forstås et tegn svarende til bogstavet X eller til  

 tegnet for plus (+). Tegn, der må anses for at være afledt af et kryds, eller  

 som må anses for at være resultatet af, af vælgeren ved gentagen afmærklning  

 har villet tydeliggøre et kryds, bedømmes efter samme regler som kryds.
Flere kryds på samme stemmeseddel En stemmeseddel anses for gyldig, selvom der på stemmesedlen er sat to  

 eller flere kryds, når blot disse kryds er anbragt indenfor samme  

 kandidatlistes felt.
Dette betyder, At en stemmeseddel, der er afkrydset udfor to kandidatnavne på samme  

 liste, anses for en gyldig listestemme.
Ugyldige stemmer Hvor der er tvivl om en stemmeseddels gyldighed, medregnes stemmesedlen  

 ikke i optællingen, men lægges foreløbig til side.
Valgbestyrelsen afgør derpå, om de tvivlsomme stemmesedler skal anses for  

 ugyldige eller ej.
En stemmeseddel er ugyldig, VII.
Mandatfordelingen Den endelige opgørelse af valget foretages af valgbestyrelsen enten samme  

 dag, som stemmeoptællingen har fundet sted, eller senest dagen efter.
Antal kandidater pr. liste Først bestemmes, hvor mange kandidater der skal vælges fra hver  

 kandidatliste.
Har listeforbund været anmeldt, sammenlægges stemmetallene for  

 de kandidatlister, der har indgået listeforbund.
Det for hver kandidatliste  

 eller listeforbund afgivne stemmetal deles med 1, 2, 3, osv., indtil hvert  

 stemmetal er delt med et tal så stort som det antal mandater, der i det  

 højeste kan ventes at tilfalde vedkommende kandidatliste eller listeforbund.  

 Den største af de således fremkomne kvotienter giver den liste eller det  

 listeforbund, den er tilfaldet, ret til medlem nr. 1, den næststørste  

 kvotient giver den liste eller det listeforbund, den er tilfaldet, ret til  

 medlem nr. 2, og således fremdeles, indtil det antal medlemmer, der skal  

 vælges, er fordelt mellem de forskellige kandidatlister og listeforbund.
Er  

 kvotienterne lige store, gør lodtrækning udslaget.
Lodtrækningen foretages af  

 valgbestyrelsens formand i de tilstedeværendes påsyn.
Fordeling af mandater ved listeforbund Det antal mandater, der er tilfaldet et listeforbund, deles mellem de  

 kandidatlister, forbundet består af, ved benyttelse af samme fremgangsmåde.
Eksempler Til belysning af fremgangsmåden anføres følgende eksempler:
 Eksempel 1:
Der deltager i alt 4 kandidatlister i valget.
Der er ikke indgået  

 listeforbund.
Der skal vælges 9 kandidater.
 Valgresultatet er følgende:
Liste 1: 255 stemmer Liste 2: 172 stemmer Liste 3: 100 stemmer Liste 4: 180 stemmer Mandatfordeling foretages således:
 Liste 1, 2, 3 og 4 får således valgt henholdsvis 4, 2, 1 og 2 kandidater.
 Eksempel 2:
Der deltager i alt 4 kandidatlister i valget.
Der er listeforbund mellem  

 listerne 3 og 4. Der skal vælges 9 kandidater, og stemmeoptællingen udviser  

 samme resultat som i eksempel 1.
 Mandatfordelinge foretages således:
Liste 1 får i dette tilfælde kun valgt 3 kandidater, liste 2 får stadig 2,  

 mens listeforbundet mellem liste 3 og 4 opnår i alt 4 mandater, altså 1  

 mandat mere, end listerne kunne opnå tilsammen uden listeforbund.
De  

 sidstnævnte 4 mandater fordeles mellem listerne 3 og 4 på tilsvarende måde:
 Liste 3 får således valgt 1 kandidat og liste 4 får valgt 3 kandidater.
VIII.
Udvælgelse af medlemmer og stedfortrædere Optælling af stemmer Når det på denne måde er opgjort, hvor mange medlemmer der skal vælges fra  

 hver kandidatliste, bestemmes det hvilke af listens kandidater, der skal  

 erklæres for valgte, og hvilke, der skal være stedfortrædere.
 Først optælles hvor mange stemmer hver enkelt kandidat har fået  

 (personlige stemmer), og hvor mange stemmer der i øvrigt er afgivet på listen  

 (listestemmer).
Sideordnet opstilling Er kandidaterne sideordnet opstillet, tilfalder listens mandater  

 kandidaterne i rækkefølge efter størrelsen af deres personlige stemmetal.  

 Antallet af listestemmer har således kun betydning ved tildelingen af det  

 antal mandater, der tilkommer listen.
I tilfælde af stemmelighed foretaget  

 valgbestyrelsen lodtrækning.
 Eksempel:
På en kandidatliste med 10 kandidater er afgivet i alt 255 stemmer, der  

 fordeler sig med 210 personlige stemmer og 45 listestemmer.
Listen har fået 4  

 mandater.
 Stillerne har bestemt, at kandidaterne er opstillet sideordnet, dvs. at  

 kun de personlige stemmer medregnes ved kandidatudvælgelse.
 * Det afgøres ved lodtrækning mellem kandidaterne BB og JJ, hvem af dem  

 der skal være medlem nr. 4 og hvem af dem stedfortræder nr. 1.
 Det afgøres ved lodtrækning mellem kandidaterne CC og FF, hvem af dem der  

 skal være stedfortræder nr. 3 og hvem af dem stedfortræder nr. 4.
Prioriteret opstilling Er kandidaterne opstillet i prioriteret rækkefølge, udregnes for hver  

 kandidatliste det fordelingstal, der skal lægges til grund ved kandidaternes  

 udvælgelse af listen.
Tallet udregnes ved at dividere antallet af samtlige  

 for kandidatlisten afgivne stemmer (personlige stemmer og listestemmer  

 tilsammen) med et tal, der er een større end det antal mandater, der er  

 tilfaldet listen.
 Det fremkomne tal forhøjes til det nærmeste hele tal - også hvis det  

 allerede er et helt tal - og det herefter fremkomne tal er fordelingstallet  

 for den pågældende kandidatliste.
 Har en liste således i alt fået 447 stemmer og 5 mandater, divideres 5 + 1  

 op i 447, hvilket giver 74 1/2, der forhøjet til nærmest følgende hele tal  

 giver fordelingstallet 75.
Særskilt for hver kandidatliste fordeles listestemmerne til listens  

 kandidater på følgende måde: Til det antal personlige stemmer, som er opnået  

 af den kandidat, der er opført som nr. 1 på kandidatlisten, uden at  

 fordelingstallet er nået, lægges så mange listestemmer, at fordelingstallet  

 nås.
De listestemmer, der herefter bliver tilovers, lægges derpå til de  

 personlige stemmer, som nr. 2 på kandidatlisten har opnået, indtil  

 fordelingstallet nås, og på tilsvarende måde forholdes for de øvrige  

 kandidaters vedkommende, indtil samtlige listestemmer er fordelt.
Herefter  

 erklæres de kandidater, der har opnået fordelingstallet ved personlige  

 stemmer alene eller ved tillæg af listestemmer for valgte i den rækkefølge,  

 hvori de er opført på listen.
Opnås det ikke på denne måde at få valgt hele  

 det antal kandidater, der skal vælges, erklæres i rækkefølge efter størrelsen  

 af de opnåede stemmetal (personlige stemmer og listestemmer tilsammen) så  

 mange af listens øvrige kandidater for valgte, som endnu skal vælges for  

 listen.
 Eksempel:
På en kandidatliste med 10 kandidater er afgivet i alt 255 stemmer, der  

 fordeler sig med 210 personlige stemmer og 45 listestemmer.
Listen har fået 4  

 mandater, og listens fordelingstal er 255/4+1 = 51 forhøjet til 52.
 De personlige stemmer samt fordelingen af listestemmerne er som anført  

 nedenfor.
 Stillerne har bestemt, at kandidaterne er opstillet i prioriteret  

 rækkefølge:
 Selvom HH har flere personlige stemmer end fordelingstallet, bliver AA  

 først valgt, forde AA står øverst på kandidatlisten, og fordi  

 fordelingstallet er opnået ved personlige stemmer og listestemmer.
Samme stemmetal Har to kandidater opnået samme stemmetal og kan kun een opnå valg,  

 erklæres den kandidat, der står først på kandidatlisten for valgt.
Derfor  

 bliver BB valgt som nr. 4, og DD bliver stedfortræder nr. 1.
Udtømte kandidatlister/overførsel af mandater Er der tilfaldet en kandidatliste flere mandater end det antal kandidater,  

 der er opført på listen, overføres det eller de overskydende mandater til den  

 kandidatliste, som den udtømte liste har anmeldt listeforbund med.
 Hvis den udtømte kandidatliste står i listeforbund med flere  

 kandidatlister, tilfalder mandatet/mandaterne den eller de kandidatliste(r),  

 der i følge den foretagne fordeling er nærmest berettiget til at få mandat.
 Såfremt den udtømte kandidatliste ikke står i listeforbund med andre  

 lister, overføres mandatet til den af de øvrige kandidatlister, der efter  

 stemmetal har nærmest krav på det.
Stedfortrædere De ikke valgte kandidater betragtes som stedfortrædere for de valgte på  

 samme liste.
Rækkefølgen blandt stedfortrædere bestemmes ved sideordnet opstilling af  

 antallet af personlige stemmer.
Ved prioriteret opstilling bestemmes  

 rækkefølgen ved summen af personlige stemmer og eventuelle resterende  

 listestemmer.
 Ved stemmelighed afgøres rækkefølgen ved sideordnet opstilling ved  

 lodtrækning ved prioriteret opstilling ved placering på listen.
IX.
Indberetning om valget.
Tilførsel til beslutningsprotokollen Når valget er endeligt opgjort, tilfører formanden for valgbestyrelsen  

 menighedsrådets beslutningsprotokol oplysning om, hvorledes stemmerne  

 fordelte sig på de forskellige kandidatlister, i hvilken nummerorden  

 mandaterne tilfaldt disse, hvilket fordelingstal der blev lagt til grund for  

 hver kandidatliste, hvor mange personlige stemmer, der blev afgivet for  

 kandidaterne, hvorledes listestemmerne fordeltes på kandidaterne, hvilke  

 kandidater, der blev erklæret for valgt, samt det medlemsnummer, der tilfaldt  

 enhver af de valgte.
Navnene på de kandidater, der ikke har opnået valg,  

 anføres i beslutningsprotokollen, og den underskrives af hele  

 valgbestyrelsen.
Udskrift af beslutningsprotokollen Der udfærdiges 2 udskrifter af beslutningsprotokollen på de af ministeriet  

 autoriserede skemaer.
Den ene udskrift indsendes snarest muligt af  

 valgbestyrelsens formand gennem provsten til biskoppen, der opbevarer den i  

 bispearkivet.
Den anden udskrift opbevares i menighedsrådets arkiv.
Der findes to typer af autoriserede skemaer, et der benyttes i tilfælde,  

 hvor afstemning finder sted, og et andet til brug hvor der kun er indleveret  

 een kandidatliste, således at afstemning bortfalder.
Skemaerne kan rekvireres  

 fra bispekontoret.
Underretning om valg Valgbestyrelsen underretter kandidaterne om valget samt om fristen for  

 klage over valget, se afsnit XI.
X.
Opbevaring og kassation af valgmaterialet Stemmesedler Stemmesedlerne indpakkes og forsegles af valgbestyrelsen.
De gyldige, de  

 ugyldige, de ombyttede og de ikke udleverede stemmesedler holdes hver for sig  

 i særskilte pakker med tydelig påskrift om deres indhold.
Pakkerne afleveres  

 til menighedsrådet, der opbevarer dem, indtil klagefristen er udløbet, eller  

 klage over valget endeligt er afgjort.
Derefter skal de tilintetgøres.
Valgliste/kort Valgbestyrelsen afleverer valglister og valgkort til folkeregistret inden  

 udgangen af november 1996.
Folkeregistret udsteder kvittering for modtagelsen af materialet og  

 foranlediger det derefter makuleret.
Kvitteringen fra folkeregistret  

 vedlægges menighedsrådets beslutningsprotokol.
XI.
Valgklager Klager Klager over valget skal indgives skriftligt til provsten senest ugedagen  

 efter valget, dvs. den 19. november 1996. Provsten indhenter valgbestyrelsens  

 erklæring og fremsender derefter sagen til biskoppen til afgørelse.  

 Biskoppens afgørelse kan både af valgbestyrelsen og af klageren indbringes  

 for kirkeministeren.
XII.
Udgifter ved valget.
 Lokaleleje m.v.
 Udgifter i anledning af valget, herunder til valglokale, eller lokaler ved  

 flere afstemningssteder, materiel til brug ved stemmeafgivning, tryksager og  

 fornøden medhjælp til valgbestyrelsen afholdes af kirkekassen.
Vederlag Der tilkommer de på valgdagen medvirkende et vederlag, der maksimalt kan  

 fastsættes til 640 kr. svarende til vederlaget ved kommunale valg.
 Vederlagets størrelse fastsættes af menighedsrådet.
