 Den 27. februar 1964 undertegnedes i Moskva følgende overenskomst med De  

 Socialistiske Sovjetrepublikkers Unions Regering (den russiske tekst er  

 udeladt her):
 OVERENSKOMST mellem Danmarks Regering og De Socialistiske  

 Sovjetrepublikkers Unions Regering om regulering af gensidig finansielle,  

 ejendomsmæssige og andre krav, der angår den lettiske, litauiske og estniske  

 Socialistiske Sovjetrepublik samt den ukrainske og den hviderussiske  

 Socialistiske Sovjetrepubliks vestlige områder og Kaliningradområdet i Den  

 Russiske Føderative Socialistiske Sovjetrepublik.
 Danmarks Regering og De Socialistiske Sovjetrepublikkers Unions Regering  

 er, ledet af ønsket om fuldstændigt og endeligt at regulere de gensidige  

 finansielle, ejendomsmæssige og andre krav, der angår den lettiske, litauiske  

 og estniske Socialistiske Sovjetrepublik samt den ukrainske og den  

 hviderussiske Socialistiske Sovjetrepubliks vestlige område og  

 Kaliningradområdet i Den Russiske Føderative Socialistiske Sovjetrepuublik,  

 enedes om følgende:
Artikel 1 De Socialistiske Sovjetrepublikkers Unions Regering overdrager til  

 Danmarks Regering de som følge af nationalisering til Sovjetunionen overgåede  

 rettigheder til ejendom og andre aktiver, der befinder sig på Danmarks  

 territorium, og tilhørte borgere, institutioner, virksomheder, selskaber og  

 andre juridiske personer i Letland, Litauen, Estland, de vestlige områder af  

 den ukrainske og den hviderussiske Socialistiske Sovjetrepublik og  

 Kaliningradområdet i Den Russiske Socialistiske Sovjetrepublik, og vil ikke  

 fremsætte eller støtte noget krav på sådanne rettigheder.
Artikel 2 Den danske regering vil ikke over for De Socialistiske Sovjetrepublikkers  

 Unions Regering hverken på egne eller på sine borgeres vegne fremsætte nogen  

 finansielle, ejendomsmæssige eller andre krav, der er opstået før 1941, og  

 som vedrører den lettiske, litauiske og estniske Socialistiske  

 Sovjetrepublik, den ukrainske og den hviderussiske Socialistiske  

 Sovjetrepubliks vestlige områder og Kaliningradområdet i Den Russiske  

 Føderative Socialistiske Sovjetrepublik, og vil heller ikke støtte sådanne  

 krav.
Artikel 3 Til fuldstændig og endelig afgørelse af alle de gensidige finansielle,  

 ejendomsmæssige og andre krav, som er nævnt i artikel 1 og 2 i nærværende  

 overenskomst, betaler De Socialistiske Sovjetrepublikkers Unions Regering til  

 Danmarks Regering 2.600.000 (to millioner seks hundrede tusind) danske  

 kroner.
Betalingen vil finde sted inden 12 måneder efter nærværende  

 overenskomsts ikrafttræden.
Artikel 4 Danmarks Regering overgiver i det omfang, det er muligt, til De  

 Socialistiske Sovjetrepublikkers Unions Regering alle dokumenter  

 (værdipapirer, certifikater og andre), som angår finansielle, ejendomsmæssige  

 og andre krav, der er reguleret ved nærværende overenskomst.
Artikel 5 Danmarks Regering og De Socialistiske Sovjetrepublikkers Unions Regering  

 regulerer med deres respektive fysiske og juridiske personer de afregninger,  

 der følger af nærværende overenskomst.
Artikel 6 Ved indgåelsen af nærværende overenskomst skal alle de finansielle,  

 ejendomsmæssige og andre gensidige krav mellem Danmark og Sovjetunionen, som  

 er opstået før 1941, og som vedrører den lettiske, litauske og estniske  

 Socialistiske Sovjetrepublik samt den ukrainske og den hviderussiske  

 Socialistiske Sovjetrepubliks vestlige område og Kaliningradsområdet i Den  

 Russiske Føderative Socialistiske Sovjetrepublik, betragtes som fuldstændigt  

 og endeligt regulerede.
Artikel 7 Nærværende overenskomst træder i kraft ved undertegnelsen.
 Udførdiget i Moskva den 27. februar 1964 i to eksemplarer på dansk og  

 russisk, idet begge tekster har samme gyldighed.
 For Danmarks Regering:
 Jens Christensen.
For De Socialistiske Sovjetrepublikkers Unions Regering:
 Mochkin.
 Udenrigsministeriet, den 16. juli 1964.
 Per Hækkerup.
