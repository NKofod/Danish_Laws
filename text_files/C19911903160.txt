(Til samtlige amter og kommuner) Fra 1. april 1991 udbetales dansk pension til personer, der har bopæl i  

 Danmark og som samtidig modtager en samordnet pension fra et andet EF-land af  

 den danske bopælskommune.
 Det gældende regelsæt på pensionsområdet bliver ændret i overensstemmelse  

 hermed.
 Denne vejledning ændrer Sikringsstyrelsens vejledning af december 1986 om  

 EF-reglerne om social sikring af vandrende arbejdstagere m.fl. kapitel III.
 ANSØGNING OM PENSION.
Ansøgning om dansk pension skal i tilfælde, hvor ansøgeren bor her i  

 landet, indgives til bopælskommunen.
Kommunen behandler ansøgningen og  

 beregner og udbetaler pensionen.
 Når det under behandlingen af den danske pensionsansøgning bliver oplyst,  

 at ansøgeren (eller ansøgerens afdøde ægtefælle) har haft bopæl/beskæftigelse  

 i et andet EF-land, skal kommunen sende kopi af pensionssagen til  

 Socialministeriet, der behandler ansøgningen om pension fra det andet  

 EF-land.
 Kommunen skal i alle pensionssager, der indsendes til Socialministeriet  

 vedlægge nøjagtige oplysninger om bopælsperioder eller dermed ligestillede  

 perioder.
 Ved ansøgning om førtidspension, skal der vedlægges kopi af samtlige  

 lægelige akter, der ligger til grund for behandlingen af den danske  

 ansøgning.
 FREMGANGSMÅDE VED ANSØGNING OM UDENLANDSK PENSION.
 Når Socialministeriet modtager en ansøgning om udenlandsk pension  

 videresender ministeriet som kompetent institution ansøgningen til den  

 udenlandske kompetente institution på specielle EF-blanketter.
 Ansøgningen skal efter bestemmelserne i forordningen bl.a. indeholde  

 detaillerede oplysninger om danske pensionsoptjeningstider.
 Såfremt den udenlandske institution under sagens behandling ønsker  

 yderligere oplysninger, indhenter Socialministeriet de nødvendige  

 oplysninger.
Når der er truffet afgørelse i den udenlandske pensionssag giver  

 Socialministeriet meddelelse herom til ansøgeren og til kommunen.
Hvis der  

 tilkendes pension underretter Socialministeriet tillige skattemyndigheden i  

 pensionistens bopælskommune.
 Den udenlandske pension udbetales direkte til pensionisten fra den  

 udenlandske institution.
Eventuel efterbetaling af en udenlandsk pension sendes dog altid til  

 Socialministeriet.
Efter art. 111 i EF-forordning 574/72 er der mulighed for  

 at tilbageholde beløb i en udenlandsk pensionsefterbetaling til hel eller  

 delvis dækning af visse ydelser, som kommunen har udbetalt til pensionisten.  

 Socialministeriet afgør, om der efter denne bestemmelse skal ske modregning i  

 pensionsefterbetalingen.
 KOMMUNALE OPGAVER VED UDBETALING AF SAMORDNET PENSION.
 Hvis der er ret til pension fra to eller flere EF-lande fastsættes  

 ydelsernes størrelse efter bestemmelserne i EF-forordning 1408/71 afsnit III,  

 kap. 3. Dette betyder, at der fra den dato, hvor der er tilkendt pension fra  

 to eller flere lande, skal ske en samordning af pensionerne.
SAMORDNING EFTER EF-REGLERNE BETYDER, AT DER VED INDTÆGTSREGULERINGEN AF DEN DANSKE PENSION BORTSES FRA DEN UDENLANDSKE SAMORDNEDE PENSION.
Tilkendelse af en pension fra et andet EF-land vil således normalt ikke  

 bevirke ændring af en allerede tilkendt dansk pension.
I enkelte tilfælde,  

 f.eks. for grænsearbejdere, skal der i en dansk bopælstid fratrækkes  

 sammenfaldende forsikringsperioder i et andet EF-land.
I sådanne tilfælde vil  

 kommunen modtage meddelelse herom fra Socialministeriet.
Socialministeriet giver som kompetent institution meddelelse til  

 pensionisten samt til den udenlandske institution om pensionernes størrelse  

 på samordningstidspunktet.
Til brug herfor indhenter Socialministeriet kopi  

 af kommunens stamkort på samordningstids- punktet.
 Da bopælskommunen også efter samordningen fortsat udbetaler den danske  

 pension, skal kommunen besvare forespørgsler fra udenlandske institutioner,  

 f.eks. om størrelsen af pensionistens indtægter, og give meddelelse til de  

 udenlandske pensionsudbetalende institutioner om ændringer i civilstand,  

 flytning m.v.
 Flytter pensionisten til et andet EF-land skal kommunen give meddelelse  

 til Socialministeriet med henblik på Socialministeriets overtagelse af  

 pensionsudbetalingen.
 Ved dødsfald skal kommunen også give meddelelse til Socialministeriet med  

 henblik på eventuel ansøgning om efterladtepension fra andet EF-land.
 Bopælskommunen skal endvidere i forbindelse med den årlige  

 indtægtsregulering være særlig opmærksom på, at den udenlandske samordnede  

 pension IKKE medtages ved indtægtsreguleringen af den danske pension.
 Behandlingen af sager om pension, der skal fastsættes i overensstemmelse  

 med afsnit III, kap. 3 i EF-forordning nr. 1408/71 beskrives nærmere i  

 Sikringsstyrelsens vejledning af december 1986, der er ændret ved denne  

 vejledning.
 Hvis dansk pension skal samordnes med en udenlandsk pension efter en  

 overenskomst om social sikring og der gælder en administrativ aftale om  

 gennemførelse af overenskomsten, henvises til Sikringsstyrelsens cirkulærer  

 eller vejledninger om de tosidede konventioner om social sikring og de  

 vejledende bemærkninger til den nordiske konvention om social tryghed.
