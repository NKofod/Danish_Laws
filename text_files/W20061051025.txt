Klage over at ambulancebehandlerne ikke kørte patienten på skadestue Nævnet fandt ikke grundlag for kritik af ambulancebehandleren.
Efter sin ankomst undersøgte han patienten og konstaterede, at hendes vejrtrækning og cirkulation var upåvirket, og at hun havde normale pupiller og ingen symptomer i øvrigt, herunder opkast.
Det var dog nævnets vurdering, at det havde været hensigtsmæssigt, om ambulancebehandleren havde foretaget måling af blodtryk, puls og iltindhold i blodet.
 Det blev anført i klagen, at patienten havde været bevidstløs på badeværelset, men nu kunne svare for sig.
Det var nævnets opfattelse, at en tidligere besvimelse ikke nødvendigvis bør medføre, at patienten undersøges på et sygehus.
Dette afhænger af patientens tilstand på undersøgelsestidspunktet.
 Det var på den baggrund nævnets opfattelse, at ambulancebehandleren havde foretaget relevante undersøgelser og reageret relevant på de gjorte fund.
