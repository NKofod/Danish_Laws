 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om frikommuner, jf. lovbekendtgørelse nr. 571 af 8. august 1990,  

 foretages følgende ændringer:
 1. § 8 affattes således:
» § 8.  Arbejdsministeren kan godkende regler for  

 frikommuneforsøg, der fraviger bestemmelserne i Stk. 2.  Arbejdsministeren kan godkende regler for  

 frikommuneforsøg, hvorefter tillige kommuner, der ikke er frikommuner, får  

 mulighed for at gennemføre forsøg som nævnt i stk. 1. Reglerne for forsøg  

 skal vedtages af amtsrådet i en amtskommune, der er frikommune, og kommunerne  

 skal være beliggende i denne amtskommune.« 2. § 12 a, stk. 2, affattes således:
» Stk. 2.  Boligministeren kan endvidere godkende  

 regler, der for byggerier, der modtager støtte til opførelse i medfør af lov  

 om boligbyggeri, fraviger realkreditlovens § 45, stk. 2 og 3, jf. lov nr. 841  

 af 20. december 1989, som senest ændret ved lov nr. 900 af 28. december 1990.  

 Det er en betingelse, at kommunen samtidig garanterer bygningsejeren mod tab  

 som følge heraf.« 3. I § 13 udgår »den af Energiministeriet godkendte  

 amtskommunale varmeplan og«.
 4. I § 14 ændres »§§ 27 og 28 i lov om varmeforsyning,  

 jf. lovbekendtgørelse nr. 330 af 29. juni 1983« til: »§§ 20 og 21 i  

 lov nr. 382 af 13. juni 1990 om varmeforsyning«.
 5. I § 16 indsættes efter stk. 2 som nyt stykke:
»Stk. 3.  Uanset bestemmelsen i stk. 1 kan  

 indenrigsministeren godkende regler for frikommuneforsøg, hvorefter  

 økonomiudvalg og stående udvalg nedlægges.
Afgørelse i sager om sociale  

 ydelser til enkeltpersoner skal dog være henlagt til et udvalg.« Stk. 3-7 bliver herefter stk. 4-8.
 6. § 16, stk. 3, der bliver stk. 4, affattes således:
»Stk. 4.  Indenrigsministeren kan godkende regler  

 for forsøg, hvorefter kommuner, der ikke er frikommuner, får mulighed for at  

 gennemføre forsøg med lokaludvalg og forsøg med udvalgsstrukturen i samme  

 omfang som frikommuner.
Reglerne fastsættes i et forsøgsregulativ. § 4, § 5,  

 stk. 2, samt §§ 6 og 7 finder tilsvarende anvendelse.« 7. § 20 affattes således:
»§ 20.  Industriministeren kan godkende regler  

 for frikommuneforsøg, hvorefter en kommune kan opføre erhvervsejendomme til  

 udleje til iværksættere.« 8. Efter § 24 a indsættes:
 » § 24 b.  Miljøministeren kan godkende regler  

 for frikommuneforsøg, hvorefter amtsrådets kompetence efter § 39, stk. 1, i  

 lov om miljøbeskyttelse, jf. lovbekendtgørelse nr. 68 af 24. januar 1989, som  

 senest ændret ved § 38 i lov nr. 838 af 19. december 1989, overføres til  

 kommunalbestyrelsen, således at kommunalbestyrelsen godkender og fører tilsyn  

 med de særlig forurenende virksomheder m.v. i miljøbeskyttelseslovens kapitel  

 5, der ikke drives af kommunalbestyrelsen.
Stk. 2.  Forsøg efter stk. 1 kan alene godkendes for  

 Ballerup Kommunes vedkommende.« 9. § 28 d affattes således:
» § 28 d.  Miljøministeren kan godkende regler  

 for frikommuneforsøg, der fraviger bestemmelserne Stk. 2.  Forsøg efter stk. 1, nr. 2, kan alene godkendes  

 for Ebeltoft Kommunes vedkommende.« 10. I § 29 b indsættes efter »kan udvides til at  

 omfatte«: »snerydning, glatførebekæmpelse og«.
 11. Efter § 30 c indsættes i kapitel 12:
 »§ 30 d.  Skatteministeren kan godkende regler  

 for frikommuneforsøg, hvorefter Ligningsrådets kompetence efter § 10, stk. 3  

 og stk. 4, i selskabsskatteloven, jf. lovbekendtgørelse nr. 623 af 31. august  

 1990, som senest ændret ved § 3 i lov nr. 218 af 10. april 1991, overføres  

 til de kommunale skattemyndigheder.
 Stk. 2.  Skatteministeren kan godkende regler for  

 frikommuneforsøg, hvorefter Ligningsrådets kompetence efter § 3, stk. 3, i  

 lov om skattefri virksomhedsomdannelse, jf. lovbekendtgørelse nr. 594 af 4.  

 september 1986, overføres til de kommunale skattemyndigheder.
Stk. 3.  Godkendes regler for forsøg efter stk. 1 eller  

 stk. 2, kan den kommunale skattemyndigheds afgørelse påklages til den  

 pågældende told- og skatteregion.« 12. Efter § 31 indsættes:
 »§ 31 a.  Socialministeren kan fastsætte regler  

 for frikommuneforsøg, hvorefter en kommunalbestyrelse kan overlade sine  

 beføjelser efter bistandsloven til en brugerbestyrelse for en institution  

 efter bistandslovens §§ 69, 74, 79 og 80, i det omfang beføjelserne knytter  

 sig til institutionens administration og drift.
Stk. 2.  Til brugerbestyrelser for kommunale  

 institutioner efter bistandslovens § 69 kan vælges repræsentanter blandt  

 forældre og medarbejdere.
Til brugerbestyrelser for institutioner efter §§  

 74, 79 og 80 kan vælges repræsentanter blandt beboere og medarbejdere.« 13. § 39, nr. 1, affattes således:
 14. Efter § 39 indsættes:
 » § 39 a.  Undervisnings- og forskningsministeren  

 kan godkende regler for frikommuneforsøg, hvorefter en kommune kan give  

 tilskud til reduktion af forældrebetalingen i skolefritidsordninger på  

 private skoler for børn, der er hjemmehørende i kommunen, efter samme regler  

 som dem, der gælder for skolefritidsordninger i folkeskolen.
§ 39 b.  Undervisnings- og forskningsministeren kan  

 godkende regler for frikommuneforsøg, hvorefter en kommune kan vedtage at yde  

 diæter, erstatning for dokumenteret tabt arbejdsfortjeneste og  

 befordringsgodtgørelse m.v. til elevrepræsentanter for deltagelse i  

 skolebestyrelsesmøder.« 15. Efter § 45 c indsættes som ny paragraf i kapitel 15:
 »§ 45 d.  Sundhedsministeren kan godkende regler  

 for frikommuneforsøg, hvorefter Bornholms Amtskommune inden for grupper af  

 lægemidler, der indeholder samme terapeutisk aktive stof, kan fastsætte  

 tilskuddet til lægemidler med tilskud efter § 7, stk. 1, 2 og 3, i lov om  

 offentlig sygesikring, jf. lovbekendtgørelse nr. 490 af 21. juni 1986, som  

 ændret blandt andet ved lov nr. 343 af 24. maj 1989 og senest ved § 18 i lov  

 nr. 386 af 13. juni 1990, til et fast beløb svarende til mindst 75 pct.  

 henholdsvis mindst 50 pct. af den laveste udgift til et af disse lægemidler.  

 Der kan dog ikke ydes tilskud til mere end 75 pct. henholdsvis 50 pct. af  

 udgiften til det pågældende lægemiddel.
Stk. 2.  Bestemmelsen i stk. 1 vedrører alene lægemidler  

 indkøbt på apoteker i Bornholms Amt af personer med folkeregisteradresse i en  

 på Bornholm beliggende kommune.« 16. Efter § 45 c indsættes i kapitel 16:
 » § 46 d.  Kulturministeren kan godkende regler  

 for frikommuneforsøg, der fraviger bestemmelserne i §§ 31-35 i lov nr. 410 af  

 13. juni 1990 om støtte til folkeoplysning og bestemmelserne i § 6, stk. 1,  

 samt §§ 7 og 8 i lov nr. 411 af 13. juni 1990 om ungdomsskoler,  

 produktionsskoler og daghøjskoler.
Stk. 2.  Bestemmelsen i stk. 1 gælder alene for  

 frikommuner, der har fået godkendt forsøg med særlige styrelsesordninger på  

 fritidsundervisningsområdet før den 1. januar 1991.« § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 7 og nr. 16, har virkning fra 1.  

 januar 1991.
Givet på Christiansborg Slot, den 6.  

 juni 1991 Under Vor Kongelige Hånd og Segl MARGRETHE R.
