 I bekendtgørelse nr. 82 af 26. februar 1979 om optagelse ved uddannelserne  

 på Danmarks Biblioteksskole foretages følgende ændringer:
§ 1 1. § 9, stk. 3, affattes således:
 »Stk. 3.  Som erhvervsarbejde efter stk. 1 og 2  

 regnes beskæftigelse i 3/4 af fuld tid, d.v.s. normalt mindst 30 timer pr.  

 uge, for hvilken der ydes vederlag i form af penge eller naturalløn.  

 Timetallet kan beregnes som et gennemsnit over en periode på indtil 4 uger.  

 De 30 ugentlige timer kan være fordelt på højst 2 samtidige arbejdsgivere, og  

 beskæftigelsen må i alt højst være fordelt på følgende antal arbejdsgivere:
 Ved 9-11 måneders erhvervsarbejde: 4 arbejdsgivere.
 Ved 12-14 måneders erhvervsarbejde: 5 arbejdsgivere.
 Ved 15-17 måneders erhvervsarbejde: 6 arbejdsgivere.
Ved 18 måneders erhvervsarbejde: 7 arbejdsgivere.« 2. § 9, stk. 6, 2. pkt., affattes således:
»Hvis arbejdets art, perioden og antallet af ugentlige timer, hvori  

 den pågældende har været beskæftiget, ikke herved er fuldt dokumenteret, skal  

 der også vedlægges en erklæring fra arbejdsgiveren herom.« 3. I § 9 indsættes efter stk. 7 som nyt stykke:
»Stk. 8.  Ansøgere under 20 år kan normalt ikke  

 optjene erhvervserfaring, samtidig med at de kvalificerer sig til den  

 adgangsgivende eksamen.
Direktoratet kan bemyndige  

 godkendelsesinstitutionerne, jfr. § 16, stk. 1, til i en overgangsperiode at  

 fravige denne bestemmelse.« Stk. 8  bliver herefter stk. 9.
 4. § 16, stk. 1, 4. pkt., affattes således:
»Godkendelse gives ved en godkendelsesattest, der også omfatter  

 eventuelt tidligere godkendt erhvervsarbejde.« 5. I § 16, stk. 2, indsættes efter 3. pkt.:
»Eventuelle tidligere udstedte godkendelsesattester vedlægges.« 6. I § 17, stk. 2, indsættes som 2. pkt.:
»Der må kun medsendes een godkendelsesattest, jfr. § 16, stk.  

 1.« § 2 Bekendtgørelsen har virkning fra den 1. juli 1979.
