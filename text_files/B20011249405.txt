Bestemmelser om meteorologisk udstyr m.v.1)    

 (BL 7-18, 1. udgave) I medfør af § 52 og § 149, stk. 10, i lov om  

 luftfart, jf. lovbekendtgørelse nr. 543 af 13. juni 2001,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 795 af 3. september 2001 om  

 henlæggelse af opgaver til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
1. Referencedokumenter 1.1 BL 3-13, Godkendelse og drift af  

 præcisionslandingsbaner, kategori II og III, seneste udgave.
 1.2 BL 3-18, Bestemmelser om etablering af  

 flyvepladsledelse på godkendte flyvepladser, seneste udgave.
 1.3 BL 7-17, Bestemmelser om meteorologisk tjeneste m.v.,  

 seneste udgave.
 1.4 BL 7-21, Bestemmelser om etablering af  

 lufttrafiktjeneste, seneste udgave.
 1.5 ICAO Annex 3, International Standards and Recommended  

 Practices, Meteorological Service for International Air Navigation, seneste  

 udgave.
 1.6 ICAO Doc 9328-AN/908, Manual of Runway Visual Range  

 Observing and Reporting Practices, seneste udgave.
 1.7 Guide to Meteorological Instruments and Methods of  

 Observation, udgivet af World Meteorological Organization, seneste  

 udgave.
 1.8 Håndbog for vejrobservatorer, udgivet af  

 Danmarks Meteorologiske Institut (DMI), seneste udgave.
 1.9 DMI, Meteorologiske koder 2. Luftfartskoder, seneste  

 udgave.
 Anm.: De dokumenter, der er nævnt i pkt. 1.5-1.7,  

 kan købes i engelsk udgave ved henvendelse til Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV, tlf.: 3618 6000, fax: 3618 6001.
2. Definitioner Banesynsvidde (Runway Visual Range - RVR):  

 Den afstand, over hvilken en pilot i et luftfartøj på en banes  

 centerlinie kan se enten banens markeringer, banekantlysene eller banens  

 centerlinielys.
 Dugpunkttemperatur:  

 Den temperatur, luften ved uændret tryk og vanddampindhold skal  

 afkøles til for at mættes.
 METAR/SPECI:  

 Meteorologiske meldinger i kode.
Meteorologisk kontor (Meteorological office):  

 Et kontor, der er bemandet med meteorolog(er), og som er udpeget til at  

 udstede udsigter og yde anden form for meteorologisk tjeneste, der  

 kræves for at dække luftfartsoperationelle behov.
Kontoret kan  

 være beliggende på en flyveplads.
 Meteorologisk melding (Meteorological report):  

 En beskrivelse af observerede meteorologiske forhold på et bestemt  

 tidspunkt og sted.
 Meteorologiske oplysninger (Meteorological information):  

 Meteorologiske meldinger, analyser, udsigter og enhver anden beskrivelse, der  

 vedrører eksisterende eller forventede meteorologiske forhold.
 Meteorologisk overvågningskontor (Meteorological watch  

 office):  

 Et kontor, der er bemandet med flyvemeteorolog(er), og som har til opgave  

 inden for grænserne af en flyveinformationsregion at opretholde  

 overvågning af vejrforholdene og at udfærdige, afgive og udsende  

 oplysninger og varsler om en route-vejrfænomener, som kan indvirke  

 på flyveoperationers sikkerhed.
 Meteorologisk tjeneste (Meteorological service):  

 Fællesbetegnelse for de forskellige former for tjenester, der  

 udøves af meteorologiske overvågnings-kontorer samt af  

 formidlingstjeneste- og vejrobservationstjenesteenheder.
 Minimumsektorhøjde (Minimum Sector Altitude - MSA):  

 Den laveste højde over havets middelvandstand (MSL), der i en  

 nødsituation sikrer en mindste afstand på 300 m (1000 ft) over  

 alle hindringer inden for en sektor af en cirkel med radius 46 km (25 NM) med  

 centrum i et radionavigationshjælpemiddel.
 Tærskel (Threshold):  

 Begyndelsen af den del af banen, som kan bruges til landing.
 Vejrobservationstjeneste (Meteorological observation service):  

 En tjeneste, der har til opgave at observere flyvepladsens aktuelle  

 vejrforhold og at udfærdige meteorologiske meldinger til brug for  

 luftfarten.
3. Anvendelsesområde Denne BL fastsætter bestemmelser om meteorologisk  

 udstyr til brug for meteorologiske tjenester for civil luftfart inden for  

 dansk område samt inden for områder, for hvilke Danmark i henhold  

 til international overenskomst er forpligtet til at etablere sådanne  

 tjenester.
 Anm.: Bestemmelser om meteorologisk tjeneste m.v.  

 findes i BL 7-17.
4. Generelt Det påhviler den, der i henhold til BL 7-17 har  

 etableret en meteorologisk tjeneste, at sikre, at alt udstyr, som benyttes af  

 tjenesten, etableres, drives og vedligeholdes i overensstemmelse med  

 bestemmelserne i denne BL.
5. Godkendelse 5.1 Alt udstyr, som benyttes af en meteorologisk tjeneste,  

 skal teknisk og operationelt godkendes af Statens Luftfartsvæsen, jf.  

 dog pkt. 5.2.
 5.1.1 Som dokumentation for opfyldelsen af de tekniske  

 specifikationer i denne BL kan anvendes analyser og prøver  

 udført for udstyr, der lovligt fremstilles og markedsføres i  

 andre EU- eller EØS-medlemsstater.
 5.2 Kravet om godkendelse efter pkt. 5.1 gælder ikke  

 for udstyr, som er godkendt af den kompetente myndighed i en anden EU- eller  

 EØS-medlemsstat, hvis denne godkendelse er sket på grundlag af  

 standarderne og rekommandationerne i ICAO Annex 3.
 5.3 Ansøgning om godkendelse af meteorologisk  

 udstyr skal sammen med de oplysninger, som er anført i pkt. 8.1,  

 være Statens Luftfartsvæsen i hænde senest 2 måneder,  

 før godkendelsen ønskes udnyttet.
 5.4 Den tekniske godkendelse kan være udformet som  

 en individuel godkendelse af de enkelte sensorer eller, hvis udstyret er et  

 halvautomatisk, PC-styret system, der gør brug af data fra flere  

 sensorer, som en godkendelse af et samlet system omfattende  

 præsentationssystemet med tilhørende hardware, sensorer og  

 identificerbar softwareversion.
6. Udstyr 6.1 En meteorologisk tjenestes udstyr skal placeres  

 således, at de målte data er repræsentative for det  

 område, hvorfra målinger kræves.
 6.2 Udendørs udstyr skal kunne fungere ved de  

 temperaturer, der kan forventes på flyvepladsen.
 6.3 Hvis udstyr gennembryder et plan, hvorover der skal  

 være hindringsfrihed, skal udstyret forsynes med  

 hindringsafmærkning.
6.4 Alt udstyr skal jævnligt kontrolleres for  

 korrekt visning.
Intervallerne mellem kontrollerne afhænger af  

 udstyrets art, men skal mindst svare til fabrikantens anbefalinger.
 6.5 Der skal for hvert udstyr udarbejdes en drifts- og  

 vedligeholdelsesforskrift (D&V), der beskriver de periodiske eftersyn,  

 som er nødvendige for udstyrets korrekte funktion, herunder  

 kalibrerings- og justeringshyppighed samt -metoder.
 6.5.1 Der skal benyttes checkskemaer ved de periodiske  

 eftersyn.
 6.6 Ud over de periodiske eftersyn/kontroller skal  

 udstyret altid kontrolleres, hvis der opstår mistanke om, at udstyret  

 har ændret sig.
 6.7 Der skal føres journal over alle forekommende  

 driftsforstyrrelser på det meteorologiske udstyr.
 6.8 Hvis tjenesten er en vejrobservationstjeneste, skal  

 der mindst forefindes udstyr til måling af vind og lufttemperatur samt  

 til måling og bestemmelse af dugpunkttemperatur og lufttryk.
 6.9 Hvis flyvepladsen er godkendt til anvendelse om  

 natten, skal der tillige forefindes udstyr til bestemmelse af  

 skyhøjde.
 6.10 Alt meteorologisk udstyr skal være tilsluttet  

 flyvepladsens nødstrømsforsyning, hvis udstyret er  

 afhængig af elforsyning.
6.11 På flyvepladser med  

 præcisionslandingsbaner, kategori II og III, skal der tillige  

 forefindes udstyr til bestemmelser af banesynsvidde (RVR), jf.
BL 3-13, og  

 elforsyningen til det meteorologiske udstyr skal være indrettet  

 således, at ingen meteorologiske data går tabt ved omkobling  

 mellem den primære og den sekundære elforsyning.
 6.12 Hvor der anvendes flere sæt udstyr til samme type  

 målinger, skal det ved hver udlæsnings-  

 enhed angives, hvor målingen er foretaget.
 6.13 Udstyr, som er placeret uden for flyvepladsens område, skal  

 være beskyttet mod uvedkom-  

 mende påvirkning.
 6.14 På flyvepladser, hvor vejrobservationstjeneste ikke  

 udøves af en flyveplads-flyveinforma-  

 tionstjeneste eller en tårnkontroltjeneste, skal de  

 udlæsningsenheder, der anbringes i ATS-enheden, være tilsluttet  

 de samme sensorer som vejrobservationstjenestens.
6.15 Der skal forefindes dokumentation for afgivne  

 meldinger på et holdbart medie.
Dokumentationen skal i flyvepladsens  

 åbningstid foreligge ligeså ofte, som meldingerne/oplys-ningerne  

 ændres.
Vindmålinger behøver dog kun at kunne dokumenteres  

 for hvert 2. minut.
7. Specifikationer for udstyr 7.1 Udstyr til måling af vind 7.1.1 Der skal på en flyveplads forefindes udstyr  

 til måling af vindretning og -hastighed.
 7.1.2 Statens Luftfartsvæsen fastsætter for hver enkelt  

 flyveplads under hensyn til bl.a. flyvepladsens udstrækning,  

 beliggenhed og organisation, om der skal forefindes én eller flere  

 vindsensorer på pladsen.
 7.1.3 Vindsensorerne skal anbringes på en mast 6 -  

 10 m over terræn, medmindre Statens Luftfartsvæsen i det enkelte  

 tilfælde foreskriver andet.
 7.1.4 Udstyret skal kunne beregne og udlæse  

 middelværdier som følger:
a.
Middelvindretning og middelvindhastighed over 2 minutter og tillige  

 over 10 minutter, hvis der udsendes METAR/SPECI fra flyvepladsen.
b.
Afvigelser fra middelvindhastigheden på 10 knob (kt) eller  

 mere inden for de seneste 10 minutter.
c.
Variationer i vindretningen på 60( eller mere inden for de  

 seneste 10 minutter.
 Herudover skal der kunne udlæses  

 øjebliksværdier for vindretning og -hastighed.
 Anm.: Ved øjebliksværdien forstås i  

 denne forbindelse 2-minutters vinden.
 7.1.5 Vindretningen skal angives i nærmeste antal  

 hele grader i 360(-systemet, der er delelige med 10. Til brug for start og  

 landing angives vindretning i misvisende grader (i forhold til magnetisk N =  

 MAG) og i METAR/SPECI i retvisende grader (i forhold til geografisk N = GEO).  

 Det skal fremgå af udlæsningen, om vindretningen er MAG eller  

 GEO.
 7.1.6 Vindhastigheden skal angives i knob (kt).
 7.1.7 Udstyr til måling af vindretning skal opfylde  

 følgende krav:
 Funktionsområde:
 [  

 2 kt.
 Måleområde:
0° til 360° Dæmpningsforhold (Damp Ratio):
0,3 til 0,7 Linearitet:
± 5° Opløsning:
5° Nøjagtighed:
± 10° 7.1.8 Udstyr til måling af vindhastighed skal  

 opfylde følgende:
 Måleområde:
1 til 100 kt Statens Luftfartsvæsen kan dog  

 foreskrive et udvidet måleområde.
 Nøjagtighed:
± 1 kt op til 10 kt ± 10% over 10 kt Længdekonstant (Distance Constant):
0 til 5 m Linearitet:
± 1 kt 7.2 Udstyr til måling af lufttemperatur og til bestemmelse af  

 dugpunkttemperatur 7.2.1 Der skal på en flyveplads forefindes udstyr  

 til måling af lufttemperatur og til bestemmelse af dugpunkttemperatur  

 med en nøjagtighed som angivet i pkt. 7.2.4 og 7.2.5.
 7.2.2 Sensorerne skal være anbragt i en højde  

 af 2 m over terræn beskyttet mod stråling og nedbør.
 7.2.3 Lufttemperatur og dugpunkttemperatur skal angives i  

 grader celsius (C°)..
 7.2.4 Udstyr til måling af lufttemperatur skal  

 opfylde følgende krav:
 Måleområde:
-35°C til +40°C For Grønland dog:
-50°C til +20°C Tidskonstant (Time Constant):
30 til 60 sekunder ved en vindhastighed på 10 kt Nøjagtighed:
± 1°C 7.2.5 Udstyr til bestemmelse af dugpunkttemperatur skal  

 opfylde følgende krav:
 Beregningsområde:
-35°C til +40°C For Grønland dog:
-55°C til +20°C Nøjagtighed:
±1,0°C ved relativ fugtighed > 50% og temperatur >  

 -30°C 7.2.6 Flyvepladsen skal råde over udstyr til kontrol  

 af de udlæste lufttemperatur- og dugpunktværdier.
7.3 Udstyr til måling af lufttryk 7.3.1 Der skal på en flyveplads forefindes udstyr  

 til måling af lufttryk med en nøjagtighed som angivet i pkt.  

 7.3.7.
 7.3.2 Før et barometer tages i brug, skal det  

 være kalibreret og tilpasset dets placering i forhold til pladsens  

 officielle niveau (d.v.s. flyvepladsens referencepunkts højde over  

 havet).
 7.3.3 Hvis barometret er et kviksølvbarometer, skal der forefindes  

 de nødvendige korrektionstabel-  

 ler.
7.3.4 Et kviksølvbarometer skal være anbragt  

 lodret i et skab, der er godkendt af Statens Luftfartsvæsen.
Skabet  

 skal ophænges på en solid indervæg i et rum, hvor  

 lufttrykket ikke afviger fra lufttrykket udendørs i samme  

 højde, og hvor temperaturen er konstant eller kun ændres  

 langsomt.
Barometerskabet må ikke kunne udsættes for direkte  

 sollys.
 7.3.5 Hvis andre former for lufttrykmålere placeres  

 indendørs, må lufttrykket i det pågældende rum ikke  

 afvige fra lufttrykket udendørs i samme højde.
 7.3.6 Lufttrykket skal angives i hektopascal (hPa).
 7.3.7 Udstyret skal opfylde følgende krav:
 Måleområde:
940 til 1060 hPa Statens Luftfartsvæsen kan dog foreskrive et udvidet  

 måleområde.
 Nøjagtighed:
± 0,5 hPa 7.3.8 Hvis barometret er med digital udlæsning, skal  

 udlæsningen dagligt kontrolleres med et andet uafhængigt  

 barometer.
7.4 Udstyr til måling af skyhøjde (ceilometer) 7.4.1 Udstyr til måling af skyhøjde kan  

 bestå af en elektronisk skyhøjdemåler med  

 tilhørende dataoverførings- og præsentationsudstyr eller  

 en skyhøjdeprojektør med tilhørende  

 vinkelmåler.
 7.4.2 Skyhøjden skal angives i fod (ft).
 7.4.3 Statens Luftfartsvæsen kan under hensyn til  

 bl.a. flyvepladsens udstrækning, beliggenhed og organisation i stedet  

 kræve en eller flere elektroniske skyhøjdemålere  

 installeret.
7.4.3.1 En elektronisk  skyhøjdemåler skal  

 kunne måle skyhøjden med en nøjagtighed på ± 33 ft op til 330 ft ± 10% over 330 ft med en opdateringshastighed på maksimalt 60  

 sekunder.
 7.4.4 En skyhøjdeprojektør skal kunne  

 betjenes fra observationsstedet og placeres i et ubelyst område i en  

 afstand fra observationsstedet fastsat på grundlag af de operationelle  

 minima, der er fastsat for flyvepladsen.
 7.4.4.1 En skyhøjdeprojektør skal udsende en  

 lodret lysstråle med en spredning på ikke over 2°.
 7.4.4.2 En skyhøjdeprojektør med  

 tilhørende vinkelmåler skal opfylde følgende krav:
 Måleområde:
 Op til højeste minimumsektorhøjde, dog mindst  

 5000 ft.
7.5 Udstyr til bestemmelse af banesynsvidde 7.5.1 Udstyr til bestemmelse af banesynsvidde kan  

 bestå af transmissometre eller af forskellige former for  

 scattersystemer med tilhørende beregnings- og  

 udlæsningsenheder.
 Anm.: I ICAO 9328-AN/908 findes nærmere regler  

 for beregning af banesynsvidden.
 7.5.2 For kategori II baner skal der mindst etableres 2  

 systemer til måling af banesynsvidde og for kategori III baner mindst 3  

 systemer.
 7.5.3 Opstilling af banesynsviddemålere i  

 øvrigt kræver Statens Luftfartsvæsens godkendelse.
7.5.4 Banesynsviddemålerne skal placeres i en  

 afstand af ca. 120 m fra banecenterlinien og henholdsvis ca. 300 m (position  

 A) og 1000 m til 1500 m (position B) efter tærsklen.
En tredje  

 banesynsviddemåler skal normalt placeres ca. 300 m før baneenden  

 (position C).
7.5.5 Det valgte banesynsviddemålesystem skal  

 opstilles på en sådan måde, at lys fra sendere ikke generer  

 førere af startende og landende luftfartøjer.
Målingerne  

 må ikke kunne påvirkes af direkte lys.
 7.5.6 Banesynsviddemålesystemerne skal monteres på en  

 sådan måde, at forskellige jordbundsfor-  

 hold, frost, forskellig opvarmning af stativerne m.v. ikke påvirker  

 sende- og modtageforholdene.
 7.5.7 Banesynsvidden skal angives i meter.
 7.5.8 Udstyret skal for kategori II og III baner opfylde  

 følgende krav:
 Beregningsområde:
50 til 1500 m Herudover skal kunne beregnes de  

 banesynsviddeværdier, der er operationelt behov for.
 Opløsning:
25 m ved banesynsvidder op til 400 m 50 m ved banesynsvidder mellem 400 m og 800 m 100 m ved banesynsvidder over 800 m.
 Nøjagtighed:
±25 m ved banesynsvidder op til 400 m ±50 m ved banesynsvidder mellem 400 m og 800 m ±10% ved banesynsvidder over 800 m.
 Opdateringshastighed:
 Maksimum 60 sek.
 Til start og landing skal værdierne for  

 banesynsvidde midles over 1 minut.
 Til METAR/SPECI skal værdierne for banesynsvidde  

 midles over 10 minutter.
7.6 Andet udstyr (f.eks.
SODAR, vindprofilradar, vejrradar m.m.) Andet udstyr end det, der er nævnt i denne BL, og  

 som benyttes meteorologisk operationelt, skal godkendes i hver enkelt  

 tilfælde, jf. pkt. 5.1.
8. Flyvepladshåndbog 8.1 Afsnittet om meteorologiske udstyr i flyvepladshåndbogen, jf.
BL  

 3-18, inklusive kvalitets-  

 styring, skal mindst indeholde følgende:
a.
Angivelse af udstyrets art, dimensioner, specifikationer, antal og  

 placering.
b.
Henvisning til forskrifter for vedligeholdelse, kalibrering, kontrol  

 og dokumentation for udførte periodiske eftersyn (checkskemaer).
c.
Henvisning til skemaer med registrering af driftsforstyrrelser og  

 disses udbedring.
9. Tilbagekaldelse Statens Luftfartsvæsen kan tilbagekalde eller  

 ændre en godkendelse meddelt efter afsnit 5, hvis betingelserne for  

 opnåelse af godkendelse ikke længere er opfyldt, og forholdet  

 ikke bliver rettet inden for en frist, der fastsættes af Statens  

 Luftfartsvæsen.
10. Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
11. Straf 11.1 Overtrædelse af bestemmelserne i pkt. 5.1 samt  

 afsnit 6 og 7 i denne BL straffes med bøde.
 11.2 For overtrædelser begået af selskaber  

 m.v. (juridiske personer) kan der pålægges strafansvar efter  

 reglerne i straffelovens 5. kapitel, jf. luftfartslovens § 149, stk. 14.
12. Ikrafttræden 12.1 Denne BL træder i kraft den 1. februar  

 2002.
 12.2 Udstyr, der før denne BL's ikrafttræden  

 er godkendt af Statens Luftfartsvæsen, bibeholder godkendelsen.
 Anm.: BL 3-34, 1. udgave af 18. juli 1988, og BL 3-37,  

 1. udgave af 6. juni 1989 ophæves ved BL 7-17, 1. udgave af 19.  

 december 2001, som træder i kraft samtidig med denne BL.
Statens Luftfartsvæsen, den 19. december  

 2001 Ole Rasmussen /Karsten Theil 1)   BL en har som udkast været  

 notificeret over for Europa-Kommissionen i overensstemmelse med reglerne i  

 Europa-Parlamentets og Rådets direktiv 98/34/EF  

 (informationsproceduredirektivet), som ændret senest ved direktiv  

 98/48/EF.
