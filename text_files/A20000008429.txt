Bekendtgørelse af lov om statstilskud  

 til energibesparelser m.v. i erhvervsvirksomheder Herved bekendtgøres lov om statstilskud til energibesparelser m.v.  

 i erhvervsvirksomheder, jf. lovbekendtgørelse nr. 742 af 9. august  

 1996 med de ændringer, der følger af lov nr. 188 af 12. marts  

 1997, lov nr. 480 af 1. juli 1998 og lov nr. 1108 af 29. december 1999.
§ 1. Der kan gives statstilskud til  

 foranstaltninger og aktiviteter, der 1)	medfører eller kan tjene til bedre energiudnyttelse eller  

 energibesparelser, herunder reduktioner i kuldioxidemissioner og  

 øvrige drivhusgasser samt svovldioxidemissioner, i  

 erhvervsvirksomheder eller 2)	fremmer erhvervsvirksomheders omstilling til mere energieffektive  

 teknologier og produktionsmetoder.
 Stk. 2. Ved afgørelser om tilskud kan inddrages  

 andre miljøhensyn, herunder reduktioner i  

 kvælstofoxidemissioner, ressourcebesparelser samt  

 arbejdsmiljømæssige hensyn.
§ 2. Tilskud kan ydes til 1)	gennemførelse af energieffektiviserende foranstaltninger i  

 erhvervsvirksomheder, 2)	udbredelse af udstyr eller komponenter, der er særligt  

 energieffektive, 3)	forprojekter, energibevidst projektering og energiledelse, 4)	gennemførelse af energisyn samt anden  

 energirådgivning, 5)	ansættelse af interne energimedarbejdere, 6)	udredningsaktiviteter, herunder kortlægning af  

 energieffektiviseringspotentialer, 7)	udviklingsprojekter, 8)	informationsaktiviteter, kampagner og  

 erfaringsudvekslingsgrupper, 9)	uddannelse vedrørende energieffektivisering og  

 lignende.
 Stk. 2. Tilskud til formål som nævnt i stk.  

 1, nr. 1-4, kan ydes til momsregistrerede erhvervsvirksomheder, der ejer,  

 driver eller bruger de omfattede anlæg eller iværksætter og  

 afholder udgifterne ved de energibesparende aktiviteter.
 Stk. 3. Tilskud til formål som nævnt i stk.  

 1, nr. 5, kan ydes til momsregistrerede erhvervsvirksomheder, grupper af  

 momsregistrerede erhvervsvirksomheder, brancheorganisationer og  

 erhvervsorganisationer.
 Stk. 4. Tilskud til formål som nævnt i stk.  

 1, nr. 6-9, kan ydes til virksomheder, grupper af virksomheder,  

 brancheorganisationer, erhvervsorganisationer, forsyningsvirksomheder,  

 offentlige institutioner, forsknings- og undervisningsinstitutter eller  

 lignende.
Stk. 5. Med momsregistrerede erhvervsvirksomheder som  

 nævnt i stk. 2 og 3 forstås udelukkende virksomheder, der kan  

 betragtes som egentlige erhvervsvirksomheder.
Der skelnes ikke mellem privat  

 og offentligt ejet virksomhed.
 Stk. 6. Der ydes kun tilskud til landplaceret virksomhed.  

 Tilskud ydes ikke vedrørende transportmidler.
 Stk. 7. Miljø- og energiministeren kan  

 fastsætte nærmere regler om, at forsyningsvirksomheder, som  

 driver produktion eller handel med energi, kan opnå tilskud til  

 formål som nævnt i stk. 1, nr. 1-5.
§ 3. Tilskud til projekter vedrørende  

 gennemførelse af energieffektiviserende foranstaltninger kan ydes med  

 indtil 30 pct. af investeringsomkostningerne og udgifterne vedrørende  

 rådgivning, projektering og konsulentbistand m.v.
Hvis investeringen  

 foretages af små og mellemstore virksomheder, kan der ydes yderligere  

 10 procentpoint i tilskud.
Miljø- og energiministeren fastsætter  

 nærmere regler om størrelsen af tilskud til de øvrige i §  

 2, stk. 1, nævnte foranstaltninger og aktiviteter.
De  

 tilskudsberettigede udgifter opgøres med fradrag af  

 merværdiafgift.
Energistyrelsen kan i særlige tilfælde  

 tillade, at udgifter opgøres inklusive merværdiafgift.
 Stk. 2. Miljø- og energiministeren kan  

 fastsætte nærmere regler om minimums- og maksimumsgrænser  

 for tilskudsudbetaling.
 Stk. 3. Miljø- og energiministeren kan  

 fastsætte nærmere regler om, at udbetaling af tilskud er betinget  

 af, at de omfattede foranstaltninger og aktiviteter udføres eller  

 leveres af virksomheder, der er registreret efter lov om merværdiafgift  

 (momsloven).
 Stk. 4. Tilskud kan ikke ydes til foranstaltninger,  

 hvortil der ydes støtte efter anden lovgivning, medmindre  

 Energistyrelsen særligt tillader dette.
Stk. 5. Der kan ikke ydes tilskud til projekter, som  

 virksomheden er forpligtet til at gennemføre.
Der kan dog ydes tilskud  

 til projekter, der skal gennemføres som led i opfyldelse af aftale om  

 energieffektivisering i henhold til lov om statstilskud til dækning af  

 udgifter til kuldioxidafgift i visse virksomheder med et stort  

 energiforbrug.
 § 4. Ansøgning om tilskud bilagt  

 redegørelse for de påtænkte aktiviteter indsendes til  

 Energistyrelsen.
Stk. 2. På grundlag af ansøgningen kan  

 Energistyrelsen meddele tilsagn om tilskud.
Energistyrelsen kan i  

 særlige tilfælde efter ansøgning ændre det meddelte  

 tilsagn.
Stk. 3. Energistyrelsen udbetaler tilskud efter  

 ansøgning på grundlag af dokumentation af de udgifter, der er  

 forbundet med aktiviteterne.
Energistyrelsen kan stille krav om, at der skal  

 foreligge et revideret regnskab.
Tilskud kan ikke udbetales med større  

 beløb end anført i tilsagnet.
Stk. 4. Det er en betingelse for ydelse af tilsagn og  

 udbetaling af tilskud, at ansøgeren ikke inden modtagelse af  

 skriftligt tilsagn om tilskud har indgået aftaler om arbejder eller  

 leverancer m.v. eller påbegyndt arbejder eller gennemført  

 indkøb m.v. vedrørende det tilskudsberettigede formål.  

 Det er endvidere en betingelse, at arbejdet er afsluttet og ansøgning  

 om udbetaling er indsendt til Energistyrelsen inden en nærmere fastsat  

 frist.
Miljø- og energiministeren kan dog fastsætte  

 nærmere bestemmelser om, at arbejder, der er en forudsætning for  

 ansøgningens udfærdigelse, kan udføres, før  

 skriftligt tilsagn foreligger.
 Stk. 5. Enhver, der modtager tilskud efter denne lov, er  

 forpligtet til efter anmodning fra Energistyrelsen at afgive enhver  

 oplysning, der har betydning for ydelse af tilsagn og udbetaling af tilskud  

 og for Energistyrelsens kontrol med, at de fastsatte vilkår  

 overholdes.
Stk. 6. Energistyrelsen kan træffe afgørelse  

 om, at tilsagn om tilskud bortfalder, hvis ansøgeren har givet  

 urigtige eller vildledende oplysninger eller fortiet oplysninger af betydning  

 for ansøgningen, eller hvis betingelserne for at yde tilsagn ikke  

 længere er til stede.
Hvis tilskuddet er udbetalt, kan det kræves  

 tilbagebetalt.
 Stk. 7. Ydelse af tilskud kan betinges af vilkår  

 om, at tilsagnsmodtageren afgiver rapport om de energimæssige  

 konsekvenser af de støttede foranstaltninger samt af andre  

 vilkår.
 Stk. 8. Op til 20 pct. af tilskuddet kan tilbageholdes og  

 anvendes til modregning med virksomhedens eventuelle restancer til det  

 offentlige.
 § 5. Energistyrelsens afgørelser efter  

 denne lov eller regler fastsat i medfør af denne kan ikke indbringes  

 for højere administrativ myndighed.
 § 6. Miljø- og energiministeren kan  

 fastsætte nærmere regler om lovens gennemførelse, herunder  

 om afgrænsningen af små og mellemstore virksomheder,  

 afgrænsningen af tilskudsberettigede foranstaltninger og aktiviteter,  

 om tilskudsgrundlaget, rentabilitetskrav, energisyn samt andre vilkår  

 for tilskud, tilskudsberettigelse, herunder afgrænsning af  

 branchetilhørsforhold, tilskuddets størrelse og beregning,  

 meddelelse og ændring af tilsagn, udbetaling af tilskud, tidsfrister  

 efter § 4, stk. 4, bortfald af tilsagn, tilbagebetaling af tilskud og renter  

 heraf, revision og regnskabsmæssig kontrol m.v.
 Stk. 2. Miljø- og energiministeren kan stille krav  

 om, at tilskud anvises til en konto i et pengeinstitut.
 Stk. 3. Miljø- og energiministeren kan  

 fastsætte regler om, at ydelse af tilskud til projekter efter § 2, stk.  

 1, nr. 1, kan betinges af, at virksomheden har fået foretaget  

 energisyn.
Stk. 4. Miljø- og energiministeren kan bestemme,  

 at Energistyrelsens beføjelser til at træffe afgørelser  

 efter § 4 helt eller delvis kan henlægges til andre.
Ministeren kan i  

 forbindelse hermed fastsætte regler om adgangen til at påklage  

 afgørelser, herunder at afgørelser ikke kan indbringes for  

 anden administrativ myndighed.
 § 7. Miljø- og energiministeren kan  

 bemyndige Energistyrelsen til at udøve de beføjelser, der i  

 denne lov er tillagt ministeren.
 Stk. 2. Energistyrelsen kan opdele de årlige  

 tilsagnsrammer mellem forskellige støttekategorier, branchepuljer m.v.  

 Energistyrelsen kan endvidere afgrænse specielle indsatsområder i  

 bestemte perioder.
 Stk. 3. Der kan gives tilsagn om tilskud ud over  

 finansåret.
 § 8. Den, der giver urigtige oplysninger i  

 forbindelse med ansøgning om tilsagn eller om udbetaling af tilskud  

 eller undlader at afgive oplysning efter § 4, stk. 5, straffes med  

 bøde eller hæfte, medmindre højere straf er forskyldt  

 efter anden lovgivning.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 3. I regler, der udstedes i medfør af denne  

 lov, kan der fastsættes straf af bøde for overtrædelse af  

 reglerne.
 § 9. Loven træder i kraft den 1. januar  

 1993.
 § 10. Loven gælder ikke for  

 Færøerne og Grønland.
 Lov nr. 188 af 12. marts 1997 indeholder følgende  

 ikrafttrædelsesbestemmelse:
§ 2 Stk. 1. Miljø- og energiministeren  

 fastsætter tidspunktet for lovens ikrafttræden.1) Stk. 2. Ved lovens ikrafttræden ophæves lov  

 nr. 261 af 8. juni 1997 om statstilskud til energibesparende foranstaltninger  

 i forbindelse med industrielle processer m.v.
 Lov nr. 480 af 1. juli 1998 indeholder følgende  

 ikrafttrædelsesbestemmelse:
§ 2 Loven træder i kraft den 1. august 1998.2) Lov nr. 1108 af 29. december 1999 indeholder  

 følgende ikrafttrædelsesbestemmelse:
§ 2 Miljø- og energiministeren fastsætter tidspunktet for lovens  

 ikrafttræden.3) Miljø- og Energiministeriet, den 3. februar  

 2000 Svend Auken /Knud Pedersen 1)   Lovændringen vedrører §  

 3, stk. 2-3, § 4, stk. 2, § 6, stk.1 og § 8, stk. 2. Loven trådte i  

 kraft den 18. juli 1997, jf. bekendtgørelse nr. 554 af 30 juni  

 1997.
 2)   Lovændringen vedrører §  

 3, stk. 1, § 4, stk. 5, § 6, stk.1- 2, § 7, stk. 3 og § 8, stk. 1.
 3)   

  Lovændringen vedrører § 1, § 2, § 3, stk. 2 og 5, § 4, stk. 4  

 og 7, § 6, stk. 1 og § 7, stk. 2. Loven træder i kraft den 16. februar  

 2000, jf. bekendtgørelse nr. 82 af 3. februar 2000.
