 I henhold til § 11, stk. 2, § 16, § 45, stk. 3, § 46, § 56, § 72, stk. 5,  

 og § 83, stk. 2, i lov nr. 372 af 13. juni 1973 om miljøbeskyttelse som  

 ændret ved lov nr. 107 af 29. marts 1978 fastsættes:
Bekendtgørelsens område og myndigheder § 1.  Denne bekendtgørelse fastsætter regler for  

 kommunalbestyrelsens og miljøstyrelsens beføjelser til at meddele tilladelse  

 til etablering af jordvarmeanlæg (varmeslanger i jord) og for  

 kommunalbestyrelsens kontrol med disse anlæg.
 § 2.  Kommunalbestyrelsen kan meddele tilladelse til  

 etablering af jordvarmeanlæg, når betingelserne i §§ 3-11 er opfyldt.
 Stk. 2.  Når etablering af jordvarmeanlæg ikke kan  

 tillades af kommunalbestyrelsen efter stk. 1, må jordvarmeanlæg kun etableres  

 efter tilladelse fra miljøstyrelsen.
Etablering af jordvarmeanlæg med  

 kommunalbestyrelsens tilladelse Teknisk indretning m. v.
 § 3.  Rørene skal være af polyethylen (PEL) og  

 dimensioneret for et tryk på mindst 600 kPa (PN6). Rørene skal være  

 DS-godkendte og mærket med DS 719.
§ 4.  Rørene skal lægges i åben grav omgivet af  

 stenfrit materiale.
Rørene skal lægges, således at de kan trække sig sammen  

 ved afkøling.
 Stk. 2.  Bøjningsradius i bøjninger skal være i  

 overensstemmelse med fabrikantens forskrifter, dog mindst 15 gange rørenes  

 ydre diameter.
Stk. 3.  Ved etablering af anlægget må samling af rørene  

 kun ske med inspektionsadgang i eller udenfor en bygning.
Samlinger skal være  

 trækfaste, jfr. stk. 4.
 Stk. 4.  Samlinger af rør, som udføres i forbindelse med  

 reparationer, skal være trækfaste, af samme kvalitet som VA-godkendte  

 samlinger, men til anvendelse i PN6-rør, og afmærket på en ledningsplan, jfr.  

 i øvrigt § 10.
 § 5.  Jordslangekredsløbet skal være udformet som et  

 lukket system med et hviletryk på mindst 150 kPa (absolut tryk).
Stk. 2.  Anlægget skal indrettes på en sådan måde, at en  

 plomberet lavtrykspressostat giver alarm ved faldende tryk i jordslangen.
Ved  

 alarm skal anlægget stoppe, og anlægget må ikke automatisk kunne starte igen.
 § 6.  Som varmetransmissionsmedium må anvendes vand.
 Stk. 2.  Som frostsikringsmiddel kan anvendes  

 ethylenglycol, propylenglycol, natriumklorid eller blandinger af calcium- og  

 magnesiumklorid.
Stk. 3.  For at modvirke korrosion kan ethylenglycol og  

 propylenglycol tilsættes op til 0,4 pct. natriumnitrit, 4 pct.  

 natriumbenzoat, 4 pct. borax og 0,2 pct. benzotriazol.
For at modvirke  

 korrosion kan natriumkloridopløsninger tilsættes natriumkarbonat (soda).  

 Tilsvarende kan calcium- og magnesiumkloridopløsninger tilsættes  

 natriumhydroxyd.
 Stk. 4.  Andre frostsikringsmidler og  

 korrosionsbeskyttelsesmidler end de, der er nævnt i stk. 2 og 3, må kun  

 anvendes med miljøstyrelsens godkendelse.
 Afstandskrav m. v.
§ 7.  Hvis rørene placeres mindre end 1,5 m fra  

 bygninger og mindre end 1 m fra vand- og kloakrør, skal rørene isoleres med  

 poretæt isolering.
Hvis rørene føres igennem fundament, skal der anvendes  

 bøsningsrør.
 Stk. 2.  Rørene skal ligge mindst 0,6 m fra skel, med  

 mindre særlig tilladelse fra naboen foreligger, jfr. § 18. Rørene skal ligge  

 med mindst 0,6 m jorddækning.
 § 8.  Anlæggets afstand fra drikkevandsbrønd eller  

 -boring på samme ejendom skal være mindst 1,0 m/ l glycol eller 1,0 m/ kg  

 salt i anlægget.
 Stk. 2.  Anlæggets afstand fra drikkevandsbrønde eller  

 -boringer på anden ejendom skal være mindst 2,0 m/ l glycol eller 2,0 m/ kg  

 salt i anlægget.
 Stk. 3.  Anlæggets afstand fra drikkevandsbrønde eller  

 -boringer for almene vandforsyningsanlæg skal være mindst 4,0 m/ l glycol  

 eller 4,0 m/ kg salt i anlægget; dog mindst 300 m.
 Stk. 4.  Hvis jordslangerne består af flere parallelt  

 forbundne slanger, der er samlet mindst 0,5 m over jordslangernes højeste  

 punkt, kan afstandskravene i stk. 1-3 beregnes på grundlag af glycol- eller  

 saltindholdet i den længste enkeltslange.
 Stk. 5.  Kommunalbestyrelsen kan i overensstemmelse med  

 indhentet udtalelse fra miljøstyrelsen tillade mindre afstande end fastsat i  

 stk. 1-4, hvis jordslangerne indenfor de krævede afstande fra brønde og  

 boringer lægges i bøsningsrør, som afsluttes i en bygning eller en tæt brønd.
 § 9.  Såfremt der anvendes ethylen- eller  

 propylenglycol som frostsikringsmiddel, må der inden for et område på 10.000  

 m2 omkring anlægget ikke være placeret jordvarmeanlæg med et samlet indhold  

 på mere end 300 l glycol.
Andre krav § 10.  Efter nedlægning skal rørene tæthedsprøves.  

 Eventuelle samlinger skal være fritlagte under prøvningen.
Dette gælder også  

 ved reparationer.
Anmeldelse skal ske til kommunalbestyrelsen senest 3 dage  

 før tæthedsprøvningen foretages.
 Stk. 2.  Tæthedsprøvning af rørene skal foretages som  

 angivet i bilag I.
 Stk. 3.  Efter færdiggørelsen af anlægget skal en  

 revideret, målsat ledningsplan fremsendes til kommunalbestyrelsen.  

 Ledningernes placering i forhold til skel og bygninger skal fremgå af planen.
§ 11.  Ved tømning af jordvarmeanlægget skal væsker  

 bortskaffes på en af kommunalbestyrelsen godkendt måde.
I øvrigt finder  

 miljøministeriets bekendtgørelse nr. 121 af 17. marts 1976 om kemikalieaffald  

 med senere ændringer tilsvarende anvendelse.
 § 12.  Kommunalbestyrelsen kan i forbindelse med en  

 tilladelse efter § 2, stk. 1, stille skærpede krav i forhold til de i §§ 3-11  

 og § 13 anførte.
 Tilsyn og kontrol m. v.
Forbrugskontrol og anmeldelsespligt § 13.  Brugeren skal sørge for, at anlægget  

 kontrolleres mindst en gang om året, specielt med hensyn til  

 lavtrykspressostatens funktion og anlæggets tæthed.
Resultatet af kontrollen  

 skal opbevares i mindst 5 år og på forlangende forevises kommunalbestyrelsen.
 § 14.  Hvis brugeren af et jordvarmeanlæg konstaterer,  

 at anlægget er utæt eller fatter begrundet mistanke herom, skal han straks  

 underrette kommunalbestyrelsen.
Kommunalbestyrelsens tilsynsbeføjelser § 15.  Kommunalbestyrelsen fører tilsyn med, at  

 jordvarmeanlæg ikke forurener grundvandet eller udsætter grundvandet for  

 forurening.
Under udøvelsen af dette tilsyn har kommunalbestyrelsen adgang  

 til på offentlig og privat grund at foretage undersøgelser af forhold af  

 betydning for miljøbeskyttelsen og vandforsyningen, jfr.  

 miljøbeskyttelseslovens § 51 og vandforsyningslovens § 64, samt til at træffe  

 de til forebyggelse eller fjernelse af forureningen nødvendige  

 foranstaltninger.
 Stk. 2.  Kommunalbestyrelsen kan til enhver tid kræve,  

 at der foretages tæthedsprøvning eller anden kontrol af jordvarmeanlæg.
 Stk. 3.  Hvis det ved en tæthedsprøvning eller på anden  

 måde viser sig, at et jordvarmeanlæg er utæt, skal anlægget efter  

 kommunalbestyrelsens anvisninger straks tømmes for resterende indhold.
 § 16.  Kommunalbestyrelsen kan give de nødvendige  

 pålæg om foranstaltninger til forebyggelse eller imødegåelse af forurening  

 som følge af spild fra et jordvarmeanlæg.
 Stk. 2.  Udgifterne til foretagelse af foranstaltninger,  

 som er pålagt i medfør af stk. 1, afholdes af den, til hvem pålægget er  

 givet.
 Stk. 3.  Hvis en afgørelse i medfør af stk. 1 ikke  

 efterkommes inden udløbet af den herfor fastsatte frist, kan  

 kommunalbestyrelsen lade de pågældende foranstaltninger udføre for  

 vedkommendes regning, jfr. miljøbeskyttelseslovens § 49, stk. 2.
 Stk. 4.  I tilfælde, hvor der på grund af konstateret  

 utæthed på jordvarmeanlæg, spild eller på anden måde, er opstået fare for  

 forurening af vandforsyningsanlæg, skal kommunalbestyrelsen underrette de  

 pågældende vandforsyningsanlæg, amtsrådet og miljøstyrelsen.
Andre bestemmelser § 17.  Ansøgning om etablering af jordvarmeanlæg i  

 henhold til denne bekendtgørelse skal fremsendes til kommunalbestyrelsen.
 Stk. 2.  Hvis miljøstyrelsen er tilladelsesmyndighed,  

 videresender kommunalbestyrelsen sagen til miljøstyrelsen med  

 kommunalbestyrelsens indstilling.
 Stk. 3.  Hvis miljøstyrelsen skønner, at en sag er af  

 væsentlig betydning for vandforsyningen eller grundvandsbeskyttelsen, skal  

 miljøstyrelsen indhente en udtalelse fra amtsrådet (hovedstadsrådet).
 § 18.  Hvis et anlæg efter denne bekendtgørelse  

 placeres på fremmed ejendom, skal anlægget sikres ved tinglyst deklaration.
 § 19.  Kommunalbestyrelsens afgørelser i henhold til  

 denne bekendtgørelse skal meddeles skriftligt efter reglerne i  

 miljøbeskyttelseslovens kapitel 10.
 Stk. 2.  Miljøstyrelsen skal underrette  

 kommunalbestyrelsen og amtsrådet (hovedstadsrådet) om miljøstyrelsens  

 afgørelser efter § 2, stk. 2.
 § 20.  Kommunalbestyrelsens beslutninger kan påklages  

 til miljøstyrelsen efter reglerne i miljøbeskyttelseslovens kapitel 11.  

 Miljøstyrelsens afgørelser kan ikke påklages til anden administrativ  

 myndighed.
 Stk. 2.  Reglen i miljøbeskyttelseslovens § 70, stk. 2,  

 finder tilsvarende anvendelse på miljøstyrelsens afgørelser som 1. instans  

 myndighed.
Stk. 3.  Klagefristen efter stk. 1 er 4 uger fra den  

 dag, afgørelsen er meddelt den pågældende.
Miljøstyrelsen kan indtil 6  

 måneder efter afgørelsen se bort fra overskridelse af klagefristen, når  

 overskridelsen af særlige grunde er undskyldelig.
 § 21.  Bestemmelserne i miljøbeskyttelseslovens § 72,  

 stk. 3 og 4, finder ikke anvendelse på bygge- og anlægsarbejder i forbindelse  

 med tilladelser til etablering af jordvarmeanlæg.
 Stk. 2.  Bestemmelserne i stk. 1 indebærer ingen  

 begrænsninger i miljøstyrelsens adgang til at ændre eller ophæve en påklaget  

 tilladelse.
 § 22.  I særlige tilfælde, hvor et jordvarmeanlæg kan  

 frygtes at medføre en særlig fare for forurening af grundvandet eller  

 vandforsyningsanlæg, kan miljøstyrelsen uanset bestemmelserne i denne  

 bekendtgørelse forbyde det pågældende anlæg.
Straf § 23.  Etablering af jordvarmeanlæg uden tilladelse  

 efter § 2 samt overtrædelse af vilkår for en sådan tilladelse straffes med  

 bøde.
Det samme gælder overtrædelse af § 14 samt overtrædelse af påbud i  

 medfør af § 16, stk. 1, og § 22.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Ikrafttrædelses- og overgangsbestemmelser § 24.  Denne bekendtgørelse træder i kraft den 1.  

 januar 1981.
 Stk. 2.  Samtidig ophæves den af miljøstyrelsen i  

 skrivelse af 1. maj 1980 meddelte generelle tilladelse til etablering af  

 jordvarmeanlæg for så vidt angår ansøgninger, som fremkommer til  

 kommunalbestyrelsen efter bekendtgørelsens ikrafttræden.
 Stk. 3.  Anlæg, som er etableret uden tilladelse efter  

 miljøbeskyttelseslovens § 11, stk. 1, inden denne bekendtgørelses  

 ikrafttræden, kan fortsat anvendes, indtil der fastsættes nærmere  

 bestemmelser herom, jfr. dog miljøbeskyttelseslovens § 11, stk. 3.
Miljøministeriet, den 2. december 1980 Erik Holst / Henning Hummelmose Bilag 1 Tæthedsprøvning af jordvarmeanlæg Der trykprøves med vand.
Prøvetryk er 1,5 gange driftstrykket - dog mindst  

 400 kPa (40 mVS).
 Under prøven må ingen dele af rørene være udsat for direkte sol.
 Rørene pumpes op til prøvetrykket.
Efter 15 min. kontrolleres, om trykket er faldet.
Er dette tilfældet,  

 pumpes igen op til prøvetrykket.
Dette gentages, indtil trykket ikke er  

 faldet efter 15 min. fra sidste oppumpning.
Prøvetrykket skal nu kunne  

 opretholdes i 1 time, uden at trykket falder.
