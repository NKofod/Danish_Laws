I medfør af § 5, stk. 4, og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988 og efter bemyndigelse i bekendtgørelse nr. 694 af 17. august 1995, fastsættes efter samråd med Forsvarsministeriet:
Arbejdsområder i Drogden § 1.  I forbindelse med den dansk/svenske opførelse af  

 en fast forbindelse, tunnel, lavbro og højbro, mellem Sjælland og Sverige er  

 der etableret arbejdsområder i Drogden i Sundet.
Arbejdsområderne er benævnt  

 D1, D2 og D3.
 Stk. 2.  Saltholm deler Sundet i to sejlruter, den  

 gravede rende gennem Drogden på den danske side og Flintrannan på den svenske  

 side.
Stk. 3.  Den gravede rende gennem Drogden ligger mellem  

 Saltholm og Amager og anvendes af den internationale skibstrafik.
Renden, der  

 strækker sig fra Nordre Røse Fyr til Drogden Fyr, er 5,5 sømil lang og har en  

 garanteret vanddybde på 7,7 m ved middelvandstand.
 Stk. 4.  Arbejdsområderne, der har en udstrækning på 500  

 meter på hver side af tunneltraceet, vil være afmærket med gule bøjer og vil  

 forblive i kraft i hele anlægsperioden, jf. kortskitsen, bilag 1.
 Stk. 5.  Informationer til skibsfarten om særlige  

 forhold vedrørende sejladssikkerheden i området og om ændringer af  

 arbejdsområderne, flytning af sejlrute og sejlløb samt ændringer af  

 afmærkning i forbindelse hermed, bekendtgøres i Efterretninger for Søfarende.
 Stk. 6.  Uvedkommende sejlads og fiskeri i  

 arbejdsområderne er forbudt.
 Stk. 7.  Sejlads og fiskeri i nærheden af  

 arbejdsområderne skal ske med forsigtighed og under hensyn til de i områderne  

 arbejdende fartøjer.
Afmærkede gennemsejlinger i arbejdsområderne § 2.  Imellem arbejdsområderne D1 og D2 vil der være  

 etableret en sejlrute med en bredde på mindst 300 meter og med en fri  

 vanddybde på mindst 7,7 meter ved middelvandstand.
Sejlruten vil være  

 afmærket med grønne og røde lystønder.
 Stk. 2.  Endvidere er der imellem arbejdsområderne D2 og  

 D3 etableret et særligt afmærket sejlløb for fartøjer under 20 m i længde.  

 Sejlløbet vil have en bredde på mindst 300 m og en fri vanddybde på mindst 4  

 m ved middelvandstand.
 Stk. 3.  Den som bilag 1 vedlagte kortskitse viser  

 placering af sejlruten gennem arbejdsområderne i Drogden, sejlløb gennem  

 arbejdsområderne for fartøjer under 20 meters længde, samt løbenes  

 afmærkning.
 Stk. 4.  Sejlads gennem sejlruten og sejlløbet gennem  

 arbejdsområderne skal ske med forsigtighed og med den til sikker sejlads og  

 manøvrering nødvendige mindste fart.
 Stk. 5.  Ankring og ophold samt fiskeri i den afmærkede  

 sejlrute og sejlløb er forbudt.
Stk. 6.  Skibe og fartøjer, der sejler på tværs af  

 sejlruten gennem Drogden, skal afpasse deres sejlads således, at de ikke  

 bringer sig i en situation, hvor der opstår fare for sammenstød med et skib,  

 der sejler i sejlrutens og sejlløbets længderetning.
Skulle fare for  

 sammenstød alligevel opstå, gælder reglerne for styring og sejlads (kapitel  

 B) i de internationale søvejsregler, 1972.
Skibstrafiksystem (VTS) i Drogden § 3.  For at assistere skibsfarten ved gennemsejling  

 af arbejdsområderne i Drogden er der etableret et skibstrafiksystem, VTS  

 (Vessel Traffic Service), med radarovervågning og radiomeldetjeneste.  

 Systemet, der dækker VTS-området Hollænderdybet, Kongedybet og Drogden, se  

 kortskitse, bilag 2, kaldes »DROGDEN VTS«. »DROGDEN VTS«  

 er baseret på og udfører tjenesten i overensstemmelse med den Internationale  

 Maritime Organisations (IMO) resolution »Guidelines for Vessel Traffic  

 Services«.
Stk. 2. »  DROGDEN VTS« vil i perioder anvende  

 vagtskibe i VTS-området.
Vagtskibene, der på siderne vil have påmalet ordet  

 »GUARD«, vil blive anvendt som hjælp ved VTS-systemets  

 identifikation af skibsfarten i området, ligesom de i samarbejde med  

 »DROGDEN VTS« vil kunne assistere ved skibes passage af  

 trafikruterne.
 Stk. 3.  Brugeroplysninger vedrørende »DROGDEN  

 VTS« er udsendt gennem Efterretninger for Søfarende.
Regler for radiomeldetjenesten § 4.  Radiomeldetjenesten afvikles efter nedenstående  

 regler:
 Sydgående skibe: Ved passage af Middelgrunds Fort (55I43JN,  

 12I40JE), der afskiller de nordlige indsejlinger til Kongedybet og  

 Hollænderdybet.
 Nordgående skibe: Ved passage af lysbøjen »M41«  

 (55I25,0JN, 12I40,7JE). (se kortskitse, bilag 2).
- skibets navn og kaldesignal, - position, - kurs (N el.
S gående), - fart, - lods om bord, - dybgang, - fejl og mangler, samt - mastehøjde, hvis den er 35 meter eller derover.
Generelle bestemmelser § 5.  Skibe uden ajourførte sejladsoplysninger  

 anbefales at tage lods før passage af den gravede rende gennem Drogden.
Stk. 2.  Opmærksomheden henledes på IMO, Resolution A.  

 579(14) om anvendelse af lods i Sundet.
Resolutionen anbefaler, at lastede  

 olietankskibe med en dybgang på 7 meter og derover, lastede kemikalie- og  

 gastankskibe uanset størrelse og skibe med en last bestående af klasse 7  

 radioaktivt materiale som specificeret i den internationale kode for  

 transport til søs af farligt gods (IMDG-koden) skal anvende lods.
Stk. 3.  Opmærksomheden henledes endvidere på, at  

 luftfartøjer, som beflyver Københavns Lufthavn, Kastrup, kan forventes at  

 krydse den gravede rende gennem Drogden i en højde over vandoverfladen på ned  

 til 35 m.
Luftfartøjets højde over vandoverfladen vil dog normalt være  

 væsentligt større.
Alle skibe og skibe med slæb, hvis højde over  

 vandoverfladen overstiger 35 m, skal 2 timer før passage af Drogden gravede  

 rende via Lyngby Radio anmelde passagen til kontroltårnet i Københavns  

 Lufthavn, Kastrup, telefon 32 50 21 01, lokal 8283. Afgivelse af meldingen er  

 afgiftsfri.
 § 6.  Søfartsstyrelsen kan fastsætte hvilke  

 forholdsregler, der skal tages i forbindelse med etableringen af den faste  

 forbindelse for at forebygge, at der lægges den frie sejlads hindringer i  

 vejen.
Skibstrafiksystem (VTS) i Flintrannan § 7.  For at assistere skibsfarten ved gennemsejling  

 af Flintrannan i byggeperioden vil der blive etableret et skibstrafiksystem,  

 VTS, med radarovervågning og radiomeldetjeneste.
Systemet, der dækker  

 Flintrannan i Sundet, se kortsskitse, bilag 2, kaldes »FLINT VTS«  

 og er baseret på og udfører tjenesten i overensstemmelse med den  

 Internationale Maritime Organisations (IMO) resolution »Guidelines for  

 Vessel Traffic Services«.
VTS systemet vil i perioder anvende vagtskibe  

 som vil kunne assistere skibe i området.
 Stk. 2.  Opkald til »FLINT VTS« skal foretages  

 på VHF, kanal 74.
Straf og ikrafttræden § 8.  Overtrædelse af denne bekendtgørelse straffes  

 med bøde.
 § 9.  Bekendtgørelsen træder i kraft den 1.juni 1996.
