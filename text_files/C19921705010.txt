Der vedlægges til orientering kopi af --- Justitsministeriets bekendgørelse af 28. januar 1992 om politiets  

 fjernelse og afhændelse af køretøjer.
 --- Justitsministeriets cirkulære af 28. januar 1992 om polititets  

 fjernelse og afhændelse af køretøjer.
 Bekendtgørelsen og cirkulæret vil snarest blive optaget i henholdsvis  

 Lovtidende og Ministerialtidende med ikrafttræden den 1. marts 1992. Særtryk  

 vil blive udsendt efterfølgende.
 Følgende skal særligt fremhæves:
 1. Efter cirkulærets § 2 påhviler der ikke længere  

 politiet en pligt til ved forespørgsler på stedet at søge kontakt med ejeren  

 eller føreren, inden køretøjet fjernes.
 2. I forbindelse med afhændelsen af et køretøj  

 påhviler det nu politiet, jf. cirkulærets §§ 4 og 5, i alle tilfælde at søge  

 ejerens (brugerens) identitet oplyst gennem Centralregisteret for  

 Motorkøretøjer på baggrund af oplysning om stel- eller registreringsnummer,  

 såfremt sådant kendes eller kan udfindes.
 3. Værdiløse køretøjer kan tidligst 14 dage efter  

 indbringelsen afgives til destruktion, jf. cirkulærets § 4. Køretøjerne kan  

 for at undgå unødvendige transportomkostninger i denne periode opbevares hos  

 en produkthandler eller lignende, jf. § 4, stk. 3. Justitsministeriet skal  

 anmode om, at reglerne i § 4 så vidt muligt efterleves straks.
 4. Der er indført ændrede regler for behandlingen af  

 erstatningskrav, jf. cirkulærets § 16.
 5. Reglerne i cirkulæret finder også anvendelse for  

 køretøjer, som må anses for skrot, og som ikke fjernes med hjemmel i  

 færdselslovens § 123, men i medfør af § 87, stk. 1, og § 118, stk. 1, nr. 1  

 sammenholdt med retsplejelovens § 108. Der henvises til cirkulærets § 1, stk.  

 1, nr. 4.
 6. Cykler og knallerter kan fjernes og afhændes efter  

 reglerne i bekendtgørelsen og cirkulæret, men det er ikke hensigten at ændre  

 den nuværende praksis, hvorefter størsteparten af disse køretøjer indbringes  

 og afhændes efter reglerne i hittegodsloven.
 7. Reglerne i cirkulæret finder anvendelse på  

 køretøjer, der indbringes efter dets ikrafttræden.
 Allerede indbragte køretøjer behandles efter de hidtil gældende regler,  

 jf. dog pkt. 3, sidste punktum.
 P.M.V.
 E.B.
