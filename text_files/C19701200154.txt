Efter at der er foretaget klassificering af tjenestemandsstillinger som  

 organist i det ved lov af 18. juni 1969 om tjenestemandslønninger m.m. og  

 klassificering af tjenestemandsstillinger i staten, folkeskolen og  

 folkekirken indførte lønrammesystem og i forbindelse hermed taget stilling  

 til betydningen for stillingsindholdet for denne tjenestemandsgruppe af  

 bestemmelsen i § 18 i lov af 18. juni 1969 om tjenestemænd i staten,  

 folkeskolen og folkekirken, skal der efter tilsvarende retningslinier  

 foretages regulering af lønning og stillingsindhold for organister, der ikke  

 er tjenestemænd, men hvis stilling kan sidestilles med en  

 tjenestemandsstilling som organist.
Man henviser herved til, at der ved lov  

 af 18. juni 1969 om folkekirkens lønningsvæsen m.m. er tilstræbt ensartethed  

 med hensyn til aflønning af tjenestemandsansatte kirkefunktionærer og  

 honorarlønnede kirkefunktionærer, hvis stillinger kan ligestilles.
Det hedder  

 således i bemærkningerne til lovforslagets § 32: »Endvidere tilstræbes  

 en ordning, hvorefter ikke-tjenestemandsansatte kirkefunktionærer ved  

 kirkerne aflønnes i forhold til lønramme for en tilsvarende  

 tjenestemandsstilling under forudsætning af, at vedkommende kirkefunktionær i  

 det mindste er halvtidsbeskæftiget ved kirken.
Ikke heltidsbeskæftigede  

 aflønnes med kvotaløn i forhold til beskæftigelsens omfang«.
Opnåelse af ensartethed i henseende til lønning forudsætter, at der  

 forudgående tilvejebringes ensartethed i henseende til stillingsindhold.  

 Ifølge fornævnte bestemmelse i - 18 i lov om tjenestemænd i staten,  

 folkeskolen og folkekirken kan en tjenestemand for varetagelse af sådanne  

 hverv, der må betragtes som led i tjenestemandsstillingen, kun oppebære sådan  

 løn og andre ydelser, som er fastsat i medfør af loven.
Reglen må bringes til  

 anvendelse analogt for organister, der uden at være tjenestemænd indplaceres  

 i lønrammesystemet.
 I overensstemmelse med det foran anførte fastsætter ministeriet herved i  

 medfør af § 32 i lov om folkekirkens lønningsvæsen m.m. de nedenfor angivne  

 rammer for stillingsindhold og aflønning af organister, hvis stilling kan  

 sidestilles med en tjenestemandsstilling.
 I Udvidet stillingsindhold.
1. I almindelighed.
Organister, der indplaceres i  

 lønrammesystemet, er fremtidig i intet tilfælde berettiget til at modtage  

 vederlag for medvirken ved kirkelige handlinger, og altså ejheller ved  

 kirkelige handlinger for personer, der ikke har bopæl i sognet (kommunen).
 Særskilt vederlag vil ejheller kunne ydes for medvirken ved særlige  

 gudstjenester.
Under tjenestepligterne henregnes endvidere korledelse, herunder ledelse  

 af børnekor, hvor et sådant er oprettet.
Endvidere medvirken ved  

 konfirmandforberedelse, for så vidt denne består i en gennemgang af  

 kirkemusikken og dens plads i gudstjenesten og lignende.
 Såfremt der ved tjenestesteder, der er fælles for flere sogne, såsom  

 sygehuse, særlige kapeller, krematoriesale m.v., ikke er ansat særlige  

 organister, må tjenesten ved sådanne tjenestesteder henregnes til  

 stillingsindholdet for de ved kirkerne i området ansatte organister, der skal  

 forrette tjeneste det pågældende sted.
 Der må for hvert enkelt tjenestested af den omhandlede art træffes en  

 hensigtsmæssig ordning med hensyn til tjenestens fordeling mellem  

 organisterne, og den trufne ordning må beskrives i forbindelse med  

 indsendelsen af de i afsnit IV omtalte skemaer vedrørende klassificering m.v.  

 af organisterne.
Man skal henstille at der af provsterne for hvert i deres provsti  

 beliggende tjenestested af nævnte art udarbejdes forslag til  

 organisttjenestens udførelse og fordeling, og at disse forslag derpå  

 forelægges vedkommende menighedsråd og organister som grundlag for  

 fastlæggelse af en endelig ordning.
Samtidig med forelæggelsen for  

 menighedsrådene og organisterne bedes provsten underrette Dansk Organist- og  

 Kantor Samfund om den foreslåede ordning. den endelige ordning vil være at  

 stadfæste af tilsynsmyndigheden.
Såfremt der af Dansk Organist - og kantor  

 Samfund rejses indsigelse imod en foreslået ordning, bør stadfæstelse ikke  

 meddeles, forinden sagen har været forelagt ministeriet.
Såfremt ordninger af den forannævnte art berører tjenestemandsansatt e  organister, må meddelelse om den trufne ordning og dens betydning  for  

 tjenestemandsstillingen indsendes til ministeriet.
Honorarer fastsat for tjeneste, der efter foranstående fremtidig omfattes  

 af stillingsindholdet, bortfalder fra den 1. april 1970 at regne.
Særligt  

 bemærkes, at også honorarer for udførelse af særlige kompositioner bortfalder  

 fra nævnte dato.
Der vil senere blive givet nærmere vejledning om  

 gennemførelsen heraf.
2. I det enkelte tilfælde vil der af menighedsrådet - med den stadfæstende  

 myndigheds tilslutning - kunne træffes beslutning om et særligt udvidet  

 stillingsindhold.
Som eksempel herpå kan nævnes udførelse af kirkekoncerter.  

 Man henleder opmærksomheden på det nedenfor i afsnit IV anførte om  

 kirkefunktionærens tilslutning hertil.
 II Klassificering og kvotafastsættelse.
A.
Klassificering.
Organister, der har bestået organisteksamen ved et  

 dansk musikkonservatorium, jfr. undervisningsministeriets bekendtgørelse nr.  

 82 og 83 af 8. marts 1960, eller har en tilsvarende uddannelse, klassificeres  

 i lønramme 17-23-29.
 Andre organister klassificeres i lønramme 9-14-17.
B.
Kvotafastsættelse.
Organister aflønnes med en kvote af lønningen efter  

 det løntrin og den lønramme, hvortil organisten er henført.
Kvoten fastsættes  

 til en bestemt procentdel af lønnen på grundlag af en opgørelse over  

 tjenestens omfang, jfr. afsnit IV, efter følgende retningslinier.
Der foretages en beregning af det gennemsnitlige ugentlige timetal for  

 organistens medvirken ved gudstjenester og kirkelige handlinger på grundlag  

 af de i 1968 forekommende antal tjenester.
Eventuelt vil et gennemsnit af  

 antallet af gudstjenester og kirkelige handlinger i de seneste år kunne  

 lægges til grund, såfremt dette skønnes at føre til et rigtigere resultat.
En  

 højmesse ansættes til 3 timer, anden gudstjeneste til 2 timer, en  

 dåbshandling til 1/4 time, en vielse og en begravelse til hver 1 time.
I  

 forhold til dette beregnede, gennemsnitlige ugentlige timetal fastsættes  

 kvoten således:
 Såfremt der i organistens stillingsindhold udover medvirken ved  

 gudstjenester og kirkelige handlinger indgår virksomhed af anden art,  

 forhøjes kvoten efter følgende retningslinier:
Korindstudering.
For ledelse af voksenkor forhøjes kvoten med 5%.
 Såfremt organisten leder flere kor eller børnekor forhøjes kvoten med 10%.
Kirkemusikaftener.
Såfremt afholdelse af kirkemusikaftener  

 (kirkekoncerter) inddrages under stillingen, forhøjes kvoten efter denne  

 forpligtelses omfang således:
 For betjening af klokkespil forhøjes kvoten med indtil 10%. Udøver  

 organisten kun tilsyn med klokkespil, forhøjes kvoten med 5%.
Anden virksomhed.
For medvirken ved konfirmandundervisning,  

 menighedsmøder og anden særlig virksomhed kan kvoten forhøjes med 5% og under  

 ganske særlige omstændigheder med 10%.
 Såfremt den efter foranstående fremgangsmåde beregnede kvote ikke udgør et  

 10-deleligt tal, forhøjes kvoten til det nærmeste højere, med 10 deleligt  

 tal.
 III Rådighedsforpligtelse.
Ved fastsættelsen af stillingskvoten efter foranstående bestemmelser er  

 det forudsat, at organisten har pligt til at være til rådighed for  

 forefaldende kirkelige handlinger m.v., og at der ikke findes indskrænkninger  

 i organisternes rådighedspligt.
Rådighedspligten må opfyldes af organisten  

 personlig og ikke ved vikar.
 Såfremt organisten har anden beskæftigelse, der gør indskrænkning i  

 rådighedspligten udover, hvad der er forudsat ved fastsættelsen af reglerne i  

 afsnit II, punkt B., må der ske nedslag i det i kvoten indeholdte  

 rådighedstillæg.
 Nærmere vejledning herom vil senere fremkomme.
---------- Der vil i enkelte tilfælde muligvis foreligge motivering for fravigelse af  

 de foran angivne retningslinier for klassificering m.v. af  

 organiststillinger.
Hvor sådan motivering foreligger, skal man henstille, at  

 spørgsmålet forelægges ministeriet.
IV.
Fremgangsmåden i forbindelse med klassificering og fastsættelse  af  

 stillingskvote.
 Klassificering og fastsættelse af stillingskvote inden for de angivne  

 rammer vil være at foretage af vedkommende menighedsråd med tilslutning af  

 den stadfæstende myndighed (provstiudvalg/stiftsøvrighed) og efter  

 forhandling med Dansk Organist- og Kantor samfund (i det følgende benævnt  

 DOKS). DOKS' formand er organist Axel Madsen, Carit Etlarsvej 5, 1814  

 København V.
 Overtilsynene i København bemyndiges til at stadfæste klassificeringen og  

 kvotefastsættelsen for ikke-tjenestemandsansatte organister ved de under  

 overtilsynene hørende kirker.
Efter almindelige regler vil en ændring af aftalte ansættelsesvilkår  

 sædvanligvis forudsætte stillingsindehaverens indforståelse hermed.
Forinden  

 menighedsrådets beslutning om ændret stillingsindhold forelægges den  

 stadfæstende myndighed, bør organistens erklæring derfor indhentes.
 Iøvrigt anvendes følgende fremgangsmåde:
1. Menighedsrådets forslag til klassificering og  

 kvotefastsættelse afgives til den stadfæstende myndighed inden udgangen af  

 maj måned sammen med en stillingsbeskrivelse.
Forslag og stillingsbeskrivelse  

 udfærdiges på blanketter, der tilsendes menighedsrådet af stiftsøvrigheden  

 (overtilsynet). En kopi af den udfyldte blanket sendes samtidig af  

 menighedsrådet til DOKS.
 2. Den stadfæstende myndighed træffer herefter endelig  

 afgørelse efter forudgående forhandling med DOKS.
 I tilfælde, hvor organisten ikke kan tilslutte sig en klassificering eller  

 kvotafastsættelse, hvorom der er enighed mellem den stadfæstende myndighed og  

 DOKS, vil der ikke kunne bevilges organisten andre løntillæg end allerede  

 aftalte løntillæg, såfremt den samlede lønning derved vil overstige lønningen  

 i henhold til den foretagne klassificering m.v. i lønrammesystemet.
 Såfremt der ikke mellem DOKS, menighedsrådet og den stadfæstende myndighed  

 kan opnås enighed om klassificeringen eller kvotafastsættelse, skal man  

 henstille, at sagen forelægges ministeriet til udtalelse.
V.
Indplacering og lønning i de nye lønrammer m.v.
1. Indplacering.
Indplacering i den lønramme, hvortil organisterne er  

 henført, finder sted på det løntrin, der reduceret med den fastsatte  

 stillingskvote ligger nærmest over den hidtil udbetalte lønning, hvorved  

 bortses fra stedtillæg.
Såfremt organisten hidtil har været aflønnet med en  

 tjenestemandslignende lønning, foretages indplaceringen på grundlag af den  

 dertil svarende nettoløn, d.v.s. tjenestemandslønningen med fradrag af  

 normalt pensionsbidrag (3 1/2%). Har aflønningen fundet sted med et  

 grundhonorar og honorartillæg foretages indplaceringen på grundlag af  

 bruttohonoraret.
 Indplaceringen foretages med virkning fra den 1. juli 1969 og skal  

 følgelig ske på grundlag af udbetalt lønning i juni måned 1969.
 Vedlagte tabel 1 viser indplaceringen fra de hidtidige lønklasser.
2. Lønstigning i tiden 1/7 - 30/9 1970. Lønstigningen  

 pr. 1. juli 1969 begrænses ligesom for tjenestemænd til 3% af hidtil udbetalt  

 lønning (bruttolønning) indklusive stedtillæg.
Fra den 1. april 1970 at regne  

 forhøjes lønningen med halvdelen af et eventuelt overskydende beløb,  

 »fradragsbeløbet« og pr. 1. oktober 1970 med resten.
3. Alderstillæg.
Kirkefunktionæren oprykkes til næste løntrin fra den  

 dato, da den pågældende efter den hidtidige aflønningsform ville have opnået  

 alderstillæg, dog senest fra den 1. juli 1971. I enkelte tilfælde sker  

 oprykning først sidstnævnte dato, uanset et alderstillæg ville være opnået  

 forinden.
Disse tilfælde er angivet på tabel 1 med x). I tiden 1/7 1969 -  

 30/9 1970 fradrages et eventuelt »fradragsbeløb«, jfr. punkt 2, i  

 lønningen på det pågældende løntrin.
 Oprykning fra et løntrin i en lønramme til det næste finder derefter sted,  

 når organisten 2 år har oppebåret løn på samme løntrin.
Oprykning til højere lønramme, indenfor de lønrammer hvortil organisten er  

 henført, finder sted, når organisten i 2 år har oppebåret slutløn i den  

 lavere lønramme.
Oprykningen er dog betinget af, at organistens tjenestlige  

 forhold i enhver henseende har været tilfredsstillende.
4. Dyrtidstillæg.
Til lønnen ifølge lønramme ydes dyrtidstillæg, jfr.  

 tabel 2, hvor størrelsen af dyrtidstillægget pr. 1. juli og pr. 1. oktober  

 1969 samt 1. april 1970 er angivet.
5. Stedtillæg ydes med beløb, der varierer såvel efter tjenestested som  

 efter løntrin.
Stedtillæg beregnes som et grundbeløb med tillæg af  

 dyrtidstillæg, jfr. punkt 4. Tabel 3 udviser stedtillægssatserne på de  

 enkelte løntrin i de heromhandlede lønrammer inklusive dyrtidstillæggene pr.  

 1/7 og 1/19 1969 samt 1/4 1970. Man skal henstille, at stiftsøvrigheden  

 (overtilsynet) i forbindelse med klassificeringens godkendelse giver  

 menighedsrådet meddelelse om stedtillægssatsen for det pågældende  

 tjenestested.
 6. Personligt tillæg ydes, såfremt indplacering i lønrammesystemet  

 medfører lønnedgang for kirkefunktionæren, med et beløb svarende til  

 lønnedgangen.
 Såfremt organisten ved opnåelse af alderstillæg inden den 1. juli 1971  

 ville have opnået en højere udbetalt lønning efter det hidtidige lønsystem,  

 end han opnår ifølge lønrammen, udbetales differencen ham som et personligt  

 tillæg.
De nævnte personlige tillæg bortfalder helt eller delvis ved opnåelse af  

 højere lønning og stedtillæg.
Forhøjelse af dyrtidstillægget fradrages dog  

 ikke i de personlige tillæg.
 Man skal anmode stiftsøvrigheden (overtilsynet) om at ville yde  

 menighedsrådene fornøden bistand ved beregning af organisternes indplacering  

 og lønning.
 Særlige regler vil blive fastsat om ydelse af personlige tillæg til  

 organister, der som følge af bortfald af honorarordninger får indtægtsnedgang  

 ved indplaceringen i lønrammesystemet.
VI.
Anvendelsesområde.
 Nærværende cirkulæreskrivelse finder umiddelbart anvendelse på  

 organiststilling i byer og større bymæssige bebyggelser. der vil dog intet  

 være til hinder for, at tilsvarende principper lægges til grund for  

 lønregulering af andre organiststillinger, såfremt parterne er enige derom.
---------- Om de stedfundne klassificeringer i stiftet udbeder ministeriet sig  

 indberetning.
 P.M.V.
 E.B.
N.
Holm K.fg.
K.
Bagger eksp. sekr.
Til stiftsøvrighederne og overtilsynene for de københavnske kirker.
