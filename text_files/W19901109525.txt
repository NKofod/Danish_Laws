 Civilretsdirektoratet stadfæstede afgørelsen, hvorved et  

 ægtefællebidrag i medfør af ægteskabslovens §§ 50 og 53, stk. 2, aftrappedes  

 fra 900 kr. til 500 kr. fra 19. april 1990 og bortfaldt den 19. december  

 1990.
Et månedligt bidrag på 900 kr. kunne således ikke anses for værende af  

 »ubetydelig størrelse«, jf.
Justitsministeriets skrivelse af 26.
 september 1989 til statsamterne om fremtidig praksis mht. aftrapning  

 af ægtefællebidrag.
 Statsamtet havde den 6. februar 1990 bestemt, at et ægtefællebidrag skulle  

 nedsættes fra 900 kr. månedlig til 500 kr. månedlig fra 19. april 1990 og  

 bortfalde 19. december 1990.
 Manden påklagede afgørelsen til Civilretsdirektoratet, idet han ønskede,  

 at ægtefællebidraget skulle bortfalde fra førstkommende forfaldsdag.
Civilretsdirektoratet stadfæstede afgørelsen.
Civilretsdirektoratet  

 bemærkede, at man i sager om bidrag til en ægtefælles underhold, hvor  

 bidragspligten ikke er tidsbegrænset, følger den praksis, at man på begæring  

 af den bidragspligtige i almindelighed lader bidraget aftrappe og bortfalde,  

 når der efter ægteskabslovens § 50 er betalt bidrag i en periode, der  

 overstiger samlivets varighed.
 Såfremt bestemmelsen om tidsubegrænset bidragspligt er truffet før den 1.  

 oktober 1989, vil man imidlertid i overensstemmelse med forarbejderne til lov  

 nr. 209 af 5. april 1989 om ændring af ægteskabsloven m.v. som udgangspunkt -  

 medmindre der foreligger særlige omstændigheder - lade bidraget aftrappe og  

 bortfalde, allerede når der efter separation eller skilsmisse er betalt  

 bidrag i 8-10 år.
 Ved »særlige omstændigheder« tænkes i denne sammenhæng navnlig  

 på tilfælde, hvor der har været et meget langvarigt samliv mellem parterne,  

 som regel mere end 20 år, og hvor en samlet vurdering af parternes personlige  

 og økonomiske forhold, herunder alder, helbredsforhold og tilknytning til  

 arbejdsmarkedet ved fastsættelsen af vikåret om bidragspligt, ville gøre en  

 aftrapning af bidragspligten efter 8-10 år urimelig.
Denne udformning af aftrapningen vil afhænge af de konkrete omstændigheder  

 i sagen.
I de tilfælde, hvor der 1. oktober 1989 allerede er betalt  

 ægtefællebidrag i en længere periode end den årrække, hvorefter der skal  

 påbegyndes aftrapning, d.v.s. 8-10 år, vil bidrag af ikke ubetydelig  

 størrelse som en overgangsordning i almindelighed blive aftrappet over en  

 periode på 2-3 år.
Dette skyldes, at aftrapningen, når denne kort tid efter  

 lovens ikrafttrædelse kan påbegyndes på grundlag af den nye praksis, i  

 overensstemmelse med forarbejderne til loven bør ske på en måde, der giver  

 ægtefællerne tid til at indstille sig på de ændrede forhold.
 Det fremgik af sagen, at samlivet ikke var påbegyndt før ægteskabets  

 indgåelse.
 Det fremgik endvidere af sagen, at hustruen var født i 1930, at manden var  

 født i 1924, at ægteskabet var indgået den 4. april 1951, at hustruen havde  

 haft arbejde siden 1969, og at hun ved separationen den 27. april 1971 havde  

 halvdagsbeskæftigelse som kontorfunktionær.
 Der var betalt bidrag siden 1. juni 1971. Hustruen dokumenterede at have  

 en hoftelidelse, der bevirkede, at hun kun kunne påtage sig halvdagsarbejde.
 Civilretsdirektoratet lagde ved afgørelsen vægt på de om parterne oplyste  

 forhold og særligt på oplysningerne om ægteskabets varighed og hustruens  

 alder og beskæftigelsesmæssige forhold ved separationen og antog, at der ikke  

 forelå særlige omstændigheder.
 Man fandt endvidere, at under hensyn til den periode, hvori der var betalt  

 bidrag og til dettes størrelse, at aftrapningen skulle ske over en længere  

 periode, således at det aftrappedes fra 3.000 kr. til 2.000 kr. fra 1. januar  

 1990, til 1.000 kr. fra 1. januar 1991 og bortfaldt fra 1. januar 1992.
 Justitsministeriets skrivelse af 26. september 1989 til statsamterne om  

 fremtidig praksis mht. aftrapning af ægtefællebidrag.
1990-460-3619 Skarrildhus 1991, s. 16 f.
