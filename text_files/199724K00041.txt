Nr BTL 41 Betænkning over Forslag til lov om en garantifond for indskydere og  

 investorer   

 Nr L 41 1997-98. 2. samling Afgivet af Erhvervsudvalget Afgivet: 19980611 Udvalget har behandlet lovforslaget i nogle møder og har herunder stillet  

 spørgsmål til økonomiministeren, som denne har besvaret skriftligt.
Nogle af  

 udvalgets spørgsmål til økonomiministeren og dennes svar herpå er optrykt som  

 bilag til betænkningen.
Endvidere har udvalget modtaget skriftlige og/eller mundtlige henvendelser  

 fra Den Danske Fondsmæglerforening og Finansrådet Der er af et mindretal stillet ændringsforslag, hvorom henvises til de  

 ledsagende bemærkninger.
Økonomiministeren har over for udvalget tilkendegivet følgende: Jeg har  

 bemærket den interesse, der fra udvalgets side er blevet vist  

 Fondsmæglerforeningens forslag om segregerede konti.
Som jeg tidligere har  

 oplyst, finder jeg ikke, at spørgsmålet om, hvorvidt der skal oprettes  

 sådanne særlige klientkonti, vedrører dette lovforslag.
Jeg er dog indstillet  

 på i nærmeste fremtid at sikre en afklaring af, om det vil være  

 hensigtsmæssigt at skabe sådanne konti.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal inden for flertallet (Socialdemokratiets og Det Radikale  

 Venstres medlemmer af udvalget) lægger stor vægt på, at spørgsmålet om  

 Garantifondens dækning af indskud fra udbetalte erstatninger fra livs-,  

 invaliditets- og ulykkesforsikring og lignende belyses grundigt i udvalget  

 vedrørende den finansielle sektor år 2000, og at der herefter findes en  

 løsning.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 Mindretallet kan tiltræde lovforslaget, idet der kun sker en marginal  

 udvidelse af Indskydergarantifondens virksomhed til at omfatte indskud hos  

 fondsmæglerselskaber og lign.
 Mindretallet noterer med tilfredshed, at det nu er regeringens opfattelse,  

 jf. økonomiministerens besvarelse af spørgsmål 24, at der ikke er  

 skattemæssige fradrag for ikke aktuelle garantistillelser.
Økonomiministerens besvarelse af udvalgets spørgsmål om  

 Indskydergarantifondens og dets indskyderes skattemæssige stilling har  

 imidlertid vist, at lovgivningen tilsyneladende er lavet uden hensyntagen til  

 de statsfinansielle konsekvenser, der følger af fradragsretten for kontante  

 indskud i fonden og af fondens skattefrihed.
Ultimo 1997 er der i den  

 nuværende Indskydergarantifond indbetalte bidrag på 707 mio. kr., der er  

 fratrukket hos indskyderne, samt opsamlet et resultat på 209 mio. kr., der  

 har været skattefrit.
Reelt har statskassen altså bidraget med  

 selskabsskatten af de 916 mio. kr., uden dette har været oplyst i  

 finansloven.
 Efter mindretallets opfattelse bør Garantifondens manglende skattepligt  

 nærmere overvejes, ligesom der bør omlægges fra direkte indskud til  

 garantistillelse.
 Under hensyn til, at nærværende lovændring reelt kun omfatter en beskeden  

 udvidelse af garantistillelsen, samt til at der reelt ikke har været tid til  

 behandlingen af skattespørgsmålene på grund af sene og delvis misvisende svar  

 til udvalget, har mindretallet fundet det mere hensigtsmæssigt, at  

 konsekvenserne af oplysningerne om beskatningsforholdene løses i anden  

 forbindelse.
 Udvalgsbehandlingen har desuden vist, at der er behov for en  

 garantiordning for forsikringstagere, specielt forsikringstagere, der tegner  

 forsikringer, hvor den samlede præmie forudbetales ved tegning af  

 forsikringen.
 Et andet mindretal (Enhedslistens medlem af udvalget) indstiller  

 lovforslaget til forkastelse, men vil stemme for de af mindretallet  

 stillede ændringsforslag.
Æ n d r i n g s f o r s l a g Af et mindretal (SF), tiltrådt af et mindretal (EL):
Til § 9 1) I § 9, stk. 2, indsættes som nyt nummer:
»13) indskud af erstatninger fra livs-, invaliditets- og  

 ulykkesforsikringer og lignende.« Til § 18 2) I § 18, stk. 2, 3. punktum, indsættes efter ordet  

 »investorerne«: », heraf et medlem efter indstilling fra  

 Forbrugerrådet«.
B e m æ r k n i n g e r Til nr. 1 Formålet med ændringsforslaget er at sikre, at erstatninger, som  

 skadesramte eller efterladte skal leve af, også dækkes fuldt ud.
Til nr. 2 Ændringsforslaget sikrer, at Forbrugerrådet får mulighed for at indstille  

 et medlem til Garantifondens bestyrelse.
På den måde tages der højde for de  

 situationer, hvor forbrugerinteresser og erhvervslivets interesser er  

 forskellige.
Rene Skau Johansen (S) Jan Petersen (S) Ole Vagn Christensen (S) Claus  

 Larsen-Jensen (S) Ove Fich (S) nfmd.
Christine Antorini (SF) Sonja  

 Albrink (CD) Morten Helveg Petersen (RV) Frank Aaen (EL) Svend Erik Hovmand  

 (V) Pia Larsen (V) Svend Heiselberg (V) Mariann Fischer Boel (V) fmd.  

Pernille Sams (KF) Kirsten Jacobsen (FP) Egil Møller (DF) Ole M.
Nielsen  

 (KRF) Bilag Nogle af udvalgets spørgsmål til økonomiministeren og dennes svar  

 herpå Spørgsmål 22:
I forlængelse af besvarelsen af spørgsmål 14, jf.
L 41 - bilag 19, anmodes  

 ministeren om at oplyse baggrunden for, at den anførte konsekvens: 70 mio.  

 kr. i mindre skatteprovenu i 1998, ikke er oplyst i lovforslaget.
 Spørgsmål 23:
I forlængelse af besvarelsen af spørgsmål 14, jf.
L 41 - bilag 19, anmodes  

 ministeren om at oplyse, hvorledes der i finansloven er budgetmæssig dækning  

 for lovforslaget, der angives at koste 80 mio. kr. i mindre  

 selskabsskatteprovenu for 1998.
 Svar:
 Der henvises til Skatteministeriets besvarelse vedr. spørgsmål 24, hvoraf  

 det fremgår, at garantistillelser, der ikke er akutte, og som ikke kræves  

 regnskabsmæssigt udgiftsført, som udgangspunkt ikke er fradragsberettigede.
På den baggrund vil der ikke kunne blive tale om et mindre skatteprovenu  

 på 70 mio. kr.
Det bemærkes i den forbindelse, at såfremt beløbet på 80 mio.  

 kr. er fremkommet ved at lægge beløbene i besvarelsen af 14 og 15 (L 41 -  

 bilag 11) sammen, er dette forkert, idet den kommunale andel af provenuetabet  

 er indeholdt i de 70 mio. kr. omtalt i besvarelsen af spørgsmål 14 (L 41 -  

 bilag 11).
Af lovforslaget fremgår, at der skal indbetales kontante midler til  

 opbygningen af afdelingerne.
Når der indbetales kontantemidler til  

 Garantifonden, vil disse være fradragsberettigede, og dette burde være  

 fremgået af bemærkningerne.
Da pengeinstitutterne imidlertid har opsparet  

 midler i den nuværende fond, forventes der ikke at være behov for, at  

 pengeinstitutterne indbetaler de ca. 45 mio. kr., som forventes at være deres  

 andel af det beløb, der skal indbetales til den nye Garantifond.  

 Fondsmæglerselskaberne og realkreditinstitutterne forventes hver især som  

 kontante midler at skulle indbetale 2,5 mio. kr.
Det vil sige en samlet  

 indbetaling fra de pågældende institutter på 5 mio. kr.
 Det er derfor vurderingen, at lovforslaget vil medføre et mindre  

 skatteprovenu svarende til fradragsværdien af de 5 mio. kr.
Jeg vil tilstræbe, at fremtidige forslag til ændringer af lovgrundlaget  

 vedr.
Garantifonden vil indeholde en vurdering af, hvor store fradrag de  

 pågældende forslag forventes at medføre.
 Spørgsmål 24:
Spørgsmål 11, jf.
L 41 - bilag 11, bedes besvaret, således som spørgsmålet  

 er stillet:
 Hvordan de hidtidige deltagere i Garantifonden (pengeinstitutterne)  

 skattemæssigt har behandlet kontantindskud og garantistillelse over for  

 Indskydergarantifonden.
 Det bedes herunder bekræftet, at de hidtidige indskydere i Garantifonden  

 ikke hidtil skattemæssigt har fratrukket garantistillelserne, da de ikke er  

 aktuelle, ligesom der ikke kræves, at de pågældende garantistillelser  

 regnskabsmæssigt udgiftsføres.
 Svar:
 Jeg har fra Skatteministeriet modtaget følgende oplysninger, hvortil jeg  

 kan henholde mig:
Skatteministeriet er ikke umiddelbart i besiddelse af oplysninger om,  

 hvordan hidtidige indskydere i Garantifonden skattemæssigt har behandlet  

 kontantindskud og garantistillelse.
Som det fremgår af svaret på spørgsmål 11  

 (L 41 - bilag 19), anses bidrag til fonden at være skattemæssigt  

 fradragsberettigede.
 Med hensyn til de generelle betingelser for pengeinstitutter m.v. for at  

 inddrage hensættelser til imødegåelse af tab på udlån og garantier fremgår  

 det af Ligningsvejledningen, Aktionærer og selskaber - 1997:
S.C.1.3.1.2 Hensættelser til imødegåelse af tab på udlån og garantier For pengeinstitutters, særlige kreditinstitutters og børsmæglerselskabers  

 hensættelse til imødegåelse af tab på udestående fordringer og garantier m.v.  

 har Ligningsrådet vedtaget følgende anvisning:
 1. Ved opgørelsen af den skattepligtige indkomst skal der som udgangspunkt  

 være overensstemmelse mellem hensættelser til imødegåelse af tab på udlån og  

 garantidebitorer samt korrespondentmellemværender opgjort efter reglerne i  

 Finanstilsynets bekendtgørelse om pengeinstitutters regnskabsaflæggelse m.v.  

 af 28. nov. 1989 og Finanstilsynets bekendtgørelse af 21. dec. 1987 om visse  

 kreditinstitutters regnskabsaflæggelse og de tilsvarende skattemæssige  

 hensættelser.
 For børsmæglerselskaber skal der som udgangspunkt være overensstemmelse  

 mellem hensættelse til imødegåelse af tab på tilgodehavender i penge- og  

 kreditinstitutter og andre børsmæglerselskaber m.v. opgjort efter  

 Finanstilsynets regnskabsbekendtgørelse af 12. aug. 1988 og de tilsvarende  

 skattemæssige hensættelser.
 2. Udgangspunktet om ensartede regnskabs- og skattemæssige hensættelser på  

 udlån og garantidebitorer m.v. fraviges, såfremt de regnskabsmæssige  

 hensættelser overstiger de krav, som følger af nævnte bekendtgørelser.
 3. Udgangspunktet kan ligeledes fraviges i de tilfælde, hvor  

 Finanstilsynet har krævet ekstraordinært store hensættelser ud fra en  

 likvidationsbetragtning.
 4. Kontrol med hensættelserne foretages af Told- og Skattestyrelsen eller  

 af told- og skatteregionerne.
 Størrelsen af de foretagne hensættelser og konstaterede tab skal fremgå af  

 et bilag vedlagt selvangivelsen, f.eks. i form af formular F.B.27.
 5. Anvisningen omfatter banker, sparekasseaktieselskaber og sparekasser,  

 visse kreditinstitutter og børsmæglerselskaber samt disse virksomheders  

 datterselskaber og udenlandske filialer, ligesom udenlandske  

 pengeinstitutters filialer i Danmark er omfattet.
Til anvisningens punkt 1 kan det oplyses, at bestemmelserne om  

 værdiansættelse af debitorer i Finanstilsynets bekendtgørelse om  

 pengeinstitutters regnskabsaflæggelse blev ændret i 1994, således at der skal  

 foretages en opdeling i A-hensættelser og B-hensættelser.
Rådet har tiltrådt,  

 at anvisningen foreløbig videreføres uændret.
Der skal således ikke ved  

 afgørelsen af de skattemæssige hensættelser skelnes mellem A- eller  

 B-hensættelser.
 Der henvises i øvrigt til cirkulære nr. 35 af 16/3 1995 om den  

 skattemæssige behandling af udvalgte forhold i forbindelse med overdragelse  

 af pengeinstitutvirksomhed.
Som anført i svaret til spørgsmål 11 - for så vidt angår garantistillelse  

 - er Skatteministeriet mest tilbøjelig til at mene, at disse er  

 fradragsberettigede, jf. henvisningen til bl.a. afgørelsen fra Ligningsrådet  

 om fradrag for hensættelser til imødegåelse af tab på garantier.
Er der som  

 oplyst i nærværende spørgsmål tale om garantistillelser, der ikke er akutte,  

 og som ikke kræves regnskabsmæssigt udgiftsført, er der som udgangspunkt ikke  

 fradragsret, jf. punkt 1 i ovennævnte citat fra Ligningsvejledningen.
Det vil  

 derfor bero på en konkret ligningsmæssig prøvelse om hensættelse/tab i  

 henhold til garantistillelsen kan fratrækkes skattemæssigt.
 Man skal beklage, hvis svaret på spørgsmål 11 har givet anledning til  

 misforståelse på dette punkt.
