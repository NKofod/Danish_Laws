Betænkning afgivet af Retsudvalget den  

 18. maj 2000 Betænkning over Forslag til folketingsbeslutning om udkast  

 til rammeafgørelse om styrkelse af beskyttelsen mod  

 falskmøntneri Udvalget har behandlet beslutningsforslaget i nogle  

 møder og har herunder stillet spørgsmål til  

 justitsministeren, som denne har besvaret skriftligt.
 Herefter indstiller et flertal (udvalget  

 med undtagelse af Dansk Folkepartis medlem) forslaget til  

 folketingsbeslutning til vedtagelse uændret.
 Et mindretal inden for flertallet (Socialistisk  

 Folkepartis medlem af udvalget) henviser i den forbindelse til sin  

 ordførertale ved beslutningsforslagets førstebehandling.
 Et andet mindretal inden for flertallet (Frihed 2000´s  

 medlem af udvalget) mener ikke, at Danmark skal ophæve sit forbehold  

 over for ØMU en, men hvis Danmark ved en folkeafstemning vælger  

 at ophæve sit forbehold, er det væsentligt at  

 nærværende beslutningsforslag er vedtaget.
 Et mindretal (Dansk Folkepartis medlem af udvalget)  

 indstiller forslaget til folketingsbeslutning til forkastelse.
Dansk Folkeparti er naturligvis modstander af enhver form  

 for falskmøntneri, hvad enten det drejer sig om forfalskninger af  

 danske kroner, udenlandske valutaer, betalingskort og andre former for  

 betalingsmidler.
Pengenes ægthed skal man kunne stole på,  

 naturligvis.
En vedtagelse af beslutningsforslaget betyder, at Danmark  

 i Rådet for Den Europæiske Union medvirker til vedtagelsen af et  

 udkast til rammeafgørelse om styrkelse af beskyttelsen mod  

 falskmøntneri ved hjælp af strafferetlige og andre sanktioner i  

 forbindelse med indførelsen af euroen.
Samtidig skal tvister i  

 forbindelse med falsknerier afgøres af EF-Domstolen, og da denne skal  

 arbejde for yderligere integration, er det medvirkende til, at Dansk  

 Folkeparti er kritisk over for dette beslutningsforslag.
Dansk Folkeparti er forundret over, at regeringen i april  

 måned kommer med et forslag om dansk deltagelse i beskyttelsen mod  

 falskmøntneri af euroen velvidende, at befolkningen først ved  

 en folkeafstemning den 28. september 2000 afgør, om Danmark skal  

 opgive kronen og tilslutte sig euroen.
Det virker, som om man i regeringen  

 allerede har taget afstemningsresultatet for givet.
 Skulle resultatet af folkeafstemningen den 28. september  

 2000 mod forventning blive et ja til euroen, vil Dansk Folkeparti  

 efterfølgende ikke afvise at styrke beskyttelsen af euroen mod  

 falsknerier.
