 I henhold til § 4, § 5, stk. 1 og § 12, stk. 2, i lov om regulering af  

 fiskeriet, jf. lovbekendtgørelse nr. 806 af 2. december 1986, fastsættes:
 § 1.  Bekendtgørelsen omfatter erhvervsmæssig fiskeri  

 efter torsk ved Svalbard i ICES-område II a+b og område I.
 § 2.  Kun fartøjer, hvis indehaver er meddelt en  

 tidsbegrænset tilladelse af fiskeriministeren må deltage i fiskeriet efter  

 torsk.
 Stk. 2.  Fiskeriministeren kan i tilladelsen fastsætte  

 nærmere betingelser for udnyttelse af denne, herunder forbud mod andet  

 fiskeri samt hvilken mængde indehaveren højst må fiske, medbringe og lande.
 Stk. 3.  En ansøgning om tilladelse skal indeholde  

 oplysninger om navnet på fartøjet, dets ejer og fører samt fartøjets  

 havnekendingsbogstaver- og nummer og radiokaldesignal.
 § 3.  Når den mængde, som i henhold til gældende  

 Rådsforordning er tildelt medlemslande uden specifik kvote, er opfisket,  

 eller opfiskning skønnes nært forestående, udsender fiskeriministeriet  

 meddelelse om det tidspunkt, fra hvilket fiskeriet er forbudt.
 § 4.  Overtrædelse af bestemmelserne i denne  

 bekendtgørelse eller de i henhold hertil givne forskrifter straffes med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det  

 ikke med sikkerhed kan godtgøres, at den i det hele hidrører fra det ulovlige  

 forhold.
 § 5.  Bekendtgørelsen træder i kraft den 20. maj 1987.
