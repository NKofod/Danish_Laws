Resumé En borger klagede over at Civilretsdirektoratet havde givet  

 afslag på aktindsigt i direktoratets interne dokumenter i hans navnesag.
I  

 forbindelse med behandlingen af ansøgningen om aktindsigt i navnesagen havde  

 Civilretsdirektoratet henvist borgeren til selv at bede statsamtet om  

 aktindsigt i eventuelle sagsakter som ikke fandtes i direktoratets sag.
I anledning af sagen udtalte ombudsmanden at  

 Civilretsdirektoratets vurdering af at direktoratets referatark og  

 praksisoversigter var interne arbejdsdokumenter, ikke gav ham anledning til  

 bemærkninger.
Ombudsmanden udtalte videre at det ikke gav ham anledning til  

 bemærkninger at Civilretsdirektoratet havde anset nogle fotokopier af uddrag  

 af  

 forvaltningsretlig litteratur og af et cirkulære for ikke at være dokumenter  

 der vedrørte den pågældende sag, jf. forvaltningslovens § 10, stk. 1, nr. 1.
 Ombudsmanden var derimod ikke enig med  

 Civilretsdirektoratet i at to fotokopier af en avisartikel kunne undtages fra  

 aktindsigt i medfør af forvaltningslovens § 12, stk. 1.
 Efter ombudsmandens opfattelse var  

 Civilretsdirektoratet i den foreliggende sag forpligtet til at videregive  

 udskrifterne fra Det Centrale Personregister til borgeren medmindre  

 udskrifterne i medfør af forvaltningslovens § 10, stk. 2, og §§ 12-15 helt  

 eller delvist kunne undtages fra aktindsigt.
Ombudsmanden udtalte endelig at klageinstansen må  

 tage stilling til aktindsigtsspørgsmålet, også i relation til de akter der  

 tidligere indgik i klagesagen.
Der vil derimod ikke være noget til hinder for  

 at klageinstansen overlader den praktiske gennemførelse af aktindsigten til  

 underinstansen.
 Sammenfattende var det ombudsmandens opfattelse at  

 Civilretsdirektoratet havde truffet afgørelse om borgerens ansøgning om  

 aktindsigt på et ukorrekt grundlag hvilket ombudsmanden fandt kritisabelt.  

 Ombudsmanden bad derfor Civilretsdirektoratet om at genoptage sagen og  

 meddele  

 borgeren en fornyet afgørelse i lyset af det af ombudsmanden anførte. (J.nr.  

 2001-2217-601).
Aktindsigt i interne arbejdsdokumenter.
Udskrifter fra Det  

 Centrale Personregister.
Klageinstansens stillingtagen til  

 aktindsigtsspørgsmål Ved telefax  

 af 1. april 2001 anmodede A Civilretsdirektoratet om fuld aktindsigt i hele  

 sagen vedrørende navnet X tilbage fra den 15. september 1995 og til sagen var  

 afsluttet.
 Civilretsdirektoratet svarede  

 i brev af 4. april 2001 bl.a.:
 Civilretsdirektoratet  

 vedlægger hermed sagens akter.
Civilretsdirektoratet kan til  

 Deres orientering oplyse, at en parts ret til aktindsigt ifølge  

 forvaltningslovens  

 § 12, stk. 1, ikke omfatter en myndigheds interne dokumenter.
Direktoratet  

 har  

 derfor undtaget sådanne dokumenter fra Deres aktindsigt.
Det kan endvidere oplyses, at  

 der kan være akter, som Civilretsdirektoratet har tilbagesendt til Ribe  

 Statsamt efter sagens afslutning, og som derfor ikke findes i vores sag.
De  

 henvises til at rette henvendelse til Ribe Statsamt med henblik på at få  

 aktindsigt i disse. Den 25. juni 2001 anmodede A  

 Civilretsdirektoratet om enten at modtage de undtagne interne dokumenter  

 eller  

 en begrundelse for undtagelsen af disse dokumenter fra aktindsigten.
 Civilretsdirektoratet svarede  

 i brev af 28. juni 2001 til A bl.a.:
Som vi oplyste i vores brev  

 af 4. april 2001, fremgår det af forvaltningslovens § 12, stk. 1, at en parts  

 ret til aktindsigt ikke omfatter en myndigheds interne dokumenter.
Som  

 interne  

 dokumenter anses ifølge § 12, stk. 1, nr. 1, bl.a. dokumenter, der udarbejdes  

 af en myndighed til eget brug ved behandling af en sag.
Af bestemmelsens stk.  

 2  

 fremgår det, at oplysninger vedrørende sagens faktiske omstændigheder, der er  

 af væsentlig betydning for sagens afgørelse, og som alene indeholdes i  

 interne  

 arbejdsdokumenter, skal meddeles i overensstemmelse med reglerne i  

 forvaltningsloven uanset bestemmelsens stk. 1.
 Vi kan oplyse Dem om, at det  

 i Deres sag drejer sig om referater, notater og lignende, der ud over en  

 beskrivelse af sagens faktum, således som det fremtræder på grundlag af  

 sagens  

 dokumenter, indeholder sagsbehandlernes overvejelser og vurdering af sagen.  

 De pågældende  

 dokumenter indeholder ikke oplysninger, som er omfattet af forvaltningslovens  

 §  

 12, stk. 2.
Civilretsdirektoratet  

 fastholder derfor, at de pågældende interne dokumenter er undtaget fra  

 aktindsigt i medfør af forvaltningslovens § 12. I brev af 30. juni 2001 til  

 mig klagede A over Civilretsdirektoratets afslag på aktindsigt i  

 direktoratets  

 interne dokumenter i As navnesag.
 I den anledning bad jeg den  

 4. juli 2001 Civilretsdirektoratet om en udtalelse i anledning af As  

 klage.  

 Jeg bad Civilretsdirektoratet om at redegøre for hvilke akter direktoratet  

 havde anset for interne dokumenter, og hvilke dokumenter direktoratet af  

 denne  

 grund havde undtaget for aktindsigt.
I brev af 30. juli 2001 afgav  

 Civilretsdirektoratet en udtalelse i anledning af As klage.
Af  

 Civilretsdirektoratets udtalelse fremgår bl.a. følgende:
Vedlagt fremsendes de tre  

 sager, der har verseret i direktoratet i forbindelse med (B)s  

 tilladelse til  

 at føre navnet X og (A)s klage over denne tilladelse.
Sagsnr. er:  

 1995-264-8,  

 1996- 264-10 og 1998-354-2. De originale sager vedlægges i deres helhed som  

 referatark og de akter, der fortsat beror i direktoratet.
Nogle sagsakter er  

 returneret til statsamtet.
Med hensyn til de undtagne akter drejer det sig om  

 interne referatark og praksisoversigter og avisudklip, som vi har anset for  

 at  

 være interne akter, og dermed undtaget fra aktindsigt i medfør af  

 forvaltningslovens § 12, stk. 1.
Regningen fra Kammeradvokaten  

 i forbindelse med retssagen er heller ikke udleveret, men vi har ikke i vores  

 brev til (A) foretaget nogen selvstændig vurdering heraf eller begrundelse  

 for  

 ikke at udlevere denne.
Vi har i forbindelse med klagen til ombudsmanden  

 overvejet, om regningen fra Kammeradvokaten må anses for omfattet af  

 undtagelsesbestemmelsen i både Forvaltningslovens § 14, stk. 1, nr. 3 og  

 Offentlighedslovens § 10, stk. 4. Vi har efter omstændighederne besluttet at  

 sende en kopi af regningen til (A).
Heller ikke udskrifter, som  

 Civilretsdirektoratet har indhentet fra CPR er udleveret.
Efter direktoratets  

 praksis  

 udleveres disse udskrifter aldrig, da dette må anses for stridende imod CPR-  

 lovens § 34. De akter, der ikke er udleveret i de tre konkrete sager, ligger  

 i  

 lyserødt omslag.
Vi henviser i øvrigt til  

 vores brev af 28. juni 2001 til (A). Den 6. august 2001 bad jeg om  

 As bemærkninger til Civilretsdirektoratets udtalelse.
 I brev af 7. august 2001  

 fremkom A med sine bemærkninger til Civilretsdirektoratets udtalelse af 30.  

 juli 2001.
Med brev af 8. februar 2002  

 bad jeg Civilretsdirektoratet om en supplerende udtalelse i sagen.
Af mit  

 brev  

 af 8. februar 2002 fremgår bl.a. følgende:
 Jeg har nu gennemgået sagens  

 akter.
 De lyserøde omslag i  

 Civilretsdirektoratets j.nr. 1995-264-8, 1996-264-10 og 1998-354-2 indeholder  

 -  

 ud over de i Civilretsdirektoratets udtalelse af 30. juli 2001 omtalte  

 dokumenter - nogle udskrifter af rets- og domsbøger.
Jeg beder på den baggrund  

 direktoratet om at redegøre for hvorvidt direktoratet har anset de pågældende  

 udskrifter af rets- og domsbøger for interne dokumenter, og om direktoratet  

 af  

 denne grund har undtaget disse udskrifter for aktindsigt.
Jeg beder  

 yderligere  

 Civilretsdirektoratet om at be- eller afkræfte hvorvidt man har meddelt (A)  

 aktindsigt i den fulde korrespondance inklusive de vedlagte bilag mellem  

 Civilretsdirektoratet og Kammeradvokaten, eller i dele heraf.
Såfremt (A) er  

 meddelt aktindsigt i dele af korrespondancen mellem Civilretsdirektoratet og  

 Kammeradvokaten, beder jeg Civilretsdirektoratet oplyse hvilke.
Jeg beder endelig  

 Civilretsdirektoratet om at oplyse hvorvidt de sagsakter som direktoratet har  

 sendt til mig i direktoratets j.nr. 1995-264-8, 1996-264-10 og 1998-354-2, er  

 de samme sagsakter som beroede på de tre sager på tidspunktet for  

 Civilretsdirektoratets afgørelse af 4. april 2001, eller om direktoratet  

 efterfølgende har returneret sagsakter til statsamtet. Civilretsdirektoratet afgav  

 den 22. februar 2002 en supplerende udtalelse hvoraf A modtog en kopi.
Af  

 Civilretsdirektoratets supplerende udtalelse fremgår bl.a. følgende:
 For så vidt angår de pågældende  

 udskrifter af rets- og dombøger, drejer det sig dels om to sager, hvor  

 anklagemyndigheden har rejst tiltale mod henholdsvis (C) og (D) for  

 overtrædelse af navnelovens § 16, dels om et retsmøde, hvor (A)s  

 begæring om  

 tilladelse til at anke frifindelsen af (D) afvises.
Civilretsdirektoratet fandt  

 det rettest at undtage udskrifterne fra de to førstnævnte sager, idet der er  

 tale om straffesager, hvori (A) ikke er part.
Efter nærmere overvejelse har  

 direktoratet dog nu efter omstændighederne besluttet at give (A) aktindsigt i  

 de pågældende udskrifter, dog således at oplysninger om cpr-numre ikke  

 fremgår.  

 For så vidt angår udskriften fra retsmødet, hvor (A)s begæring om anke  

 afvises, har Civilretsdirektoratet ligeledes sendt kopi heraf til (A), idet  

 denne  

 udskrift udelukkende omhandler spørgsmålet om, hvorvidt den ene af de to  

 førstnævnte sager kan ankes af (A) selv.
 Med hensyn til  

 Civilretsdirektoratets korrespondance med Kammeradvokaten, kan det bekræftes,  

 at (A) har fået aktindsigt i den fulde korrespondance inklusive de vedlagte  

 bilag mellem Civilretsdirektoratet og Kammeradvokaten.
Endelig kan det oplyses, at  

 direktoratet efter den 4. april 2001 ikke har returneret sagsakter til  

 statsamtet, hvormed de sagsakter, som er blevet sendt til Folketingets  

 Ombudsmand  

 er de samme sagsakter, som beroede på de tre sager på tidspunktet for  

 direktoratets afgørelse af 4. april 2001. I telefax af 24. februar 2002  

 fremkom A med bemærkninger til sagen.
 Den 1. marts 2002 bad jeg om  

 As bemærkninger til Civilretsdirektoratets supplerende udtalelse.
 I telefax af 2. marts 2002  

 fremkom A med sine bemærkninger til Civilretsdirektoratets supplerende  

 udtalelse af 22. februar 2002.
Ombudsmandens udtalelse Idet jeg bemærker at jeg finder det beklageligt at  

 Civilretsdirektoratet så sent som (senest) i sin supplerende udtalelse til  

 mig fandt anledning til at ændre sin oprindelige afgørelse, har jeg herefter  

 valgt at koncentrere min undersøgelse af (A)s klage til at vedrøre de  

 akter som han fortsat ikke har modtaget aktindsigt i.
Jeg henviser til § 16, stk. 1, i lov nr. 473 af 12. juni 1996 om Folketingets  

 Ombudsmand.
Heraf fremgår det at ombudsmanden afgør om en klage giver  

 tilstrækkelig anledning til undersøgelse.
 Civilretsdirektoratet har som led i sin begrundelse for afgørelserne af 4.  

 april 2001 og 28. juni 2001 henvist til forvaltningslovens § 12 (lov nr. 571  

 af 19. december 1985 som ændret ved lov nr. 347 af 6. juni 1991). § 12 lyder  

 således:
  

  

 § 12.  

  

 Retten til aktindsigt omfatter ikke en myndigheds interne arbejdsdokumenter.  

 Som interne arbejdsdokumenter anses dokumenter, der udarbejdes af en myndighed til eget brug ved behandlingen af  

 en sag, brevveksling mellem forskellige enheder inden for samme myndighed og brevveksling mellem en kommunalbestyrelse og dennes udvalg, afdelinger og  

 andre administrative organer eller mellem disse organer indbyrdes.
Stk. 2.  

  

 Oplysninger vedrørende sagens faktiske omstændigheder, der  

 er af væsentlig betydning for sagens afgørelse, og som alene indeholdes i  

 interne arbejdsdokumenter, skal uanset bestemmelsen i stk. 1 meddeles i  

 overensstemmelse med reglerne i dette kapitel. 1. Civilretsdirektoratets referatark og  

 praksisoversigter Civilretsdirektoratet  

 gav (A) afslag på aktindsigt i direktoratets referatark og praksisoversigter  

 med henvisning til forvaltningslovens § 12.
Efter en gennemgang af de  

 pågældende dokumenter giver Civilretsdirektoratets vurdering af at de er  

 interne arbejdsdokumenter, mig ikke anledning til bemærkninger.
Jeg er  

 endvidere enig med Civilretsdirektoratet i at disse dokumenter ikke  

 indeholder  

 oplysninger der skal udleveres efter forvaltningslovens § 12, stk. 2.
2. Kopier af juridisk litteratur og en  

 avisartikel Blandt de  

 dokumenter som Civilretsdirektoratet har undtaget fra aktindsigten, findes  

 nogle kopier af uddrag af forvaltningsretlig litteratur og en kopi af et  

 cirkulære.
Jeg forstår at Civilretsdirektoratet har anset de pågældende  

 fotokopier for ikke at være dokumenter der vedrører den pågældende sag, jf.  

 forvaltningslovens § 10, stk. 1, nr. 1 (gengivet nedenfor), hvilket ikke  

 giver  

 mig anledning til bemærkninger.
 Civilretsdirektoratet gav (A)  

 afslag på aktindsigt i to fotokopier af en avisartikel med henvisning til  

 forvaltningslovens § 12. Jeg forstår at Civilretsdirektoratet har anset de  

 pågældende fotokopier for at være dokumenter der vedrører den pågældende sag,  

 jf. forvaltningslovens § 10, stk. 1, nr. 1, hvilket ikke giver mig anledning  

 til bemærkninger.
 Bestemmelsen i § 12, stk. 1,  

 nr. 1, omfatter kun dokumenter der er udarbejdet inden for den pågældende  

 myndighed til eget brug.
Den pågældende avisartikel er  

 ikke udarbejdet af Civilretsdirektoratet.
Jeg bemærker i den forbindelse at  

 den  

 omstændighed at en myndighed har taget en fotokopi af et udklip fra en avis,  

 ikke bevirker at den pågældende fotokopi kan anses for et internt dokument  

 hos  

 den pågældende myndighed, jf. forvaltningslovens § 12, stk. 1, nr. 1.
 Da fotokopierne af  

 avisartiklen heller ikke kan anses for omfattet af bestemmelserne i  

 forvaltningslovens § 12, stk. 1, nr. 2. og nr. 3, er jeg derfor ikke enig i  

 at  

 avisartiklen kan undtages fra aktindsigt i medfør af forvaltningslovens § 12,  

 stk. 1.
3. Udskrifter fra Det Centrale  

 Personregister Civilretsdirektoratet  

 henviste i afgørelserne af 4. april 2001 og 28. juni 2001 til  

 forvaltningslovens § 12 som hjemmel for også at undtage nogle udskrifter fra  

 Det Centrale Personregister fra aktindsigten.
Civilretsdirektoratet har i  

 direktoratets udtalelse af 30. juli 2001 henvist til CPR-lovens § 34 som  

 hjemmel for at undtage disse udskrifter fra aktindsigten.
 Jeg forstår  

 Civilretsdirektoratets udtalelse af 30. juli 2001 således at direktoratet har  

 ændret sin begrundelse vedrørende disse dokumenter.
 § 34 i lov om Det Centrale  

 Personregister (lov nr. 426 af 31. maj 2000) er sålydende:
 § 34.  

  

 En myndighed må kun videregive oplysninger, herunder  

 beskyttede navne og adresser modtaget efter §§ 31-33, til andre offentlige  

 myndigheder eller private, hvis videregivelsen følger af lov eller  

 bestemmelser  

 fastsat i henhold til lov eller Indenrigsministeriet har givet tilladelse  

 hertil.
Stk. 2.  

  

 En myndighed, der efter §§ 31-33 modtager oplysninger om  

 beskyttede navne og adresser, jf. § 28, skal ved behandlingen heraf sørge  

 for,  

 at disse navne og adresser ikke bliver tilgængelige for private.
Myndigheden  

 skal endvidere i alle tilfælde i forbindelse med navn og adresse registrere  

 oplysning om beskyttelsen.
Denne oplysning skal altid meddeles i forbindelse  

 med en eventuel videregivelse af navn og adresse til andre, jf. stk. 1.
Stk. 3.  

  

 Bestemmelserne i stk. 2 gælder dog ikke, hvis andet følger  

 af lov eller bestemmelser fastsat i henhold til lov. Det fremgår af de almindelige  

 bemærkninger til lov nr. 426 af 31. maj 2000 om Det Centrale Personregister,  

 jf.
Folketingstidende 1999-2000, tillæg A, s. 35f, at formålet med loven  

 bl.a.  

 var at erstatte den tidligere lov om folkeregistrering med en tidssvarende  

 lov  

 hvor borgernes grundlæggende rettigheder med hensyn til folkeregistreringen  

 samt offentlige myndigheders og privates adgang til udnyttelse af de  

 registrerede oplysninger fremgår af selve lovteksten.
Det fremgår endvidere  

 at  

 størsteparten af bestemmelserne hidtil havde været fastsat administrativt,  

 samt  

 at loven - bortset fra det samarbejde mellem Post Danmark og CPR der er  

 hjemlet  

 i § 12 i lov om Post Danmark - fastlægger en udtømmende regulering af den  

 udnyttelse offentlige myndigheder samt private kan gøre af de registrerede  

 oplysninger i CPR.
Af de specielle bemærkninger  

 til § 34 i personregisterloven, jf.
Folketingstidende 1999- 2000, tillæg A,  

 s.  

 53, fremgår bl.a. følgende:
Reguleringen i bestemmelsen  

 i stk. 1 har til formål at sikre, at de almindelige personoplysninger, som  

 registreres i CPR, normalt hentes direkte i CPR af de myndigheder og private,  

 der har behov herfor.
Herved sikres, at disse er helt aktuelle og korrekte,  

 og at  

 f.eks. en beskyttelse af en persons navn og adresse ikke tilsidesættes.
 Hvis videregivelsen  

 udtrykkelig følger af lov eller bestemmelser fastsat i henhold til lov, eller  

 Indenrigsministeriet har givet tilladelse hertil, har Indenrigsministeriet  

 haft  

 forudgående lejlighed til at udtale sig, herunder vurdere samordnings- og  

 koordineringshensyn, jf. § 2, stk. 3.
Myndighedens overladelse af  

 data, som er modtaget fra CPR, til behandling på et servicebureau eller lign.  

 betragtes ikke som videregivelse til private, såfremt  

 databehandlerens  

 behandling er i overensstemmelse med lov om behandling af  

 personoplysninger. Sagen rejser herefter  

 spørgsmålet om det kan siges at følge af reglerne i forvaltningslovens  

 kapitel  

 4 om partsaktindsigt at en myndighed ? jf. § 34, stk. 1, i  

 personregisterloven  

 ? kan videregive oplysninger til en part i det omfang parten har krav på  

 partsaktindsigt.
 Forvaltningslovens § 9, stk.  

 1, lyder således:
  

  

 § 9.  

  

 Den, der er part i en sag, hvori der er eller vil blive  

 truffet afgørelse af en forvaltningsmyndighed, kan forlange at blive gjort  

 bekendt med sagens dokumenter.
Begæringen skal angive den sag, hvis  

 dokumenter  

 den pågældende ønsker at blive gjort bekendt med. Forvaltningslovens § 10, stk.  

 1, lyder således:
  

  

 § 10.  

  

 En parts ret til aktindsigt omfatter med de i §§ 12-15 nævnte  

 undtagelser alle dokumenter, der vedrører sagen, herunder genpart  

 af de skrivelser, der er udgået fra myndigheden, når skrivelserne må antages  

 at  

 være kommet frem til adressaten, og indførelser i journaler, registre og andre fortegnelser  

 vedrørende den pågældende sags dokumenter. Den der er part i en sag  

 hvori der er eller vil blive truffet afgørelse af en forvaltningsmyndighed  

 (bortset fra sager om strafferetlig forfølgning, jf. § 9, stk. 3), kan, jf.  

 forvaltningslovens § 9, stk. 1, forlange at blive gjort bekendt med sagens  

 dokumenter.
Retten til aktindsigt  

 omfatter, jf. forvaltningslovens § 10, stk. 1, alle dokumenter der vedrører  

 sagen.
Visse dokumenter og oplysninger kan, jf. forvaltningslovens § 10, stk.  

 2, og §§ 12-15, undtages fra aktindsigten.
Det fremgår af bemærkningerne  

 til forvaltningslovens § 10, stk. 1, jf.
Folketingstidende 1985-86, tillæg A,  

 sp. 138, at bestemmelsen var enslydende med bestemmelsen i § 5, stk. 1, i  

 forslaget til offentlighedsloven og svarede til bestemmelsen i § 3, stk. 1, i  

 den dagældende offentlighedslov, og at der med hensyn til rækkevidden af det  

 dokumentbegreb der anvendes i forvaltningsloven, kan henvises til  

 beskrivelsen  

 af tidligere gældende ret i betænkning om offentlighedslovens revision (nr.  

 857/1978), s. 138ff, og til udvalgets overvejelser s. 157ff sammenholdt med  

 s.  

 340, ligesom der kan henvises til bemærkningerne til offentlighedslovens § 5.
Det fremgår af bemærkningerne  

 til offentlighedslovens § 5, jf.
Folketingstidende 1985- 86, tillæg A, sp.  

 214,  

 og af betænkning om offentlighedslovens revision (nr. 857/1978), s. 159f, at  

 udskrifter af et edb-register er omfattet af reglerne om partsaktindsigt i  

 det  

 omfang udskrifterne indgår i en sag i forvaltningen eller på anden måde  

 underkastes administrativ sagsbehandling.
Dette gælder dog ikke udskrifter  

 der  

 er uddraget alene med henblik på at kontrollere om de registrerede  

 oplysninger  

 er korrekt inddaterede (fejlsøgning).
Dette er da også antaget i  

 relation til offentlighedslovens regler om aktindsigt.
Jeg henviser (ud over  

 til ovennævnte forarbejder) til John Vogter, Offentlighedsloven med  

 kommentarer  

 (1998), s. 146, og til Folketingets Ombudsmands beretning for 1995, s. 244*.
 Det følger derfor af  

 forvaltningslovens § 9, stk. 1, og § 10, stk. 1, at (A) har krav på  

 aktindsigt  

 i udskrifterne fra Det Centrale Personregister medmindre det følger af  

 forvaltningslovens § 10, stk. 2, og §§ 12-15 at de pågældende udskrifter helt  

 eller delvis kan undtages fra aktindsigten.
 Efter min opfattelse var  

 Civilretsdirektoratet i den foreliggende sag derfor ? i medfør af § 34 i  

 personregisterloven sammenholdt med reglerne i forvaltningslovens kapitel 4  

 om  

 partsaktindsigt ? forpligtet til at videregive udskrifterne fra Det Centrale  

 Personregister til (A) medmindre udskrifterne i medfør af forvaltningslovens  

 §  

 10, stk. 2, og §§ 12-15 helt eller delvis kunne undtages fra aktindsigt.
Efter Civilretsdirektoratets  

 henvisning til § 34 i personregisterloven (jf. direktoratets udtalelse af 30.  

 juli 2001) står det mig ikke klart om direktoratet (også) har foretaget en  

 vurdering af hvorvidt udskrifterne i medfør af forvaltningslovens § 10, stk.  

 2,  

 og §§ 12-15 helt eller delvis kan undtages fra aktindsigten.
Som udtalelsen  

 er  

 formuleret, må jeg forstå at direktoratet har afslået aktindsigt i udskriften  

 (alene) med henvisning til § 34 i personregisterloven.
Jeg finder derfor ikke  

 at Civilretsdirektoratet har haft fornødent grundlag for at afslå aktindsigt  

 i  

 udskrifterne.
 Jeg bemærker i den  

 forbindelse at der blandt de akter som Civilretsdirektoratet har oplyst at  

 have  

 meddelt (A) aktindsigt i, findes to udskrifter fra Det Centrale  

 Personregister  

 med lister over borgere med navnet (X1) og (X), ligesom der blandt disse  

 akter  

 findes en forespørgsel fra Politimesteren i Holstebro om hvorvidt efternavnet  

 (X) er forbeholdt, som er bilagt to udskrifter fra Det Centrale  

 Personregister.
Jeg bemærker i den  

 forbindelse endvidere at Civilretsdirektoratet i en anden konkret sag som jeg  

 har behandlet, har meddelt en borger aktindsigt efter forvaltningslovens  

 kapitel 4 i tre udskrifter fra Det Centrale Personregister.
Jeg henviser til  

 Civilretsdirektoratets j.nr. 1998-550-253.
4. Civilretsdirektoratets henvisning til  

 Ribe Statsamt Det fremgår  

 af Civilretsdirektoratets afgørelse af 4. april 2001 og udtalelse af 30. juli  

 2001 at direktoratet ikke var sikker på at alle Ribe Statsamts (nu Statsamtet  

 Ribe) akter i klagesagen fandtes i direktoratets sag på det tidspunkt hvor  

 direktoratet traf afgørelse i anledning af (A)s ansøgning om  

 aktindsigt.  

 Civilretsdirektoratet henviste på den baggrund (A) til at rette henvendelse  

 til  

 Statsamtet Ribe med henblik på at få aktindsigt i disse eventuelle  

 dokumenter.
 Jeg lægger således til grund  

 at Civilretsdirektoratet ikke i forbindelse med behandlingen af (A)s  

 ansøgning  

 om aktindsigt i hans navnesag indhentede Ribe Statsamts akter i sagen.
 Forvaltningslovens § 16, stk.  

 1, lyder således:
  

  

 § 16.  

  

 Afgørelsen af, om og i hvilken form en begæring om aktindsigt  

 skal imødekommes, træffes af den myndighed, der i øvrigt har afgørelsen af  

 den  

 pågældende sag. Begæringer om aktindsigt i de  

 dokumenter der indgår i en sag, skal afgøres af den myndighed som har  

 afgørelsen af sagens realitet.
I klagesager som den foreliggende skal  

 begæring  

 om aktindsigt således fremsættes over for klageinstansen, her  

 Civilretsdirektoratet, og spørgsmålet om aktindsigt skal afgøres af denne  

 instans.
Hvis der i en afsluttet  

 klagesag er indgået dokumenter fra underinstansen som klageinstansen - efter  

 klagesagens afslutning - har returneret til underinstansen, må klageinstansen  

 tage stilling til aktindsigtsspørgsmålet, også i relation til de akter der  

 tidligere indgik i klagesagen.
Der vil derimod ikke være noget til hinder for  

 at klageinstansen ? efter at have taget stilling til aktindsigtsspørgsmålet ?  

 overlader den praktiske gennemførelse af aktindsigten til underinstansen.
 Jeg henviser i den  

 forbindelse til John Vogter, Forvaltningsloven med kommentarer (1999), s.  

 321,  

 John Vogter, Offentlighedsloven med kommentarer (1998), s. 264f og s. 282  

 sammenholdt med s. 136f, Carl Aage Nørgaard mfl., Forvaltningsret -  

 Sagsbehandling (2001), s. 218, Jon Andersen mfl., Forvaltningsret (1994), s.  

 335, Folketingets Ombudsmands beretninger for 1975, s. 105*, for 1975, s.  

 555*,  

 for 1978, s. 198*, og for 1989, s. 241* (299).
I den foreliggende sag skulle  

 Civilretsdirektoratet således ikke have henvist (A) til at anmode Statsamtet  

 Ribe om aktindsigt i eventuelle sagsakter fra statsamtet som ikke længere  

 fandtes i direktoratets sag, men skulle i stedet have undersøgt om der blandt  

 statsamtets sagsakter fandtes yderligere sagsakter fra klagesagen.
Såfremt  

 dette var tilfældet, skulle Civilretsdirektoratet herefter have taget  

 stilling  

 til (A)s anmodning om aktindsigt ? også i relation til disse  

 dokumenter.
5.  

 Konklusion Sammenfattende er det min opfattelse at Civilretsdirektoratet har truffet  

 afgørelse om (A)s ansøgning om aktindsigt på et ukorrekt grundlag  

 hvilket jeg finder kritisabelt.
 Jeg har derfor anmodet Civilretsdirektoratet om at genoptage sagen og meddele  

 (A) en fornyet afgørelse i lyset af det ovenfor anførte.
Jeg har bedt Civilretsdirektoratet om at underrette mig om hvad der videre  

 sker i sagen. Den 24. juli 2002 traf  

 Civilretsdirektoratet fornyet afgørelse i sagen.
Af Civilretsdirektoratets  

 afgørelse fremgår følgende:
Civilretsdirektoratet har på  

 baggrund af Folketingets Ombudsmands udtalelse besluttet at give (A)  

 aktindsigt  

 i de to fotokopier af en avisartikel samt i udskrifterne fra Det Centrale  

 Personregister.
Kopi heraf vedlægges.
Endvidere har  

 Civilretsdirektoratet indhentet Statsamtet Ribes sagsakter, således at vi i  

 overensstemmelse med Folketingets Ombudsmands udtalelse har kunnet tage  

 stilling til (A)s anmodning om aktindsigt i relation til disse  

 dokumenter.
Vi  

 vedlægger kopi af de akter, som vi har modtaget fra statsamtet.
Af samtlige akter i sagen er  

 det således udelukkende referatark og praksisoversigter samt kopier af  

 juridisk  

 litteratur, som er undtaget fra aktindsigt.
Det bemærkes, at Folketingets  

 Ombudsmand i sin udtalelse ikke havde nogen bemærkninger til undtagelsen af  

 referatark og praksisoversigter i medfør af forvaltningslovens § 12, stk. 2.  

 Endvidere havde han ingen bemærkninger til undtagelsen af kopier af juridisk  

 litteratur, idet disse ikke anses for at være dokumenter, som vedrører den  

 pågældende sag, jf. forvaltningslovens § 10, stk. 1, nr. 1. Den 6. august 2002 meddelte  

 jeg at jeg på den baggrund ikke foretog mig mere i sagen på det foreliggende  

 grundlag.
NOTER: (*) FOB 1975, s. 105 og s. 555, FOB 1978, s. 198,  

 FOB 1989, s. 241, og FOB 1995, s. 244.
