Formålet med registeret er at opnå en effektiv sagsbehandling samt en sikker og rationel styring af Ankenævnets sager og akter.
Registeret anvendes til journalisering af ind- og udgående post.
Endvidere anvendes registeret til erindrings-, restance- og udlånskontrol, til forespørgsler på enkeltsager og søgning af grupper af sager, til udtræk af registrerede oplysninger til brug i sagsbehandlingen samt til ledelsesinformation.
Derudover anvendes registeret til udførelse af statistiske opgaver.
Personkreds: Registeret må kun indeholde oplysninger om verserende og afsluttede sager i nævnet.
Registeret må således kun indeholde oplysninger om personer, institutioner, virksomheder m.v., som Arbejdsmarkedets Ankenævn retter henvendelse til eller som selv eller ved befuldmægtiget retter henvendelse til Ankenævnet eller på anden måde er inddraget i sager, der behandles i Ankenævnet, og som giver anledning til oprettelse af en sag.
 Ikrafttrædelsesdato: 01/01/1993.
