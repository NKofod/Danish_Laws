 Baggrund:
 - Bekendtgørelse nr. 660 af 24. september 1986 om asbest.
- Bekendtgørelse nr. 32 af 29. januar 1979 om arbejdstøj og personlige  

 værnemidler Denne AT-meddelelse oplyser om, hvilke krav der stilles til  

 brug/håndtering af asbestcementprodukter ved nybyggeri.
 Asbestcement anvendes hovedsagelig til plader (bølgeplader og plane  

 plader). Ved reparation og nedrivning af asbestholdige materialer, se  

 At-meddelelse nr. 3.01.6.
Sundhedsfare Ved arbejde med asbest eller asbestholdige produkter opstår risiko for  

 dannelse af sundhedsfarligt støv, som ved indånding kan give forskellige  

 lungesygdomme.
Asbestose.
Flere års udsættelse for asbest kan medføre asbesttose.  

 Symptomerne er øget tendens til forpustethed selv ved små anstrengelser.
Lungekræft.
Udsættelse for asbest øger risikoen for lungekræft.
Lungekræft  

 kan opstå 10-30 år efter første udsættelse for asbest.
Lungehindekræft (mesotheliom). Lungehindekræft er en sjælden kræftform,  

 som hovedsagelig skyldes udsættelse for asbest.
Lungehindekræft kan opstå  

 10-40 år efter første udsættelse for asbest.
Substitution.
Asbestcementprodukter skal erstattes med andre ufarlige,  

 mindre farlige eller mindre generende materialer, hvis der eksisterer  

 materialer med tilsvarnde tekniske egenskaber, og disse kan bringes i  

 anvendelse på rimelig måde.
 Substitutionsforpligtelsen gælder dog ikke for asbestbestcementprodukter,  

 der er optaget på bilaget til asbestbekendtgørelsen, og for hvilke der er  

 fastsat en bestemt tidsfrist.
Indtil 30. juni 1987 er det tilladt at bruge asbestcementprodukter til  

 tag- og facadebeklædning.
Efter denne dato og indtil 30. juni 1988 er det kun  

 tilladt at brug »»B5«» og »»B9«»  

 bølgeplader samt håndgods til tagdækning.
Disse asbestcementprodukter er kun  

 tilladt til udvendig brug.
 Asbestfrie cementprodukter fremstilles nu i stadig større omfang.
Mærkning og Brugsanvisning Asbestcementprodukter skal ved levering af leverandøren være  

 forskriftsmæssigt mærket og forsynet med et løbenummmer, tildelt af  

 arbejdstilsynet.
Leverandøren skal medlevere en brugsansvisning, der oplyser,  

 hvordan materialet kan anvendes sundhedsmæssigt forsvarligt.
 Asbestcementprodukter, der ikke er mærket og forsynet med brugsanvisning,  

 må ikke anvendes.
Instruktion De ansattte skal have en grundig information om sundhedsmæssige forhold i  

 forbindelse med asbest og skal instrueres i, hvorledes arbejdet kan udføres  

 sundhedsmæssigt forsvarligrt, herunder i brugen af personlige værnemidler.
Unge Unge under 18 år må ikke beskæftiges ved arbejde med asbest eller ved  

 arbejde, hvor de kan udsættes for asbeststøvpåvirkninger.
Arbejdsmetoder og værktøj Asbestcementprodukter skal ved levering være tilpasset, så yderligere  

 bearbejdning så vidt muligt undgås.
Projekterende og rådgivende skal tage hensyn til dette ved udformning af  

 konstruktion m.v.
Asbestcementprodukter skal ved levering så vidt muligt være  

 rengjorte.
 Hvis tilpasning er nødvendig, foregår denne normalt ved boring, ridsning,  

 klipning eller savning.
Støvudviklingen er afhængig af, hvilke arbejdsmetoder og værktøj der  

 bruges.
Man bør altid vælge arbejdsmetoder og værktøj, der udvikler mindst  

 muligt støv.
 Arbejdsmetoder og værktøj kan inddeles i følgende grupper, der hver især  

 kræver forskellige foranstaltninger:
Montering, håndtering Hvor der alene foregår montering eller håndtering, men ingen  

 bearbejdtning, kræves der ingen særlige foranstaltninger.
Brug af støvsvage værktøjer Herved forstås hånddrevet værktøj, fx ridsekniv, skiftterhammer med anlæg,  

 knibtang, lokketang, håndbor, klippetang og mekanisk drevne klippeværktøjer.
 Egnet åndedrætsværn skal stilles til rådighed.
Brug af støvende værktøjer Herved forstås langsomtgående håndfræsere (fx Rotabest), der er udviklet  

 specielt til skæring af asbestcementprodukter, og brug af håndsav.
Effektiv udsugning skal etableres.
Hvis dette ikke er praktisk  

 gennemførligt (fx skrotrendeskæring), skal der benyttes egnet åndedrætsværn.  

 Særligt arbejdstøj skal benyttes, og der skal være omklædnings- og baderum.
Brug af meget støvende værktøjer Herved forstås hurtigtgående mekanisk værktøj (rundsave, boremaskiner  

 o.l.). Brug af dette værktøj skal ske under værkstedslignende forhold, og  

 værktøjet skal være tilsluttet et udsugningsanlæg, der kan være en støvsuger,  

 forsynet med et filter beregnet til at tilbageholde asbestøv.*) Vinkelsliber må ikke benyttes.
Udsugningsanlæggets effektivitet skal  

 kontrolleres ved lufthastighedsmålinger i nødvendibgt omfang.
 Egnet åndedrætsværn skal stilles rådighed.
 Særligt arbejdstøj skal benyttes, og der skal være omklædnings- og  

 baderum.
Åndedrætsværn Åndedrætsværn skal stilles til rådighed, hvor der er risiko for udsættelse  

 for asbeststøv.
Der skal altid benyttes egnet åndedrætsværn, hvis etablering  

 af effektiv udsugning ikke er praktisk gennemførlig, når der bruges støvende  

 værktøj.
Åndedrætsværn skal som minimum være filtermaske klasse P2. Åndedrætsværnet  

 skal være luftforsynet med ved arbejdet, hvor der udvikles meget støv, eller  

 når en person på en arbejdsdag skal arbejde mere end 3 timer i alt med  

 åndedrætsværn.
Arbejde med luftforsynet åndedrætsværn må for den enkelte  

 ansatte ikke overstige 6 timer pr. dag.
 Se i øvrigt At-meddelelse nr. 4.09.1 om åndedrætsværn.
Særligt arbejdstøj For alle, der skal benytte særligt arbejdstøj, skal dette bestå af en  

 hovedbeklædning og en dragt, der er tætsluttende ved hals og håndled og skal  

 være fremstillet af materiale, der afviser støv.
Det særlige arbejdstøj skal skiftes hyppigt og må ikke bæres i  

 spisepauser.
Det særlige arbejdstøj må ikke bæres uden for det sted, hvor  

 arbejdet med asbest foregår.
Før det tages af, skal det rengøres for støv, fx  

 ved støvsugning.
Der skal bruges åndedrætsværn, når tøjet tages af.
 Det sørlige arbejdstøj skal efter endt brug samles i støvtæt emballage og  

 vaskes adskilt fra andet tøj.
 Hvis der bruges engangstøj, skal det efter brug fjernes som asbestholdigt  

 affald.
Omklædnings-, bade- og spiserum For alle, der skal benytte særligt arbejdstøj, skal der på arbejdsstedet i  

 umiddelbar nærhed af, hvor arbejdet med asbestcementprodukter foregår,  

 indrettes 2 omklædningsrum, et til arbejdstøj og et til dagligt tøj, samt et  

 baderum med bruser.
Omklædningsrummene skal være placeret, så færdsel mellem  

 dem kun kan ske gennem baderummet.
 Der skal være adgang til spiserum, der ikke må anvendes til arbejdsmæssige  

 formål.
Rengøring Asbestcementprodukter, der forarbejdes på værksted, skal rengøres  

 effektivt før transport til byggepladsen.
Effektiv rengøring af arbejdsstedet  

 er også meget vigtigt og har afgørende betydning for at opnå forsvarlige  

 forhold.
Alene det, at mange færdes på en arbejdsplads, hvor det  

 »flyder« med asbestholdiget affald, kan betyde en risiko ved, at  

 støv kan dannes og hvirvles op.
Derfor skal smuld og støvende asbestaffald i  

 øvrigt straks opsamles og fjernes i lukket og tæt emballage.
Tørfejning må  

 ikke finde sted.
I stedet kan der støvsuges eller foretages våd rengøring.
 Ved rengøring af værktøj og tømning af støvsuger og filterposer fra  

 udsugningsanlæg skal der om nødvendigt bruges godkendt åndedrætsværn, fx  

 filtermaske klasse P2.
Affald Asbeststøv samt stærkt støvende asbestholdigt affald, filtre og lignende  

 skal i befuget tilstand opvbevares og bortskaffes i lukket, tæt emballage,  

 der mærkes med oplysning om, at den indeholder asbest.
Bortskaffelse skal ske  

 til en kommunal modtagestation for olie- og kemikalieaffald.
Asbestholdigt affald, der kan støve, som fx bløde lofts- og vægplader,  

 skal under opbevaring og transport være befugtet og overdækket, så afgivelse  

 af støv til omgivelserne hindres.
Bortskaffelse skal ske til specialdepot,  

 der er godkendt i henhold til miljøbestkyttelsesloven til at modtage  

 asbestholdigt affald.
 Ikke støvende asbestholdigt afflad, hvor asbesten er fast bundet, kan  

 bortskafes til fyldpladser.
 Asbestholdigt affald skal anmeldes til kommunalbestyrelsen.  

 Kommunalbestyrelsen anviser bortskaffelsessted for stærkt støvende  

 asbestholdigt affaldt og for asbestholdigt affald, der kan støve.
