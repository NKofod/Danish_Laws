(Til stats- og privatseminarierne og  

 samtlige amtsråd) Hermed følger kopi af aftale mellem Dansk Magisterforening,  

 amtsrådsforeningen i Danmark og undervisningsministeriet af 4. juli 1983 om  

 kombinationsbeskæftigelse for seminarieadjunkter/lektorer, der underviser ved  

 et amtskommunalt H.F-enkeltfagskursus.
De private seminariers bestyrelser kan - som det fremgår af aftalens § 1 -  

 i de enkelte tilfælde træffe aftale med amtsrådet om  

 kombinationsbeskæftigelse for seminarieadjunkter/lektorer ved amtskommunale  

 H.F-enkeltfagskursus.
For så vidt angår statsseminarierne bemyndiger  

 undervisningsministeriet seminarierektorerne til på tilsvarende måde at  

 træffe aftale om etablering af kombinationsbeskæftigelse ved amtskommunale  

 H.F- enkeltfagskursus.
 Det forudsættes, at der refunderes seminarierne en til antallet af timer  

 (beskæftigelsesgraden) ved H.F-enkeltfagskursus svarende kvotadel af de  

 pågældende seminarielæreres faste løn.
 P.m.v.
 e.b.
Paludan-Muller Bilag.
Aftale om kombinationsbeskæftigelse for  

 seminarieadjunkter/-lektorer,der underviser ved et amtskommunalt  

 enkeltfagskursus § 1.
 For seminarieadjunkter/-lektorer, der er ansat i normerede  

 heltidsstillinger, og som påtager sig undervisning ved et amtskommunalt  

 HF-enkeltfagskursus, kan der mellem amtsrådet og  

 undervisningsministeriet/seminariets bestyrelse træffes aftale om at sådan  

 undervisning indgår i den pågældendes normerede stilling ved seminariet.
 § 2.
 For beskæftigelsen af overenskomstansatte gælder de i §§ 3 og 4a i  

 rammeaftale af 5. april 1978 mellem finansministeriet og Akademikernes  

 Centralorganisation om kombinationsbeskæftigelser og kombinerede ansættelser  

 for overenskomstansatte akademikere fastsatte bestemmelser, bortset fra  

 sidste punktum i § 4a, stk. 5.
 Stk. 2.  For beskæftigelsen af ansatte på tjenestemands-  

 og tjenestemandslignende vilkår gælder de i rammeaftale af 7. december 1978  

 mellem finansministeriet og Akademikernes Centralorganisation  

 (tjenestemandsudvalget) om kombinationsbeskæftigelse for ansatte på  

 tjenestemands- og tjenestemandslignende vilkår fastsatte bestemmelser,  

 bortset fra sidste punktum i § 4a, stk. 5.
 § 3.
 Løntimetallet ved HF-enkeltfagskursus opgøres efter de herfor gældende  

 regler.
 Stk. 2.  Løntimetallet ved HF-enkeltfagskursus omregnes  

 herefter til seminarieløntimer i forholdet 880 : 684.
 § 4.
 Indregning i seminarieløntimetallet begrænses af en ramme, der for det  

 enkelte år ikke kan overstige det pligtige timetal med tillæg af en  

 afspadseringsdel på 72 timer.
Stk. 2.  Tillægges der en magister flere timer end de i  

 stk. 1 nævnte, vederlægges disse efter de for kursus gældende regler.
Sådan  

 tillæggelse kan kun ske efter dispensation fra undervisningsministeriet eller  

 fra den, hvem undervisningsministeriet har bemyndiget hertil.
 Stk. 3.  Løntimetallet ved enkeltfagskursus kan højst  

 udgøre halvdelen af det fulde pligtige timetal.
 § 5.
 Seminariet udgør hovedansættelsesstedet.
 § 6.
Natpenge m.v., godtgørelse for delt tjeneste og befordringsgodtgørelse i  

 forbindelse med tjeneste ved enkeltfagskursus tilfalder den  

 kombinationsansatte efter de for adjunkter/lektorer ved amtskommunale  

 enkeltfagskurser gældende regler.
Disse særlige ydelser udbetales af  

 amtskommunen.
 Stk. 2.  Ved beregning af godtgørelse for delt tjeneste  

 og befordring lægges hele tjenesten incl. tjenesten ved seminariet til grund.
 § 7.
Eventuelt alderstillæg ved det 60. år oppebæres efter de for  

 seminarieadjunkter/-lektorer gældende regler.
Alderstillægget (-reduktionen)  

 fordeles efter forholdet mellem løntimetallene ved de forskellige  

 tjenestesteder.
 § 8.
 For den del af tjenestetiden, i hvilken den ansatte står til rådighed for  

 det amtskommunale enkeltfagskursus, er han undergivet de regler, som er  

 gældende for lærere ved kursets HF-undervisning.
 § 9.
 Overenskomstansatte seminarieadjunkter/-lektorer, der har  

 kombinationsbeskæftigelse i henhold til denne aftale, er med den i stk. 2  

 nævnte undtagelse omfattet af hovedaftale af 27. november 1978 mellem  

 finansministeriet og Dansk Magisterforening.
 Stk. 2.  Overenskomstansatte  

 seminarieadjunkter/-lektorer, der har kombinationsbeskæftigelse på et  

 enkeltfagskursus, hvor der for tilsvarende ansatte gælder en anden  

 hovedaftale end den i stk. l nævnte, er dog kun omfattet af en lovligt  

 varslet konflikt på denne institution, såfremt den er varslet i henhold til  

 den for enkeltfagskursus gældende hovedaftale, jfr. hovedaftale af 27.  

 februar 1979 mellem finansministeriet, amtsrådsforeningen m.fl. og  

 Gymnasieskolernes Lærerforening.
 § 10.
 Aftale om kombinationsbeskæftigelse indgås for bestemte perioder på  

 normalt 1 undervisningsår og kan af hver af parterne opsiges med  

 overenskomstmæssigt varsel.
 § 11.
 Nærværende aftale har virkning fra 1. august 1983 og kan af hver af  

 aftalens parter opsiges med 3 måneders varsel, dog tidligst 1. april 1985.
København, den 4. juli 1983 Amtsrådsforeningen i Danmark Dansk Magisterforening Undervisningsministeriet P.m.v.
 e.b.
