 Vedrørende §§ 94, stk. 3, 96, stk. 3 og 104 i aktivbekendtgørelsen.
 Afgrænsning af AF's kompetence ved bevilling af uddannelsesgodtgørelse ved  

 for sent indgivet ansøgning .
 I. § 94, stk. 3 og § 104.
I henhold til § 94, stk. 3 skal den ledige senest en måned efter  

 uddannelsens start - og inden uddannelsens afslutning - have indgivet  

 ansøgning om uddannelsesgodtgørelse til a-kassen.
Tilsvarende månedsfrist  

 gælder i § 104 for »overgang« fra orlovsydelse til  

 uddannelsesgodtgørelse.
 Det følger af de nævnte bestemmelser, at der ikke er hjemmel til at  

 bevilge uddannelsesgodtgørelse , hvis ansøgning er indleveret til  

 a-kassen efter månedsfristen eller efter uddannelsens afslutning.
 AF skal således i disse situationer altid meddele afslag på  

 bevilling af uddannelsesgodtgørelse.
 A-kassen skal i forbindelse med udbetaling af uddannelsesgodtgørelse være  

 opmærksom på, at de nævnte frister er overholdt.
 AF's afslag kan på sædvanlig måde indbringes for Arbejdsmarkedsstyrelsen  

 af den som afgørelsen vedrører, som almindelig klagesag, jf. § 158 i  

 aktivbekendtgørelsen.
 II. § 96, stk. 3.
a.
AF's kompetence.
 Ved ændringen af § 96, stk. 3 har AF fået tillagt en kompetence til at  

 godkende, at uddannelsesgodtgørelse kan fås fra uddannelsens start i  

 tilfælde, hvor ansøgningen er indgivet for sent og forsinkelsen skyldes  

 forhold i forbindelse med tilmeldingen til uddannelsen, som alene kan  

 tilregnes AF.
 Det vil sige, at der samtidig skal være opfyldt følgende betingelser:
- Forsinkelsen skal skyldes forhold i forbindelse med tilmeldingen  

  til uddannelsen, - som alene kan tilregnes AF, - ansøgningen skal være indgivet senest en måned efter uddannelsens  

 påbegyndelse (§ 94 og § 104), - ansøgningen skal være indgivet inden kursets afslutning (§ 94).
 Såfremt disse betingelser er opfyldte kan AF bevilge  

 uddannelsesgodtgørelse fra uddannelsens påbegyndelse, selvom ansøgningen er  

 indgivet for sent.
 Anvendelsesområdet for § 96, stk. 3 er snævert og bestemmelsen vil typisk  

 kunne anvendes i situationer, hvor AF beslutter en deltagelse i en uddannelse  

 med kort varsel f.eks. torsdag/fredag, hvor uddannelsen påbegyndes den  

 følgende mandag.
Meddelelsen om godkendelse efter § 96, stk. 3 skal sendes skriftligt til  

 a-kassen sammen med bevillingen af uddannelsesgodtgørelsen.
Den skriftlige  

 meddelelse er a-kassens udbetalingsgrundlag.
 § 96,  stk. 3 finder anvendelse på ansøgningen om  

 uddannelsesgodtgørelse, der er indgivet den 11. maj 1996 eller senere.
b.
Uden for AF's kompetence.
 Som det fremgår af det under I anførte har AF ikke kompetence til at  

 bevilge uddannelsesgodtgørelse i situationer, hvor fristerne i henholdsvis §  

 94, stk. 3 og § 104 er overskredet.
 Dette gælder, uanset om der foreligger en forsinkelse, der tillige  

 (formelt) er omfattet af § 96, stk. 3.
 Hvor fristerne i § 94 (§ 104) er overholdt, men hvor forsinkelsen ikke  

 skyldes forhold i forbindelse med tilmelding til uddannelsen, som alene kan  

 tilregnes AF, kan AF bevilge  uddannelsesgodtgørelse, men  

 først fra det tidspunkt hvor a-kassen har modtaget ansøgningen .
 Det bemærkes at styrelsen ikke i bekendtgørelsen er tillagt en generel  

 dispensationsadgang i disse sager.
 AF's afgørelse kan således på sædvanlig vis indbringes for  

 Arbejdsmarkedsstyrelsen af den som afgørelsen vedrører som almindelig  

 klagesag, jf. § 158.
Afslutningsvis skal man henlede AF's opmærksomhed på, at det efter de  

 gældende regler er den ledige, der har ansvaret for rettidig indlevering af  

 ansøgningsskemaer.
En aftale med den ledige om, at AF (eller  

 uddannelsesstedet på AF's vegne) indleverer skemaet for den ledige vil være i  

 strid med den fastlagte procedure for indlevering af ansøgningsskemaer om  

 uddannelsesgodtgørelse.
