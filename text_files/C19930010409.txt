Efter lov om bindende forhåndsbesked om skattespørgsmål m.v., jf.  

 lovbekendtgørelse nr. 292 af 5. maj 1993, kan enhver, for hvem det er af væsentlig betydning, af Ligningsrådet få en bindende forhåndsbesked om de skattemæssige virkninger af en påtænkt disposition.
 Med hjemmel i loven er udstedt bekendtgørelse nr. 859 af 22. oktober 1992  

 om bindende forhåndsbesked om skattespørgsmål.
1. Skatteregler, hvorom der gives bindende  

 forhåndsbesked 1.1. Ligningsrådet kan efter lovens § 1, stk. 2, give bindende  

 forhåndsbesked om spørgsmål vedrørende:
 1.2. Ligningsrådet kan kun give bindende forhåndsbesked, når  

 Ligningsrådet i øvrigt har kompetence til at afgøre det pågældende spørgsmål.
 Bindende forhåndsbesked kan således ikke gives om f.eks. tilladelse efter  

 kildeskattelovens § 22 til omlæggelse af regnskabsår eller  

 forskudsregistrering efter ligningslovens § 32 D.
 1.3. Loven anvendes ikke, når forhåndsbesked kan indhentes efter  

 kildeskattelovens § 33 A, stk. 4. Det drejer sig om beregning af visse  

 passivposter i dødsboer i forbindelse med succession.
2. Påtænkte dispositioner 2.1. Bindende forhåndsbesked gives som udgangspunkt kun om påtænkte  

 dispositioner, dvs. handlinger, som på tidspunktet for anmodningens  

 fremsættelse endnu ikke er gennemført, men som det overvejes at gennemføre.
2.2. Bindende forhåndsbesked kan undtagelsesvis gives om  

 dispositioner, der er gennemført.
Dette kan f.eks. være tilfældet, hvor  

 spørgeren kan påvise, at en bindende forhåndsbesked vil have betydning for  

 spørgerens stillingtagen til en påtænkt disposition.
3. Afvisning 3.1. Enhver kan gøre brug af reglerne om bindende forhåndsbesked.
 Det er imidlertid en betingelse, at det er af væsentlig betydning for  

 spørgeren at få en bindende afgørelse forud for den ordinære ligningsproces.
 Afgørelsen af, om en bindende forhåndsbesked er af væsentlig betydning for  

 den pågældende, træffes af Ligningsrådet.
 Afvisning af en anmodning om bindende forhåndsbesked vil f.eks. kunne  

 forekomme, hvor spørgsmålet kun har teoretisk interesse, eller hvor  

 alternative løsningsmuligheder ønskes belyst (skattetænkning).
 3.2. Ligningsrådet kan i øvrigt i det enkelte tilfælde afvise at  

 give bindende forhåndsbesked, hvis det finder, at der er afgørende grunde,  

 der taler mod at give en bindende forhåndsbesked.
 Dette kan f.eks. være tilfældet, når spørgsmålet er af en sådan  

 beskaffenhed, at det ikke kan besvares med fornøden sikkerhed.
Ingen typer af spørgsmål, der i øvrigt er omfattet af loven, jf. under  

 punkt 1, er på forhånd udelukket fra en bindende besvarelse, men det afgøres  

 fra sag til sag, om det i det konkrete tilfælde vil være forsvarligt at give  

 en bindende forhåndsbesked.
F.eks. gives der som udgangspunkt også bindende  

 forhåndsbesked om skattepligt og om værdiansættelser.
 3.3. Afvisning af en anmodning om bindende forhåndsbesked kan  

 endvidere forekomme, når spørgeren efter anmodning ikke fremkommer med  

 fornødne oplysninger til belysning af spørgsmålet, jf. under punkt 5.3.
 3.4. Afvisning af en anmodning om bindende forhåndsbesked er en  

 afgørelse, der bl.a. er omfattet af den almindelige begrundelsespligt i  

 forvaltningsloven.
4. Syn og skøn 4.1. Efter § 2 A kan den, der har anmodet om bindende forhåndsbesked, til  

 belysning af det stillede spørgsmål begære syn og skøn udmeldt ved de  

 almindelige domstole efter retsplejelovens § 343.
 Syn og skøn kan dog ikke udmeldes vedrørende vurdering af fast ejendom.
 4.2. Begæring om syn og skøn indgives til byretten på det sted,  

 hvor genstanden for syn- og skønsforretningen befinder sig, jf.  

 retsplejelovens § 343, stk. 1.
 4.3. Told- og Skattestyrelsen repræsenterer skattemyndighederne  

 under rettens behandling af en sådan begæring om syn og skøn.
 Told- og Skattestyrelsen kan vælge at udlægge denne opgave helt eller  

 delvis til told- og skatteregionerne, jf. skattestyrelseslovens § 16.
 4.4. Ved modtagelse af meddelelse om, at der er begæret syn og  

 skøn udmeldt, jf. retsplejelovens § 340, stk. 2, 1. pkt., jf. § 343, stk. 4,  

 indstiller skattemyndighederne behandlingen af anmodningen om den bindende  

 forhåndsbesked, indtil skønsforretningen er gennemført.
 4.5. Ligningsrådssekretariatet kan fastsætte en frist inden for  

 hvilken spørgeren skal tage stilling til, om der begæres syn og skøn.
 Fremsættes begæring om afholdelse af syn og skøn først efter udløbet af en  

 sådan frist, kan Ligningsrådet afvise at give en bindende besvarelse af det  

 stillede spørgsmål.
 4.6. Den, der begærer syn og skøn udmeldt, afholder omkostningerne  

 derved, og kan eventuelt blive pålagt at betale sagsomkostninger til den  

 anden part, jf. retsplejelovens § 343, stk. 2 og 3.
5. Administration 5.1. Bindende forhåndsbesked gives af Ligningsrådet.
 Som sekretariat for Ligningsrådet udfører Told- og Skattestyrelsen de  

 administrative funktioner, der er forbundet med behandlingen af anmodninger  

 om bindende forhåndsbesked, jf. under punkt 4.3.
 5.2. Anmodning om bindende forhåndsbesked indgives altid til Told-  

 og Skattestyrelsen, Amaliegade 44, 1256 København K.
 Anmodningen skal være indgivet inden udløbet af selvangivelsesfristen for  

 det indkomstår, besvarelsen har betydning for.
Anmodningen skal være skriftlig.
Med anmodningen skal følge alle de  

 oplysninger af betydning for besvarelsen, som står til spørgerens rådighed.
 Ligningsrådssekretariatet anerkender modtagelsen af anmodningen og oplyser  

 spørgeren om, hvilken organisationsenhed under Told- og Skattestyrelsen, der  

 sekretariatsbehandler anmodningen.
5.3. Hvis en bindende forhåndsbesked ikke kan gives uden  

 yderligere oplysninger eller dokumentation, kan sekretariatet anmode  

 spørgeren om at fremkomme hermed og fastsætte en frist herfor.
Efterkommes  

 anmodningen ikke, kan forespørgslen afvises eller svaret begrænses til de  

 forhold, der skønnes tilstrækkeligt oplyst.
 5.4 Anmodninger om bindende forhåndsbesked behandles hurtigst  

 muligt.
 Er høring af lokale skattemyndigheder nødvendig, kan sekretariatet  

 fastsætte en frist for afgivelse af høringssvar.
 5.5. I de særlige tilfælde, hvor spørgsmålet vedrører de  

 skattemæssige konsekvenser af en allerede foretagen disposition, og  

 sekretariatet finder grundlag for at give en bindende forhåndsbesked,  

 indhentes en udtalelse fra den kommunale skattemyndighed.
 Har den kommunale skattemyndighed en sag under behandling vedrørende det  

 spørgsmål, hvorom der er anmodet om bindende forhåndsbesked, stiller kommunen  

 behandlingen af sagen i bero, indtil anmodningen om den bindende  

 forhåndsbesked er færdigbehandlet.
 5.6. Den bindende forhåndsbesked skal indeholde sådanne  

 oplysninger om det faktiske og retlige grundlag for afgørelsen, at  

 skattemyndighederne med sikkerhed kan afgrænse forhåndsbeskedens  

 anvendelsesområde, jf. under punkt 8.
 5.7. I de tilfælde, hvor Ligningsrådet giver en bindende  

 forhåndsbesked, sendes en kopi af afgørelsen til den relevante kommunale  

 skattemyndighed til orientering.
6. Afgift 6.1. Der skal betales en afgift for at få en bindende forhåndsbesked.  

 Afgiften består af en grundafgift og eventuelt en tillægsafgift.
Regler for  

 fastsættelse af tillægsafgift er givet i bekendtgørelse nr. 859 af 22.  

 oktober 1992.
 Afvises en anmodning om bindende forhåndsbesked eller trækkes anmodningen  

 tilbage, tilbagebetales betalt afgift.
 6.2. Grundafgiften udgør 1.400 kr. for kalenderåret 1993.
 Grundafgiften reguleres årligt efter personskattelovens § 20 med  

 udgangspunkt i beløbet 1.100 kr. for 1987.
 Realitetsbehandling af en anmodning om bindende forhåndsbesked påbegyndes  

 først, når grundafgiften er modtaget af Told- og Skattestyrelsen.
 6.3. Har den disposition, hvorom der ønskes bindende  

 forhåndsbesked, et betydeligt økonomisk omfang, eller er besvarelsen særligt  

 arbejdskrævende, fastsættes en tillægsafgift.
 Tillægsafgiften kan sammen med grundafgiften ikke overstige de statslige  

 told- og skattemyndigheders samlede omkostninger ved at besvare  

 forespørgslen.
 Skønner sekretariatet, at der skal betales en tillægsafgift, orienteres  

 spørgeren tidligst muligt herom.
Tillægsafgift opkræves først, når Ligningsrådet har truffet afgørelse i  

 sagen.
Den bindende forhåndsbesked meddeles dog ikke, før tillægsafgiften er  

 betalt.
7. Klage 7.1. Klage over en bindende forhåndsbesked fra Ligningsrådet kan  

 indbringes for Landsskatteretten indtil 3 måneder efter forhåndsbeskedens  

 modtagelse.
7.2. Afviser Ligningsrådet at give bindende forhåndsbesked, kan  

 afvisningen ikke påklages til Landsskatteretten eller til anden administrativ  

 myndighed.
Afvisning kan heller ikke indbringes for domstolene.
 7.3. Der kan ikke klages til anden administrativ myndighed over  

 Ligningsrådets afgørelse om størrelsen af en tillægsafgift, jf. ovenfor under  

 punkt 6.3.
 7.4. Tilsidesætter skattemyndighederne helt eller delvis en  

 bindende forhåndsbesked på grund af ændrede forudsætninger, jf. under punkt  

 8.2, kan dette forhold påklages i sædvanlig instansfølge.
8. Forhåndsbeskedens bindende virkning 8.1. Forhåndsbesked efter loven er bindende for de statslige told- og  

 skattemyndigheder og for de kommunale skattemyndigheder.
Disse myndigheder er  

 således forpligtet til at lægge en bindende forhåndsbesked til grund, når det  

 forhold, der er taget stilling til i den bindende forhåndsbesked, behandles.
 8.2. En forhåndsbesked er ikke bindende for skattemyndighederne i  

 det omfang, der er sket ændringer i forudsætninger, som har været afgørende  

 for indholdet af forhåndsbeskeden.
 Er der således sket ændringer i den lovgivning, der har ligget til grund  

 for forhåndsbeskeden, eller er der sket ændringer i de faktiske  

 forudsætninger, der må anses at have været bestemmende for indholdet af  

 forhåndsbeskeden, er skattemyndighederne ikke bundet af den bindende  

 forhåndsbesked.
Det kan dog forekomme, at en forhåndsbesked delvis skal lægges til grund,  

 selv om der er sket ændringer i de forudsætninger, der lå til grund for  

 forhåndsbeskeden.
Det er tilfældet, hvor den pågældende del af  

 forhåndsbeskeden utvivlsomt ikke er berørt af de ændrede forudsætninger.
 8.3. Ændret administrativ praksis efter afgivelse af en bindende  

 forhåndsbesked kan være at sidestille med en ændring af forudsætningerne for  

 forhåndsbeskeden, jf. punkt 8.2.
 En efterfølgende ændring af administrativ praksis er imidlertid ikke til  

 hinder for, at skattemyndighederne ved behandlingen af det forhold, der er  

 taget stilling til i en bindende forhåndsbesked, lægger forhåndsbeskeden til  

 grund for afgørelsen i det omfang en anvendelse af den ændrede administrative  

 praksis vil være ugunstigere for spørgeren.
 9. Ikrafttræden m.v.
 9.1. Cirkulæret træder i kraft den 1. juli 1993.
 9.2. Samtidig ophæves cirkulære nr. 139 af 5. september 1983 om  

 lov om bindende forhåndsbesked om skattespørgsmål m.v.
