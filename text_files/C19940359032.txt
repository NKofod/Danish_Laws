 Styrelsen og Direktoratet for Arbejdsløshedsforsikringen har modtaget en  

 række henvendelser om, hvorvidt ledige, der søger uddannelsesorlov eller  

 børnepasningsorlov, anses for at være dagpengeberettiget, når orloven ligger  

 i direkte forlængelse af et forløb, hvor der er udbetalt støtte eksempelvis i  

 henhold til lov om arbejdstilbud til ledige, lov om orlov mv.
 Styrelsen og direktoratet har i den forbindelse drøftet de nedenfor nævnte  

 situationer:
1. personer, der modtager uddannelsesgodtgørelse efter  

 lov om en aktiv arbejdsmarkedspolitik, og som i forlængelse heraf ønsker  

 orlov, 2. personer, som er på orlov efter lov om orlovsydelse  

 til uddannelse eller lov om forældreorlovsydelse, og som ønsker at overgå til  

 orlov efter lov om orlov, 3. personer, som er på orlov efter lov om orlov, og  

 som ønsker en ny orlovsperiode i forlængelse heraf, 4. Personer, der modtager uddannelsesydelse efter lov  

 om arbejdstilbud til ledige, og som i forlængelse heraf ønsker orlov, 5. personer, der på tidspunktet for afslutningen af et  

 arbejdstilbud efter lov om arbejdstilbud til ledige er optaget på og deltager  

 i en uddannelse, og som ønsker orlov i forlængelse heraf.
 Styrelsen og direktoratet er kommet til følgende konklusioner:
 For så vidt angår de i punkterne 1 -3 nævnte situationer kan ledige efter  

 en formålsbestemt fortolkning af lov om orlov få bevilget en orlovsperiode  

 efter lov om orlov i umiddelbar forlængelse af den afsluttede støtteperiode.
 Følgelig må ledige kunne få bevilget orlov efter lov om orlov i umiddelbar  

 forlængelse af de støtteperioder, der fremgår af punkterne 4 og 5.
Det skal bemærkes, at det er en forudsætning, at den ledige overgår  

 direkte til orlov efter lov om orlov.
Med undtagelse af den i punkt 2 nævnte  

 situation er det endvidere en forudsætning, at den ledige har færdiggjort  

 støtteforløbet inden overgangen til orlov efter lov om orlov.
