 I medfør af § 83 b, stk. 2, i lov om boligbyggeri, jf. lovbekendtgørelse  

 nr. 668 af 4. august 1995, fastsættes:
 § 1.  Bestemmelserne i denne bekendtgørelse finder  

 anvendelse på selvejende lette kollektivboliginstitutioner, hvortil der inden  

 udgangen af 1987 er meddelt tilsagn om støtte i medfør af bestemmelserne i §§  

 81-83 a i lov om boligbyggeri.
 § 2.  Kommunalbestyrelsen i den kommune, hvor  

 boligerne er beliggende, kan godkende:
§ 3.  Ansøgning om kommunalbestyrelsens godkendelse  

 indsendes af institutionens bestyrelse.
Ansøgningen skal indeholde en  

 redegørelse for udgifterne og den påtænkte finansiering herved, herunder  

 omfanget af eventuelle nødvendige lejeforhøjelser.
 Stk. 2.  I de i § 2, nr. 1, nævnte tilfælde skal  

 institutionernes bestyrelser indsende ansøgningen, der vedlægges forslag til  

 vedtægter for den sammenlagte institution.
 Stk. 3.  I de i § 2, nr. 2, nævnte tilfælde skal  

 ansøgningen være anbefalet af boligselskabets øverste myndighed, jf. § 3,  

 stk. 2, i Bygge- og Boligstyrelsens bekendtgørelse nr. 99 af 4. februar 1994  

 om almennyttig boligvirksomhed, med senere ændringer.
§ 4.  Meddeler kommunalbestyrelsen godkendelse, jf. §  

 2, giver denne samtidig meddelelse herom til Kongeriget Danmarks Hypotekbank  

 og Finansforvaltning samt til Bygge- og Boligstyrelsen.
Meddeler  

 kommunalbestyrelsen godkendelse, jf. § 2, nr. 2, giver den endvidere  

 meddelelse herom til Boligselskabernes Landsbyggefond.
 § 5.  Bekendtgørelsen træder i kraft den 20. april  

 1996.
