 I henhold til lov nr. 130 af 9. april 1980 om beskyttelse af havmiljøet  

 med senere ændring § 19, stk. 2, § 47, stk. 1 og 2, § 50 og §§ 59-61  

 fastsættes:
Lastjournalen § 1.  I ethvert skib, som transporterer skadelige  

 flydende stoffer i bulk, skal føres en journal over sådanne stoffer.
 Stk. 2.  Journalen udgives ved Miljøstyrelsens  

 foranstaltning.
§ 2.  En lastjournal må ikke tages i brug, før den er  

 autoriseret af Statens Skibstilsyn.
I udlandet kan lastjournalen autoriseres  

 af danske udenrigsrepræsentanter.
Stk. 2.  Når en ny journal skal autoriseres, skal  

 vedkommende myndighed undersøge, om den tidligere anvendte journal er ført  

 forskriftsmæssigt, og i modsat fald afgive indberetning til Statens  

 Skibstilsyn.
I journalen gøres bemærkning om, hvornår indlevering er sket, og  

 om den stedfundne undersøgelse.
Kan den tidligere journal ikke bringes til  

 stede, skal grunden dertil oplyses og anføres i den ny.
 Stk. 3  Enhver journal skal, når den er udskrevet,  

 opbevares i mindst 3 år efter datoen for sidste indførsel.
Journalens førelse § 3 Journalen føres af skibsføreren eller, under hans tilsyn og medansvar, af  

 en styrmand.
 Stk. 2.  Journalen føres i overensstemmelse med den i  

 journalen indeholdte anvisning.
 Stk. 3.  Den, der fører journalen, er ansvarlig for dens  

 rigtighed.
 Stk. 4.  Skibsføreren skal påse, at journalen føres  

 forskriftsmæssigt, og skal mindst een gang om måneden kontrollere journalen.  

 Skibsføreren skal give journalen påtegning om den stedfundne kontrol.
§ 4.  Journalen skal føres tydeligt, og intet blad må  

 udrives.
Det, der en gang er indført, må ikke raderes, overstryges eller på  

 anden måde gøres ulæseligt.
Bliver det nødvendigt at foretage rettelse i  

 journalen, skal rettelsen tilføjes som anmærkning.
 § 5.  Medmindre højere straf er forskyldt efter anden  

 lovgivning, straffes med bøde den, som overtræder denne bekendtgørelse.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 6.  Bekendtgørelsen træder i kraft den 10. april  

 1987.
