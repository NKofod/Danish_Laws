Fremsat den 14. december 2000 af  

 Gitte Lillelund Bech (V), Brian Mikkelsen (KF),  

 Christian H.
Hansen (DF) og Tom Behnke&nbsp  

 ;(FRI) Forslag til folketingsbeslutning om øget gennemsigtighed og åbenhed i  

 uddannelsessektoren Folketinget opfordrer regeringen til snarest muligt at  

 sikre øget gennemsigtighed og åbenhed i uddannelsessektoren ved  

 på alle relevante niveauer i uddannelsessystemet at  

 iværksætte let tilgængelig offentliggørelse af  

 informationer om uddannelsesinstitutionernes:
 Fagudbud og læseplaner.
 Værdigrundlag og pædagogisk udgangspunkt.
 Gennemsnitskarakterer, opdelt på uddannelsestrin og fag.
 Evalueringer af kvalitet og indhold i de udbudte fag.
Bemærkninger til forslaget I videnssamfundet er evnen til hurtigt at  

 tilegne sig ny viden vigtigere end nogen sinde tidligere.
Derfor er  

 gennemsigtighed og åbenhed i uddannelsessystemet i dag vigtigere end  

 nogen sinde før.
Samtidig er den internationale konkurrence på  

 en lang række eksportmarkeder i dag hårdere end tidligere,  

 hvilket tilsvarende stiller høje kvalitetskrav til  

 uddannelsessystemet.
Uden et uddannelsessystem, hvor kvaliteten ligger i top,  

 er der en risiko for, at udviklingen kører uden om det enkelte  

 menneske.
For Danmark som helhed er der en risiko for, at der tabes  

 arbejdspladser og konkurrenceevne, hvis ikke uddannelsessystemet ligger i  

 top.
En vigtig forudsætning for at få høj  

 kvalitet i uddannelsessystemet er, at der skabes gennemsigtighed og  

 åbenhed.
Dette er forudsætningen for et effektivt  

 elev-, studenter- og forældredemokrati og skaber samtidig  

 forudsætninger for et frit skole- og uddannelsesvalg.
Endelig giver det  

 forudsætninger for en sund konkurrence mellem skoler og  

 uddannelsesinstitutioner om at levere den bedst mulige undervisning til gavn  

 for kvaliteten   og dermed for eleverne, de studerende og Danmark.
Det danske uddannelsessystem savner på mange  

 niveauer gennemsigtighed og åbenhed.
Det er således svært  

 for uddannelsessøgende/forældre at finde let tilgængelig  

 relevant information om indhold, kvalitet og niveau på givne  

 uddannelsesudbud.
En øget gennemsigtighed og åbenhed i  

 uddannelsessektoren vil give langt bedre mulighed for, at der skabes en  

 dialog mellem uddannelsessøgende og institutioner.
Ved at  

 institutionerne fremlægger fagudbud, læseplaner samt  

 uddannelsesmæssige principper og værdigrundlag, vil det  

 være muligt at forholde sig til uddannelsen og dermed træffe  

 begrundede valg, når den rette uddannelsesinstitution skal  

 vælges.
Det er vigtigt, at der skabes åbenhed om alle  

 forhold, som vedrører en uddannelse og en uddannelsesinstitutions  

 indhold og kvalitet.
Kun derved opnås den fulde sandhed om en  

 uddannelses kvalitet og mangler, hvilket er forudsætningen for, at den  

 enkelte kan foretage et optimalt uddannelses- og skolevalg, samt for at den  

 enkelte kan deltage i et velfungerende elev- og studenterdemokrati på  

 et sagligt grundlag.
Forslagsstillerne ønsker derfor, at det skal  

 være obligatorisk for alle uddannelsesinstitutioner at udarbejde  

 materiale samt hjemmesider, hvor alle relevante informationer om skolens  

 kvalitet indgår.
Det skal være obligatorisk at  

 offentliggøre information om fagudbud, uddannelsesinstitutionens  

 værdigrundlag og pædagogiske grundlag, læseplaner og  

 gennemsnitskarakterer opdelt på hold og fag.
Forslagsstillerne er  

 opmærksomme på, at offentliggørelsen af de ønskede  

 informationer på folkeskoleområdet kræver accept i  

 folkeskoleforligskredsen.
Derudover skal uddannelsesinstitutionen  

 offentliggøre al anden information, som den skønner relevant.  

 Kriteriet for offentliggørelse skal være, at al information, som  

 er relevant for den samlede bedømmelse af uddannelsens kvalitet, skal  

 offentliggøres.
Til støtte for den enkelte  

 uddannelsesinstitution skal der udarbejdes en vejledende hjemmeside for  

 uddannelsesinstitutioner, som anbefaler, hvilke informationer der skal  

 offentliggøres på hjemmesiden.
Denne vejledende hjemmeside kan  

 eksempelvis udarbejdes af Danmarks Evalueringsinstitut.
Det må forventes, at processen med at  

 redegøre for den enkelte institutions grundprincipper samtidig vil  

 medføre en bevidstgørelse af uddannelsesinstitutionen.
Herved  

 vil de valgte principper have bedre mulighed for at være en rød  

 tråd i institutionens fremtidige aktiviteter og dermed medvirke til at  

 styrke både den faglige og den sociale profil.
 Ud over offentliggørelse af fagudbud,  

 læseplaner, værdigrundlag og pædagogisk udgangspunkt skal  

 de enkelte uddannelsesinstitutioner offentliggøre  

 gennemsnitskarakterer opdelt på uddannelsestrin og fag.
På en række uddannelser er der i dag forbud  

 mod at offentliggøre karakterer.
Det gælder for eksempel for  

 ungdomsuddannelserne på gymnasier (studentereksamen), højere  

 forberedelseseksamen (hf) og studieforberedende enkeltfag.
For disse  

 uddannelser er det forbudt at offentliggøre karaktergennemsnit for  

 fag, klassetrin, hold eller for samtlige eksaminer.
Alene det  

 landsdækkende karaktergennemsnit for gymnasier må  

 offentliggøres.
Denne barriere mod gennemsigtighed og åbenhed  

 betyder, at gymnasiets interessenter   eleverne, lærerne,  

 forældrene og amtsrådet   ikke har et kvantitativt overblik over  

 kvaliteten af undervisningen på deres gymnasium i forhold til andre  

 gymnasier, hverken målt på gennemsnitskarakterer for gymnasiet  

 under ét, på klassetrin eller inden for de enkelte fag.
Det  

 medvirker til, at der ikke er det optimale udgangspunkt for en konstruktiv  

 dialog om undervisning og kvalitet.
Det optimale udgangspunkt er efter  

 forslagsstillernes mening alle forhold, der har indvirkning på  

 kvaliteten i den danske uddannelsessektor, herunder karaktergennemsnit for  

 uddannelsestrin og fag.
Danmark er det eneste land i OECD, hvor en lov beskytter  

 mod offentliggørelse af en så væsentlig kvalitetsparameter  

 som karakterer.
Idet det danske forbud ikke gælder for  

 uddannelsessektoren generelt, virker det inkonsistent, at netop gymnasier, hf  

 og studieforberende enkeltfag ikke har ret til at offentliggøre  

 karakterer.
Forslagsstillerne ønsker, at alle danske uddannelser  

 fremover skal have samme gode muligheder for at blive kvalitetsudviklet og  

 forbedret gennem en konstruktiv dialog mellem studerende, lærere,  

 elever og forældre.
Derfor vil forslagsstillerne ophæve ethvert  

 forbud mod offentliggørelse af gennemsnitskarakterer, opdelt på  

 uddannelsestrin og fag i hele den danske uddannelsessektor.
Af hensyn til at  

 beskytte den enkelte elev eller studerende skal det naturligvis stadig  

 være forbudt af offentliggøre den enkeltes karakterer.
Endelig mener forslagsstillerne, at evalueringer af  

 kvalitet og indhold i alle udbudte fag bør være offentligt  

 tilgængelige.
Det er forslagsstillernes opfattelse, at åbenhed  

 omkring kvalitet i den danske uddannelsessektor spiller en afgørende  

 rolle i de enkelte uddannelsers fortsatte kvalitetsudvikling og forbedring.
Offentligt tilgængelige kvalitetsvurderinger vil  

 skabe incitamenter for uddannelsesinstitutionerne til at opretholde et  

 højt kvalitetsniveau samt til at gribe ind, hvis enkelte fag eller  

 kurser ikke lever op til den ønskede standard.
Det vil også  

 gøre det muligt for elever og  studerende at udnytte gevinsten ved et  

 større fagudbud på tværs af uddannelsesinstitutionerne.  

 For at sikre objektive evalueringer bør evalueringerne foretages af  

 både nationale og internationale institutioner eller med baggrund i  

 specielt udviklede tests udarbejdet af eksempelvis Danmarks  

 Evalueringsinstitut.
Skriftlig fremsættelse Gitte Lillelund Bech (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget  

 gennemsigtighed og åbenhed i uddannelsessektoren.
(Beslutningsforslag nr.
B 74).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
