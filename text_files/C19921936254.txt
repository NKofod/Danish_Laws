( Til samtlige kommuner og  

 amtskommuner.) Til orientering vedlægges bekendtgørelse om optagelse i plejehjem m.v. i  

 en anden kommune, således som den er sendt til trykning.
 Socialministeriet forventer omkring årsskiftet at udsende en ny revideret  

 udgave af Socialstyrelsens vejledning nr. 2 af 18. august 1988 om nogle  

 tilbud til ældre, førtidspensionister m.fl. efter bistandslovens § 60 og §§  

 74-86. I denne vejledning er det hensigten at redegøre nærmere for de  

 ændringer, der er sket med vedtagelsen af lov nr. 191 af 23. marts 1992 om  

 ændring af lov om social bistand og lov om social pension (Ret til ophold i  

 plejehjem m.v. i en anden kommune).
 Da vi modtager en del henvendelser fra kommunerne om administrationen af  

 de nye lovbestemmelser, skal Socialministeriet imidlertid allerede nu  

 vejledende udtale følgende:
 1.Optagelse i plejehjem og beskyttet bolig og anvisning af en ældreegnet  

 bolig.
 Vedtagelsen af lov nr. 191 af 23. marts 1992 medfører ingen ændring i de  

 gældende bestemmelser om hvem der beslutter optagelse i plejehjem m. v. eller  

 anviser en ældreegnet bolig.
 Kommunalbestyrelsens beslutning om optagelse i plejehjem og beskyttet  

 bolig sker således efter bistandslovens § 83 stk.1, anvisning af en bolig i  

 medfør af lov om boliger for ældre og handicappede sker efter lovens § 17,  

 anvisning af bolig i medfør af lov om boligbyggeri sker efter lovens § 14,  

 stk.1 og stk.4 og endelig sker anvisning af bolig i medfør af lov om  

 byfornyelse og boligforbedring efter lovens § 3, stk.5.
2. Nære pårørende.
Tilflytningskommunen foretager, på  

 baggrund af oplysninger fra ansøgeren, vurderingen af, om den pågældende har  

 nære pårørende i kommunen.
Venner kan også betragtes som nære pårørende.
Ved  

 vurderingen af, om en ven kan betragtes som nær pårørende, bør der lægges  

 vægt på, om der foreligger et gensidigt ønske om at komme nærmere hinanden  

 for at bevare en tæt kontakt.
Hvis vurderingen giver anledning til tvivl, bør  

 fraflytningskommunens udtalelse indhentes.
 Retten til at flytte er uafhængig af, om den pågældende har nære pårørende  

 i den nuværende opholdskommune.
3. Refusion m.v. fra fraflytningskommunen.
Ydelser  

 efter bistandsloven kan kræves refunderet af fraflytningskommunen.
Efter  

 pensionslovens § 58 betragtes fraflytningskommunen fortsat som bopælskommune,  

 hvis en pensionist tager ophold i en anden kommune i medfør af bestemmelserne  

 i bistandslovens § 11, stk. 2 eller § 83, stk.2 og 3.  

 Bopælskommuneforpligtelsen indebærer bl.a., at kommunen skal beregne og  

 udbetale pension.
Fraflytningskommunen og tilflytningskommunen kan indgå  

 aftale om, at tilflytningskommunen i stedet beregner og udbetaler pensionen.  

 Ydelser efter anden lovgivning, som f.eks boligydelse, kan ikke kræves  

 refunderet.
 Efter § 76 i lov om individuel boligstøtte, kan en opholdskommune ved  

 aftale få sin nettoudgift til boligstøtte til en person, der ønsker ophold i  

 en ældrebolig i en anden kommune, refunderet af den tidligere opholdskommune.
4. Ret til at flytte.
Personer, der efter  

 bistandslovens § 83 opfylder betingelserne for at blive optaget i plejehjem,  

 beskyttet bolig eller ældreegnet bolig i en anden kommune, skal ligestilles  

 med denne kommunes egne borgere med hensyn til anvisning af bolig.  

 Ligestilling sker fra ansøgningstidspunktet.
Retten til optagelse i institution eller anvisning af en ældrebolig  

 omfatter optagelse/anvisning i tilsvarende institution/ældrebolig i  

 tilflytningskommunen.
Såfremt tilflytningskommunen ikke har tilsvarende  

 institutioner eller ældreboliger bør fraflytningskommunen afgive en udtalelse  

 om, at den pågældende kan optages i/ anvises til den pågældende institution  

 eller bolig.
Der er ikke i loven fastsat nogen geografisk afstand mellem den aktuelle  

 opholdskommune og tilflytningskommunen for at borgerne kan opnå ret til at  

 flytte.
Derimod kan der alene flyttes til den kommune, hvori de nære  

 pårørende bor, uanset om en anden kommune i samme område måske har ledige  

 ældreboliger eller institutionspladser.
