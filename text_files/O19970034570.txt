Resumé  



  

 En far rettede henvendelse til ombudsmanden om problemer vedrørende  

 brugerbetaling i folkeskolen.
Han pegede på at det var en udbredt praksis at  

 der i forbindelse med bl.a. lejrskoler opkrævedes betaling af forældrene for  

 elevernes deltagelse.
Ombudsmanden bad Undervisningsministeriet om en  

 udtalelse i anledning af henvendelsen.
 Undervisningsministeriet meddelte ombudsmanden at det var ministeriets  

 opfattelse at der var hjemmel i folkeskoleloven til at opkræve betaling fra  

 forældrene til elevernes deltagelse i de nævnte aktiviteter, idet  

 aktiviteterne ikke kunne henregnes til undervisning.
Ombudsmanden udtalte i sin foreløbige redegørelse at da aktiviteterne  

 typisk ville have et klart fagligt sigte og være en integreret del i den  

 undervisning der foregår på skolen, måtte de betegnes som undervisning.
Der  

 var således ikke hjemmel i folkeskoleloven for at pålægge forældrene  

 udgifterne for afholdelsen af arrangementerne.
Desuden udtalte ombudsmanden  

 at  

 det fulgte af det almindelige legalitetsprincip at også forældrebetaling til  

 dækning af udgifter der ikke kan henregnes til folkeskolelovens undervisning,  

 skal have hjemmel - en hjemmel der dog ikke behøver at være udtrykkelig  

 lovhjemmel.
Ministeriet erklærede sig enig i at der ikke i folkeskoleloven  

 var hjemmel til opkrævning af forældrebetaling for elevernes deltagelse i  

 lejrskoler mv. og at hjemmelsgrundlaget burde afklares.
Ministeriet ville  

 derfor  

 tage initiativ til at udarbejde et forslag til lov om ændring af  

 folkeskoleloven.  

 Derimod var det ministeriets opfattelse at der ikke kræves hjemmel for at en  

 kommune eller skole modtager bidrag fra forældrene der beror på en frivillig  

 aftale.
I sin endelige redegørelse opretholdt ombudsmanden de synspunkter  

 med hensyn til hjemmelsgrundlaget for forældrebetaling som var fremsat i den  

 foreløbige redegørelse.
For så vidt angik ministeriets henvisning til at  

 opkrævningen kunne have grundlag i en frivillig aftale mellem skole og  

 forældre, bemærkede ombudsmanden at der gjaldt visse retlige grænser for  

 skolernes mulighed for modtagelse af frivillige bidrag.
Under hensyn til at  

 ministeriet ville afklare hjemmelsgrundlaget, fandt ombudsmanden ikke  

 grundlag  

 for at foretage sig videre vedrørende spørgsmålet og udbad sig underretning  

 om  

 hvad der skete med lovforslaget. (J.nr. 1995-2440-710).
 Forældrebetaling i folkeskolen for skolerejser, lejrskoler,  

 arrangementer mv.
 I forbindelse med en  

 henvendelse om forældrebetaling for folkeskoleelevers deltagelse i  

 skolerejser, lejrskoler, arrangementer mv. foretog jeg en nærmere  

 undersøgelse  

 af spørgsmålet.
 Den 25. juli 1997 udtalte jeg  

 følgende i en foreløbig redegørelse:
"Klagen og dens retlige problem Folkeskolelovens §§ 2, stk.  

 1, og 49, stk. 1, indeholder følgende bestemmelser:
'  


  

 § 2  


.  

  

 Folkeskolen er en kommunal opgave.
Kommunalbestyrelsen har  

 ansvaret for, at alle børn i kommunen sikres vederlagsfri undervisning i  

 folkeskolen...' '  


  

 § 49  


.  

  

 Alle udgifter til folkeskolens  

 undervisning påhviler kommunerne, for så vidt der ikke er udtrykkelig  

 lovhjemmel for, at udgifterne helt eller delvis påhviler staten,  

 amtskommunerne  

 eller andre.
...' Bestemmelserne skal ses i  

 sammenhæng med grundlovens § 76 som har følgende indhold:
'Alle børn i den  

 undervisningspligtige alder har ret til fri undervisning i folkeskolen.  

 Forældre eller værger, der selv sørger for, at børnene får en undervisning,  

 der  

 kan stå mål med, hvad der almindeligvis kræves i folkeskolen, er ikke  

 pligtige  

 at lade børnene undervise i folkeskolen.' Betalingsproblemet Undervisningsministeriet har  

 som retligt grundlag for opkrævningen af betaling fra forældrene til  

 elevernes  

 deltagelse i lejrskoler, sprogrejser, udflugter osv. henvist til  

 folkeskolelovens § 49 som er citeret ovenfor.
 Denne bestemmelse skal  

 sammenholdes med grundlovens § 76 som ligeledes er citeret ovenfor.
 I grundlovens § 76 og  

 folkeskolelovens § 2, stk. 1, er princippet om at undervisning af børn i  

 den  

 undervisningspligtige alder skal  

 være vederlagsfri, fastslået. § 76 blev med den nugældende ordlyd indsat ved  

 grundlovsrevisionen i 1953 med henblik på at tilsikre fri undervisning til  

 alle børn.
 Tidligere sikrede grundloven  

 ret til fri undervisning af børn af forældre der ikke havde 'evne til at  

 sørge  

 for deres oplærelse', dvs. børn af uformuende forældre.
 I bemærkningerne til  

 grundlovsforslagets § 77, der svarede til den senere vedtagne § 76, anførtes  

 følgende:
 'Paragraffen svarer til den  

 gældende grundlovs § 83.
Den nævnte paragrafs 1. pkt.  

 kan fremkalde det indtryk, at folkeskolen kun er bestemt for den ubemidlede  

 del af befolkningen.
I dag lader imidlertid langt den overvejende del af  

 forældrene, også inden for de mere velstillede samfundslag, deres børn  

 undervise i folkeskolen.
Undervisning i folkeskolen, således som dennes  

 begreb  

 er fastslået ved folkeskolelov nr. 160 af 18. maj 1937 § 1, er - med enkelte  

 undtagelser vedrørende eksamensmellemskolen - vederlagsfri.
Kommissionen har herefter  

 ment, at skellet i den gældende grundlovs § 83, 1. pkt., mellem forældre, med  

 og uden økonomisk evne til at sørge for deres børns oplærelse, bør slettes  

 ved  

 en bestemmelse om, at alle børn i den undervisningspligtige alder har ret til  

 fri undervisning i folkeskolen.' (Rigsdagstidende 1952-53,  

 tillæg B, sp.  

 406f  

 ).
Den juridiske forpligtelse  

 efter § 76 gælder kun børn i den undervisningspligtige alder, og det er i  

 bestemmelsen ikke nærmere anført hvad der forstås ved undervisning, jf.
Alf  

 Ross, Dansk Statsforfatningsret, bind 2, 3. udg., ved Ole Espersen, (1980),  

 s.  

 788f, og Henrik  

 Zahle, Dansk Forfatningsret, 3. udg., (1997), s. 153ff, og Poul Andersen,  

 Dansk  

 Statsforfatningsret, (1954), s. 645. Zahle anfører dog at grundlovens § 76  

 'ikke (kan) forenes med, at det pålægges forældre at betale for  

 folkeskoleaktiviteter, som er valgfri - men hvor eleven kun kan vælge mellem  

 forskellige skoleaktiviteter' (s. 156).
 Grundlovens § 76 indeholder  

 dels en regel der binder såvel administrationen som lovgivningsmagten til at  

 sikre ret til fri undervisning, dels et princip om gratis undervisning som må  

 tages i betragtning ved fortolkningen og udfyldning af skolelovgivningen.
 Princippet om vederlagsfri  

 undervisning er i folkeskoleloven fastsat i § 2, stk. 1. Bestemmelsen er  

 citeret ovenfor.
Ifølge lovens § 3, stk. 3,  

 kan folkeskolen 'tilbyde eleverne undervisning i deres fritid'. Ifølge § 50,  

 stk. 1, kan kommunalbestyrelsen kræve betaling af 'forældre til elever, som  

 deltager i undervisning i fritiden efter § 3, stk. 3.' Spørgsmålet om  

 forældrebetaling blev i lovforslaget omtalt i bemærkningerne til § 49. Det  

 anførtes her:
 'Bestemmelsen er en  

 videreførelse af den gældende lovs § 40.
Som det følger af grundlovens  

 § 76 skal folkeskolens undervisning af børn i den undervisningspligtige alder  

 være vederlagsfri for forældrene og efter forslagets § 19, der er en uændret  

 videreførelse af den gældende lovs § 17, skal de nødvendige  

 undervisningsmidler  

 stilles vederlagsfrit til rådighed for eleverne.
Ifølge den foreslåede  

 bestemmelse omfatter kravet om vederlagsfri undervisning også undervisningen  

 af  

 børn og unge, der er optaget i folkeskolen før undervisningspligtens  

 indtræden  

 og efter undervisningspligtens ophør.
Der vil således ikke kunne kræves  

 betaling for folkeskoleelevers deltagelse i den almindelige undervisning.
Der  

 vil i henhold til forslaget heller ikke kunne afkræves forældrene betaling i  

 forbindelse med elevernes deltagelse i skolearrangementer, som ikke er  

 frivillige for eleverne.
Med den foreslåede ændring af  

 stk. 1, hvorefter det er alle udgifter til folkeskolens undervisning, der  

 påhviler kommunen, er der ikke tilsigtet nogen realitetsændring i forhold til  

 gældende praksis.
Hensigten er alene at præcisere, at en skole, der ønsker  

 det,  

 vil kunne modtage ydelser fra forældre eller andre uden for skolen.
Driften  

 af  

 en skole vil dog aldrig kunne baseres på frivillig forældrebetaling eller  

 sponsorering.
Kommunen vil desuden aldrig kunne pålægge en skole at modtage  

 nogen form for ydelser.
I stk. 4 foreslås  

 præciseret, at den udgift, som en kommune/amtskommune kan pålægges at betale  

 for en elevs skolegang i henhold til de særskilte regler herom, kan indebære  

 andre udgifter end dem, der direkte er relateret til undervisningen.
Dette  

 gælder fx transportudgifter og andre lignende udgifter, der i normalt omfang  

 er knyttet til en elevs skolegang.' (Folketingstidende 1992-93,  

 tillæg A, sp.  

 8968f  

 ).
Under uddannelsesudvalgets  

 behandling af lovforslaget rettede klageren henvendelse til udvalget og  

 påpegede at bemærkningerne til § 49 ikke var ganske klare.
I den forbindelse  

 redegjorde klageren for ombudsmandens sag fra 1980 og Højesterets dom fra  

 1983.
 Udvalget sendte henvendelsen  

 til Undervisningsministeriet og bad om ministeriets kommentarer hertil.  

 Ministeriet svarede bl.a. følgende:
 '...
 Det er især følgende passus i  

 bemærkningerne til § 49, (A) har indvendinger imod:
'...Der vil således ikke  

 kunne kræves betaling for folkeskoleelevers deltagelse i den almindelige  

 undervisning.
Der vil i henhold til forslaget heller ikke kunne afkræves  

 forældrene betaling i forbindelse med elevernes deltagelse i  

 skolearrangementer, som ikke er frivillige for eleverne.' Med denne passus har det  

 været hensigten at udtrykke, at al den undervisning, der er nødvendig for at  

 leve op til de centralt fastsatte formål for de enkelte fag og til de lokalt  

 fastsatte læseplaner, skal være gratis for eleverne og deres forældre.  

 Samtidig  

 udtrykker denne passus, at aktiviteter og arrangementer, der ikke er  

 nødvendige, men som kan være med til at gøre undervisningen mere spændende og  

 afvekslende ikke nødvendigvis skal betales fuldt ud af kommunerne.  

 Medfinansiering  

 af sådanne udgifter må naturligvis foregå i forståelse med forældregruppen.
 Den uoverensstemmelse, som  

 (A) mener at se mellem §§ 49 og 50 eksisterer ikke. § 49 siger, at alle  

 udgifter til folkeskolens undervisning påhviler kommunerne, for så vidt der  

 ikke er udtrykkelig lovhjemmel for, at udgifterne påhviler staten,  

 amtskommunerne  

 eller andre.
Det denne bestemmelse siger,  

 er at man kan pålægge andre at betale udgifter til folkeskolens undervisning.  

 Resten af § 49 og § 50 siger, hvilke andre der kan pålægges at betale og i  

 hvilke situationer.
Således er det fx pålagt amterne at afholde udgifterne  

 til  

 vidtgående specialundervisning.
Men man kan ikke pålægge forældrene at betale  

 for undervisning og heller ikke for skolerejser, ekskursioner mv.  

 Arrantgementer,  

 hvor der forudsættes forældrebetaling, skal derfor være frivillige for  

 eleverne.' Det er efter min mening ikke  

 ganske klart hvorledes ministeriet forestillede sig at retstilstanden med  

 hensyn til brugerbetaling skulle være.
 Princippet om at undervisningen  

 skal være vederlagsfri, er som det ses, fastslået i lovens § 2 - og ikke i §  

 49. Ligeledes er hjemlen til at opkræve betaling for undervisning der  

 tilbydes  

 elever i deres fritid, indeholdt i § 50. På denne baggrund er det mindre  

 nærliggende - således som Undervisningsministeriet synes at mene - at  

 fortolke  

 § 49 som det retlige grundlag for opkrævning af betaling for udgifter til  

 aktiviteter der ikke kan henregnes til undervisningen i folkeskolen.
 Jeg forstår bemærkningerne om  

 forældrebetaling således at det dermed har været tilsigtet at præcisere at  

 den  

 skærpelse af det almindelige hjemmelskrav der er indeholdt i § 49, alene  

 omfatter 'udgifter til folkeskolens undervisning'. Det skærpede hjemmelskrav  

 gælder således ikke ved fordeling af udgifter til andre aktiviteter i  

 folkeskolen.
Det følger imidlertid af det  

 almindelige legalitetsprincip at opkrævning af gebyrer og brugerbetaling af  

 private kræver hjemmel enten i lov, i regler fastsat i henhold til lov eller  

 i  

 en dermed beslægtet retskilde.
Er der tale om opkrævning af afgifter og  

 gebyrer, antages det i almindelighed at hjemlen skal være forholdsvis klar  

 såfremt der i opkrævningen ligger et fiskalt element.
Er der tale om gebyrer  

 og  

 afgifter til dækning af forvaltningens omkostninger, anerkendes en væsentligt  

 svagere hjemmel, jf.
Jon Andersen mfl., Forvaltningsret, (1994), s. 209ff, og  

 den anførte praksis.
 I relation til det af  

 klageren rejste spørgsmål foreligger der efter min mening to forskellige  

 retlige problemer:
Hvorledes skal ordene 'udgifter til folkeskolens  

 undervisning' i folkeskolelovens § 49 fortolkes? Foreligger der hjemmel til at opkræve forældrebetaling  

 til dækning af udgifter til andre aktiviteter end undervisning i folkeskolen? Ad 1) 'Udgifter til folkeskolens undervisning' Det følger umiddelbart af  

 ordlyden i § 2 og § 49 at forældre ikke uden udtrykkelig lovhjemmel kan  

 pålægges at betale til udgifter til folkeskolens undervisning.
I lovens § 50  

 sammenholdt med § 3, stk. 3, er det udtrykkeligt hjemlet at der kan kræves  

 forældrebetaling  

 for så vidt der tilbydes eleverne undervisning i fritiden.
Klageren har først og  

 fremmest rejst tvivl med hensyn til forældrebetaling for udgifter til  

 aktiviteter der går under betegnelsen sprogrejser, skolerejser, lejrskoler  

 osv.
Karakteristisk for de arrangementer der har været forelagt for  

 ministeriet, har været at der er tale om rejser der foregår i  

 undervisningstiden, dvs. i perioder hvor der ellers ville have været  

 skemalagte  

 timer, og som ligger inden for det timetal der som minimum skal tilbydes  

 eleverne som undervisning.
Arrangementerne indgår som et led i den  

 almindelige  

 undervisning på den måde at der ofte bruges skemalagte timer til at forberede  

 rejsen og til at bearbejde de oplysninger, indtryk mv. rejsen har givet, ved  

 udarbejdelse af rapporter, diskussioner osv.
Arrangementerne fungerer  

 generelt  

 som en uddybning af eller fordybelse i emner inden for folkeskolens  

 undervisningsfag,  

 f.eks. idræt, samfundsfag, sprog, historie, geografi, biologi, kemi osv.  

 Lærerne får løn for deltagelse i arrangementerne.
 Disse forhold taler efter min  

 mening for at betegne i hvert fald aktiviteter der på den beskrevne måde har  

 et klart fagligt sigte og er integreret i den del af undervisningen der  

 foregår  

 på skolen, som undervisning.
 Det følger af  

 folkeskolelovens § 49 at udgifterne til sådanne aktiviteter ikke kan pålægges  

 andre end primærkommunerne uden at der er udtrykkelig lovhjemmel hertil.
 Det står også fast at de  

 beskrevne udflugter, arrangementer osv. ikke tilbydes eleverne i fritiden, og  

 at en eventuel betaling derfor ikke kan afkræves forældrene i henhold til  

 folkeskolelovens § 50.
 Jeg må forstå  

 Undervisningsministeriets tilkendegivelser i sagen således at de omhandlede  

 aktiviteter falder uden for undervisningsbegrebet såfremt de tilbydes  

 eleverne  

 (forældrene) frivilligt, dvs. såfremt eleverne (forældrene) kan vælge ikke at  

 deltage, men i stedet modtage anden undervisning.
Jeg har for så vidt  

 forståelse for at ministeriet ved afgrænsningen af hvilke aktiviteter der  

 hører  

 under undervisningsbegrebet, tillægger frivillighed en vis betydning.
Jeg må  

 dog anse det for uholdbart at lade dette element være eneafgørende for  

 fastlæggelsen  

 af om en aktivitet er et undervisningstilbud eller ej.
For det første fordi  

 loven forudsætter at undervisning kan tilbydes frivilligt, bl.a. uden for  

 undervisningstiden.
For det andet fordi et væsentligt element i folkeskolens  

 undervisningstilbud i undervisningstiden udgøres af valgfag.
Dertil kommer  

 at gratisprincippet ifølge lovens § 2 gælder uafhængigt af om der er  

 undervisningspligt, dvs. også omfatter elever som ikke har pligt til at  

 modtage  

 undervisning.
Endelig finder jeg det  

 sandsynliggjort ved de i sagen foreliggende konkrete eksempler at det i  

 praksis  

 er vanskeligt at undgå at deltagelse i de tilbudte arrangementer reelt  

 opfattes eller opleves som obligatorisk selv om der foreligger en mulighed  

 for  

 at vælge alternative tilbud.
De alternative undervisningstilbud der tilbydes  

 elever hvor forældrene ikke har råd til at lade dem deltage, vil ofte være ad  

 hoc-prægede (særligt læsemateriale) eller mindre attraktive (deltagelse i  

 undervisningen i en anden klasse), ligesom disse elever vil have et mindre  

 udbytte af den del af den skemalagte undervisning der udgør forberedelse til  

 eller efterbearbejdning af rejsens indhold, end de øvrige elever.
 Ministeriets stærkt  

 begrænsende fortolkning af udtrykket 'undervisning' måtte efter min mening  

 for  

 at kunne anerkendes have sikker støtte enten i lovteksten eller i  

 bestemmelsens  

 forhistorie.
En sådan støtte finder jeg  

 ikke foreligger.
De citerede lovforslagsbemærkninger forholder sig ikke  

 udtrykkeligt til lejrskoler mv., ligesom bemærkningerne blot slår fast at  

 forældre ikke kan afkræves betaling i forbindelse med 'elevernes deltagelse i  

 skolearrangementer, som ikke er frivillige for eleverne'. Denne generelt  

 holdte bemærkning omfatter efter sit indhold en lang række aktiviteter,  

 f.eks.  

 afholdelse af skolefester, sommerudflugter osv.
Jeg finder derfor ikke at  

 bemærkningerne har haft en sådan klarhed at det kan underbygge en så  

 indskrænkende fortolkning af begrebet 'undervisning' som ministeriet har  

 givet udtryk for.
 Heller ikke forhistorien i  

 øvrigt til § 49 kan begrunde en sådan fortolkning.
Ombudsmanden henstillede i  

 den sag der er omtalt i beretningen for 1980, s. 345, til  

 Undervisningsministeriet at overveje en ændring af folkeskoleloven således at  

 der blev tilvejebragt en lovgivningsmæssig afklaring af begrebet  

 forældrebetaling for elevernes deltagelse i lejrskoleophold, skolerejser,  

 udsendelse i praktik eller lignende.
Usikkerheden hidrørte efter  

 ombudsmandens  

 opfattelse bl.a. fra at den dagældende lovs § 40 ikke var ganske klar.
Stk. 1  

 var identisk med den nugældende lovs § 49, stk. 1, bortset fra at der i  

 stedet  

 for 'udgifter til folkeskolens undervisning' stod 'alle udgifter til  

 folkeskolen'. Ombudsmandens henstilling blev afgivet i 1981, og den konkrete  

 sag blev endeligt afgjort af Højesteret i 1983.
 I anledning af ombudsmandens  

 henstilling stillede Folketingets Uddannelsesudvalg den 4. maj 1981  

 undervisningsministeren følgende spørgsmål (Alm. del/S - bilag 69):
 'Under hensyn til  

 retsudvalgets skrivelse med bilag af 27. april til uddannelsesudvalget (alm.  

 del/S - bilag 66) ønskes det oplyst, hvorvidt ministeren agter at følge den  

 henstilling, som er indeholdt i ombudsmandens skrivelse til retsudvalget af  

 17. februar og foreslår en ændring af folkeskoleloven, således at der skabes  

 klarhed om forældrebetaling for elevernes deltagelse i skolerejser,  

 lejrskoleophold  

 og praktik'.
 Ministeren svarede den 27.  

 maj 1981 således:
 'Undervisningsministeriet  

 overvejer foreløbig ikke i anledning af ombudsmandens afgørelse at foretage  

 ændringer i folkeskoleloven vedrørende forældrebetaling for elevernes  

 deltagelse i lejrskoleophold, ekskursioner, skolerejser m.v.
Ministeriet overvejer  

 imidlertid ved lejlighed at udsende en 'undervisningsvejledning' om  

 lejrskoleophold m.v.
Denne vil i givet fald blive forsynet med retningslinier  

 om forældrebetaling for de nævnte aktiviteter.
 Det tilføjes, at der er udtaget  

 stævning mod undervisningministeriet i sagen, samt at sagen inkamineres for  

 landsretten den 27. maj 1981'.
 Heller ikke Højesterets dom i  

 1983 gav ministeriet anledning til ændring af loven.
 Der er ikke i  

 lovforslagsbemærkningerne i forbindelse med lovændringen i 1992-93 redegjort  

 for ombudsmandsudtalelsen og Højesterets dom.
 Tilføjelsen af ordet  

 'undervisning' er således ikke blevet præsenteret for Folketinget på en sådan  

 måde at det kan begrunde at den blev opfattet som et præciserende (og  

 begrænsende) element i lovens princip om at undervisningen er vederlagsfri.
 Det er sammenfattende min  

 opfattelse at den afgrænsning af begrebet 'udgifter til folkeskolens  

 undervisning' som ministeriet har givet udtryk for, bygger på en snævrere  

 fortolkning af lovens §§ 2 og 49, stk. 1, end ordlyden og lovens forarbejder  

 giver støtte for.
Ad 2 Det følger af det almindelige  

 legalitetsprincip at også forældrebetaling til dækning af udgifter der ikke  

 kan henregnes til folkeskolens undervisning, skal have hjemmel.
Er der tale om frivillige  

 aktiviteter der tilbydes eleverne som en ekstraydelse i forhold til den  

 egentlige undervisning, må udgangspunktet være at der ikke kræves udtrykkelig  

 lovhjemmel til opkrævningen.
Det er dog en forudsætning at der ikke opkræves  

 større beløb end dem der er knyttet til den enkelte elevs deltagelse i  

 sådanne  

 aktiviteter.
 Bortset fra § 50 om betaling  

 for undervisning i fritiden ses folkeskoleloven ikke at indeholde regler om  

 forældrebetaling.
Således som  

 lovforslagsbemærkningerne til § 49 er formuleret, finder jeg ikke at det kan  

 antages at § 50 er udtryk for udtømmende regulering af de tilfælde hvor  

 forældrene kan afkræves betaling.
Der kan således ikke sluttes modsætningsvis  

 fra bestemmelsen.
 På den anden side mener jeg  

 heller ikke at Undervisningsministeriet har ret i at hjemlen til  

 forældrebetaling for udgifter der ikke vedrører undervisningen, kan støttes  

 på  

 en modsætningsslutning fra § 49. At en udgift falder uden for § 49, er med  

 andre  

 ord ikke ensbetydende med at det kan pålægges forældrene at deltage i  

 afholdelsen.
 Vurderingen af om og i  

 hvilken udstrækning der kan afkræves forældrebetaling for udgifter til  

 elevernes deltagelse i den del af folkeskolens udgifter der ikke vedrører  

 undervisningen, må derfor afgøres på et lidt bredere retligt grundlag.
 Vurderingen må efter min  

 mening bero på hvor nært den pågældende aktivitet er knyttet til den  

 egentlige  

 undervisning, hvor stor en andel af udgifterne der dækkes ved brugerbetaling,  

 om aktiviteten er et frivilligt tilbud til eleverne, og størrelsen af de  

 beløb  

 der opkræves.
 Det må endvidere - med  

 betydelig vægt - tages i betragtning at der gælder et princip om vederlagsfri  

 undervisning i folkeskolen, og at dette princip ikke alene er fastslået i  

 folkeskolelovens § 2, men yderligere er knæsat i grundlovens § 76. Ved den  

 konkrete stillingtagen til om en udgift kan kræves dækket med  

 forældrebetaling,  

 må det bl.a. sikres at der ikke derved sker en udhuling af gratisprincippet.  

 Denne betragtningsmåde må i hvert fald føre til at der er en overgrænse for  

 hvilke beløb forældre kan afkræves i forbindelse med elevernes deltagelse i  

 folkeskoleaktiviteter, samt at der er en grænse for hvilke typer af  

 aktiviteter  

 der kan kræves forældrebetaling til.
Undervisningsministeriets tilsyn med spørgsmålet om brugerbetaling Folkeskolelovens §§ 52 og 56  

 har følgende indhold:
'  


  

 § 52  


.  

  

 Undervisningsministeren kan fastsætte  

 almindelige regler om foranstaltninger til fremme af god orden i skolerne,  

 herunder  

 regler om overflytning af elever til andre skoler i kommunen og regler om  

 overflytning af elever i 10. klasse til andre uddannelses- og  

 beskæftigelsesforanstaltninger.
Undervisningsministeren kan endvidere  

 fastsætte regler om skolernes tilsyn med eleverne i skoletiden.' '  


  

 § 56  


.  

  

 Undervisningsministeren kan til  

 varetagelse af bl.a. lovgivnings- og vejledningsfunktioner forlange enhver  

 oplysning, som ministeren skønner nødvendig til udførelse af disse opgaver,  

 meddelt af kommunalbestyrelsen og amtsrådet.' Der er ikke udtrykkelige  

 regler om Undervisningsministeriets tilsyn med kommunernes efterlevelse af  

 lovgivningen i forbindelse med folkeskolens drift.
I en række henseender har  

 ministeren bemyndigelse til at fastsætte nærmere administrative regler, jf.  

 bl.a. lovens § 4, stk. 1, § 9, stk. 6, § 14, stk. 8, § 15, stk. 2, § 16, stk.  

 2, § 17, stk. 2, §  

 19 a  

 og § 26, stk. 7. Endvidere er undervisningsministeren blevet tillagt  

 beføjelse  

 til at træffe afgørelse i en række konkrete sager.
Ud over § 52 kan nævnes §§  

 29 og 55.
Det må antages at ministeriet  

 herudover har et ulovbestemt ressorttilsyn med folkeskolen, og at  

 ministeriets  

 udtalelser i denne sag er afgivet som et led i dette tilsyn.
I  

 overensstemmelse  

 med hvad der i almindelighed antages at gælde for ressorttilsynet, har  

 ministeriet  

 herefter pligt til at reagere såfremt der fremkommer oplysninger der kan være  

 udtryk for at der består ulovlige forhold, eller at det generelle niveaukrav  

 i  

 ministeriets lovgivning ikke opfyldes.
På grundlag af det ulovbestemte tilsyn  

 kan ministeriet alene fremkomme med udtalelser og henstillinger.
Ministeriet  

 kan  

  

 ikke  

  

 som et led i dette tilsyn  

 ændre kommunale afgørelser, ligesom ministeriet ikke har egentlige  

 sanktionsmuligheder.
I anledning af konstaterede ulovligheder kan ministeriet  

 henlede det kommunale tilsyns opmærksomhed på forholdet.
Ligeledes vil  

 ministeriet kunne vejlede en borger i forhold til hvem der træffes ulovlige  

 afgørelser, om muligheden for at anlægge retssag.
Endvidere vil ministeren  

 have mulighed for at tage initiativ til at regelgrundlaget ændres, jf.  

 Karsten  

 Loiborg mfl., Forvaltningsret (1994), s. 660, og Folketingets Ombudsmands  

 beretning for året 1994, s. 296ff.
Det fremgår af de  

 foreliggende oplysninger at ministeriet - ud over gennem klagerens generelle  

 henvendelse om forældrebetalingsspørgsmålet - har fået flere henvendelser om  

 konkrete sager om forældrebetaling.
Nogle af disse sager har tydeligt  

 illustreret  

 at der i kommunerne synes at herske usikkerhed om retstilstanden, og at visse  

 kommuner synes at mene at der kan kræves forældrebetaling i videre omfang end  

 ministeriet har givet udtryk for.
Disse oplysninger burde efter  

 min opfattelse have fået Undervisningsministeriet til at overveje at indhente  

 oplysninger om de konkrete sager, f.eks. om hvilke beløb forældrebetalingen  

 skal dække, om aktiviteterne nu også har været frivillige osv, samt til at  

 præcisere hvilke udgifter der ikke kan opkræves betaling for.
Endvidere burde  

 ministeriet have søgt at klargøre retstilstanden, f.eks. ved som lovet i  

 ministerens  

 svar i 1981 til Folketingets Uddannelsesudvalg at udarbejde en vejledning om  

 spørgsmålet.
 Det havde endvidere været  

 nærliggende om ministeriet havde forsøgt, eksempelvis gennem indhentelse af  

 oplysninger i henhold til folkeskolelovens § 56, at skaffe sig overblik over  

 kommunernes praksis med hensyn til pålæggelse af forældrebetaling, herunder  

 oplysning om forældrebetalingens omfang.
 Jeg finder det imidlertid  

 ikke tilstrækkeligt til sikringen af at der ikke ulovhjemlet opkræves  

 forældrebetaling, at ministeriet i en årrække har besvaret konkrete  

 henvendelser fra forældreorganisationer mv. om brugerbetalingsspørgsmålet med  

 i alt væsentligt den samme generelt formulerede gengivelse af ministeriets  

 retsopfattelse.
 Jeg ser herved bort fra at  

 ministeriets opfattelse som anført bygger på en snævrere fortolkning af  

 begrebet 'undervisning' end lovens ordlyd og forarbejderne efter min mening  

 giver støtte til.
Samlet konklusion Jeg er derfor indstillet på  

 at henstille til ministeriet at det tager initiativ til at der gennemføres en  

 lovændring hvorved det præciseres om og i hvilket omfang forældre kan  

 afkræves  

 betaling til de her omhandlede udgifter." Undervisningsministeriet  

 havde i en række sager afgivet vejledende udtalelser vedrørende  

 forældrebetalingsspørgsmålet.
Udtalelserne havde typisk følgende indhold:
"Lejrskoler og  

 skolerejser indgår ikke som tilbud i den almindelige undervisning, som  

 skolerne er forpligtet til at tilbyde eleverne.
Det er således frivilligt for  

 kommunerne/skolerne, om sådanne arrangementer skal være en del af  

 undervisningen.  

 Hvis man lokalt beslutter, at lejrskoler m.v. skal være en del af  

 folkeskolens  

 almindelige undervisning, er der (principielt) mødepligt, og arrangementet  

 skal være gratis for eleverne.
I praksis godkendes det dog, at eleverne kan  

 bidrage til f.eks. forplejningen.
Herudover har der gennem  

 tiderne udviklet sig den praksis, at det lokalt aftales, at skolerne udover  

 den  

 almindelige undervisning kan tilbyde f.eks. lejrskoler og skolerejser mod, at  

 forældrene helt eller delvist afholder udgifterne hertil.
Der henvises i den  

 forbindelse til den tidligere folkeskolelovs bestemmelse om, at den enkelte  

 klasses undervisning midlertidigt kan indstilles med henblik på elevernes  

 deltagelse i f.eks. skolerejser.
Bestemmelsen er afløst af en udvidelse af  

 skolebestyrelsens  

 kompetence til at fastsætte nærmere principper for undervisningens ordning og  

 fællesarrangementer for eleverne i skoletiden.
Sådanne arrangementer, der  

 ligger udenfor den almindelige undervisning, beror på, hvad der lokalt kan  

 skabes enighed om, og ministeriet er af den opfattelse, at folkeskoleloven  

 ikke er til hinder for, at skolen kan forestå og evt. give tilskud til disse  

 arrangementer ‑ under forudsætning af, at ingen af forældrene tvinges  

 til at bidrage økonomisk, og ingen af eleverne forpligtes til at deltage.
De  

 elever, der ikke ønsker at deltage i arrangementet, har ret og pligt til i  

 stedet at deltage i anden undervisning.
 Lejrskoler og skolerejser,  

 der ligger uden for den almindelige undervisning, antages således at kunne  

 finde  

 sted indenfor de rammer, som kommunalbestyrelsen har fastsat, og indenfor de  

 principper den enkelte skolebestyrelse har vedtaget.
..." I en skrivelse af 2. oktober  

 1997 fremsatte Undervisningsministeriet bemærkninger til min foreløbige  

 redegørelse.
Ministeriet anførte følgende:
"Ombudsmanden angiver i  

 redegørelsen..., at der efter Ombudsmandens mening ligger to retlige  

 problemer  

 i det rejste spørgsmål.
Ministeriet er enig i den første problemstilling.
Den  

 anden problemstilling...giver ministeriet anledning til at bemærke følgende:  

 Vi er fuldt klar over, at der ikke i folkeskoleloven er hjemmel til at  

 modtage  

 frivillige bidrag fra forældrene.
Forældrene vil imidlertid aldrig kunne  

 afkræves - dvs. mod deres vilje kunne blive pålagt - at betale for deres  

 børns  

 deltagelse i skolens aktiviteter ud over de tilfælde, der er nævnt i  

 folkeskolelovens § 50. Bidrag fra forældrene til lejrskoler og skolerejser  

 beror derfor på en frivillig aftale skole og forældre imellem.
Vi er derfor  

 af  

 den opfattelse, at der ikke kræves hjemmel i loven til for en kommune eller  

 skole at kunne modtage denne form for bidrag, herunder også gaver og andre  

 former for sponsorering.
 Hvis Ombudsmanden er enig  

 heri, skal ministeriet anmode om, at den endelige redegørelse bliver affattet  

 i  

 overensstemmelse hermed.
Ministeriet er enig med  

 Ombudsmanden i, at spørgsmålet om forældrebetaling ikke er tilstrækkeligt  

 klart, og at der bør ske en afklaring af, hvornår og i hvilket omfang  

 forældre kan afkræves betaling til udgifter i forbindelse med elevers  

 deltagelse i skolerejser, lejrskoler mv.
Ministeriet vil derfor tage  

 initiativ  

 til at udarbejde et forslag til lov om ændring af folkeskoleloven med henblik  

 på fremsættelse i den kommende folketingssamling.
 Endvidere vil det blive  

 overvejet, om der efterfølgende skal udarbejdes en vejledning, der udfyldende  

 beskriver de nærmere betingelser for afholdelse af skolerejser og lejrskoler  

 mv.
Endelig kan det oplyses, at  

 ministeriet vil orientere kommunerne om ombudsmandens endelige redegørelse og  

 ministeriets opfølgning herpå." Den 20. november 1997 udtalte  

 jeg følgende i en endelig redegørelse:
 "Som det ses, er  

 ministeriet enig i at der ikke i folkeskoleloven er hjemmel til opkrævning af  

 forældrebidrag til elevernes deltagelse i lejrskoler mv.
 Derimod mener ministeriet at  

 hjemmelen for at der opkræves forældrebetaling, har været frivillig aftale  

 mellem skole og forældre.
 Denne bemærkning har jeg  

 forstået således at den tager sigte på om  

  

 betalingen  

  

 for elevers deltagelse i aktiviteterne sker på frivilligt grundlag.
I min foreløbige redegørelse  

 har jeg givet udtryk for at mindre beløb til dækning af udgifter der kan  

 relateres direkte til den enkelte elevs deltagelse i lejrskoler mv., har  

 kunnet  

 opkræves på ulovbestemt grundlag.
Ved bedømmelsen af i hvilken udstrækning  

 forældrebetaling  

 kan opkræves på et sådant grundlag, pegede jeg på at der må tages hensyn til  

 hvor tæt den pågældende aktivitet er knyttet til den egentlige undervisning,  

 hvor stor en andel af udgifterne der dækkes ved brugerbetaling, om  

 aktiviteterne er et frivilligt tilbud til eleverne, størrelsen af de beløb  

 der  

 opkræves, samt hensynet til at princippet om vederlagsfri undervisning i  

 folkeskolen ikke udhules.
 Denne opfattelse må jeg  

 opretholde, og jeg forstår ministeriets udtalelse således at ministeriet ikke  

 er uenig heri.
 Jeg er enig med ministeriet i  

 at skolen som udgangspunkt er berettiget til at modtage bidrag der betales på  

 frivillig basis af forældre og andre - også bidrag der betales til dækning af  

 lejrskoleophold, sprogrejser osv.
Uden at fremkomme med en  

 endelig stillingtagen til det nævnte spørgsmål finder jeg dog at burde pege  

 på  

 at der under visse omstændigheder kan være knyttet retlige betænkeligheder  

 til  

 modtagelse af sådanne ydelser.
Især må det sikres at sådanne gaver ikke kan  

 opfattes  

 som en omgåelse af lovgivningens regler om begrænset adgang til at pålægge  

 forældrebetaling.
Frivillige bidrag må endvidere ikke modtages såfremt de med  

 hensyn til størrelse, betalingstidspunkt, betalingsmåde og vilkår for  

 modtagelse  

 vil kunne fremtræde som betaling for ikke sagligt begrundede særydelser.
 Sammenfattende er det min  

 opfattelse at der har kunnet rejses berettiget tvivl om hvorvidt  

 forældrebetaling i alle de beskrevne tilfælde fra praksis har haft den  

 fornødne  

 hjemmel.
 Jeg forstår at ministeriet er  

 enig med mig i at hjemmelsgrundlaget bør gøres klarere, og at ministeriet  

 derfor vil tage initiativ til at udarbejde et forslag til lov om ændring af  

 folkeskoleloven med henblik på fremsættelse i denne folketingssamling.
 Herefter finder jeg ikke at  

 burde foretage mig videre vedrørende dette spørgsmål.
 Jeg har udbedt mig  

 underretning om hvad der sker med lovforslaget.
 Jeg må ligeledes fastholde  

 mine foreløbige bemærkninger om ministeriets udøvelse af det ulovbestemte  

 ressorttilsyn.  

 Jeg har noteret mig at ministeriet vil orientere kommunerne om min endelige  

 redegørelse, samt bemærkningerne om ministeriets opfølgning heraf.  

 Ministeriet  

 vil endvidere overveje om der skal udarbejdes en vejledning der uddybende  

 beskriver  

 de nærmere betingelser for afholdelse af skolerejser og lejrskoler mv.
 En detaljeret vejledning i  

 tilslutning til en ændring af folkeskoleloven anser jeg for overordentlig  

 nyttig, og jeg har derfor henstillet til ministeriet at en sådan udarbejdes.  

 Jeg har endvidere meddelt ministeriet at jeg går ud fra at ministeriet - ud  

 over at orientere generelt om min endelige redegørelse - i besvarelsen af  

 konkrete henvendelser inddrager de synspunkter jeg har givet udtryk for.
Jeg har underrettet  

 Folketingets Retsudvalg om sagen." Undervisningsministeriet  

 fremsendte den 20. januar 1998 til mig til orientering et eksemplar af et  

 orienteringsbrev til alle kommuner og amtskommuner mv. vedrørende  

 betalingsspørgsmålet.
 Ved brev af 27. januar 1998  

 meddelte jeg ministeriet at jeg tog det oplyste til efterretning, og udbad  

 mig  

 fortsat underretning om hvad der skete med forslaget til lov om ændring af  

 folkeskoleloven.
