(Til samtlige kommuner og amtskommuner) På baggrund af en række konkrete tilfælde henleder sikringsstyrelsen  

 opmærksomheden på følgende:
Rejsesygesikringen (det gule sygesikringskort) dækker i sygdomstilfælde  

 under ferieophold i andre lande af indtil 2 måneders varighed.
Ved ferier  

 udover 2 måneder og ved studieophold, hvortil udgifterne ikke fuldtud er  

 betalt af den studerende selv, kan der blive brug for at trække på  

 opholdslandets sygesikringssystem ved hjælp af blanket E 111 DK.
Da der har været misforståelser om karakteren af den dækning der opnås via  

 blanket E 111 DK, anmoder sikringsstyrelsen om, at kommunerne som led i  

 rådgivningen, gør udtrykkelig opmærksom på, at anvendelsen af E 111 DK ikke  

 indebærer, at de pågældende stilles på samme måde, som hvis de var omfattet  

 af rejsesygesikringen.
Det er som allerede nævnt opholdslandets system, man  

 får adgang til at benytte.
Det betyder, at man skal følge de særlige procedurer, der gælder i det  

 pågældende land.
I flere af landene skal man således have været i kontakt med  

 sygesikringsadministrationen, før man kan henvende sig til læge eller  

 hospital.
Det betyder også, at den behandling, man har krav på, er den samme som det  

 pågældende lands offentlige system giver landets egne borgere ret til.
Ved  

 siden af de offentlige systemer findes der ofte egne privatpraktiserende  

 læger, hvis behandling alle må betale særskilt for.
 Der kan gives følgende nærmere oplysninger om ordningen i to af de lande,  

 hvor blankettens anvendelse især har vist sig at medføre problemer:
 SPANIEN:
 Blanket E 111 DK kan i Spanien kun anvendes, hvis følgende iagttages:
Man skal medbringe E 111 DK til den lokale afdeling af den spanske  

 sygesikring (»Instituto Nacional de la Seguridad Social«), hvor man  

 får et kuponhæfte (»Talonario de Volantes de Assistencia en Estancia  

 Temporal«), hvoraf det fremgår, hvilke læger, der praktiserer under den  

 spanske offentlige sygesikring.
Hæftet skal medbringes ved alle henvendelser  

 til læger, sygehuse, apoteker m.v.
Behandlingen er vederlagsfri hos disse læger og på de offentlige sygehuse,  

 bortset fra en procentdel af udgifter til medicin.
Dog er medicin gratis for  

 pensionister.
 Sker henvendelse til privatpraktiserende læger eller privatklinikker,  

 afkræves der betaling for behandlingen, og bortset fra nødstilfælde, er der  

 ingen mulighed for efterfølgende at få refusion fra den spanske offentlige  

 sygesikring.
Man skal særligt henlede opmærksomheden på den gruppe af danskere, ofte  

 pensionister, som almindeligvis tilbringer nogle vintermåneder i Spanien.  

 Disse personer anvender som regel rejsesygesikringen i de første 2 måneder af  

 opholdet og vil herefter kunne anvende E 111 DK i de følgende måneder, men  

 kun hvis de foran omtalte regler følges.
Udgifter til sygebehandling, der  

 måtte opstå mellem rejsesygesikringens udløb efter 2 måneder og indtil  

 registrering i den spanske sygesikring har fundet sted, er helt for egen  

 regning og vil hverken kunne betales af rejsesygesikringen eller af de  

 spanske myndigheder.
 FRANKRIG:
Ved sygdomstilfældets opståen skal E 111 DK forevises for den lokale  

 franske sygekasse (»Caisse Primaire d« Assurance Maladie'), som vil  

 henvise til en overenskomstdækket læge.
Denne læge vil kræve sit honorar  

 kontant af patienten.
Som kvittering udskrives der et særligt  

 refusionsdokument, »Feuille des Soins«, som medbringes til  

 sygekassen sammen med de klæbemærker »vignettes« som sidder på de  

 medicinflasker/pakninger, som lægen måtte have ordineret.
Sygekassen kan  

 herefter beregne den refusion, patienten er berettiget til.
Refusionsbeløbet  

 vil ofte ikke blive udbetalt på stedet, men eftersendt.
Hvis disse regler ikke følges, vil refusionskrav blive afvist.
Dette  

 gælder for eksempel hvor »Feuilles des Soins«, vignetter eller  

 eventuel henvisning fra læge til speciallæge etc. mangler.
 P.s.v.
