 I medfør af § 38, stk. 3, og § 40 i brandloven, jfr. lovbekendtgørelse nr.  

 641 af 29. december 1976, fastsættes:
§ 1.  Cirkustelte og andre telte med pladser til mere  

 end 150 personer skal godkendes af Statens brandinspektion.
Ansøgning om  

 godkendelse skal indsendes senest 1 måned før den første benyttelse af  

 teltet.
Ansøgningen skal indeholde oplysninger om teltets anvendelsesformål,  

 teltets konstruktion, belysningsarrangementer, opvarmningsanlæg og det antal  

 personer, hvortil teltet ønskes godkendt.
Ansøgningen skal vedlægges en  

 pladsfordelingsplan i 2 eksemplarer, hvoraf det ene skal være i holdbar  

 udførelse, der er egnet til ophængning.
§ 2.  Benyttelse af cirkustelte og andre telte, der  

 skal godkendes efter § 1, må kun finde sted efter forudgående anmeldelse til  

 brandmyndigheden på det sted, hvor teltet skal benyttes.
Anmeldelse skal ske  

 senest 3 dage før benyttelsen.
Anmeldelsen skal vedlægges et eksemplar af  

 godkendelsen fra Statens brandinspektion, jfr. § 1.
Stk. 2.  Det påhviler brandmyndigheden at kontrollere,  

 at de af Statens brandinspektion stillede betingelser for teltets anvendelse  

 er opfyldt, herunder at stole og bænke er opstillet i overensstemmelse med  

 den af brandinspektionen godkendte pladsfordelingsplan.
Endvidere skal  

 brandmyndigheden kontrollere, at bestemmelserne i stk. 3 og 4 er opfyldt.
 Stk. 3.  Telte og vogne skal være placeret i en afstand  

 af mindst 10 m fra omliggende bebyggelse, oplag m. v.
 Stk. 4.  Teltpæle og barduner, der er anbragt  

 umiddelbart ved teltets udvendige flugtveje, skal afmærkes på tydelig måde.
 § 3.  For teltets benyttelse gælder i øvrigt følgende:
§ 4.  Under cirkus- og teaterforestillinger m. v. i  

 telte, der er omfattet af denne bekendtgørelse, skal der være udsat  

 brandvagt, bestående af 1 mand, jfr. brandlovens § 28, stk. 2. Brandvagten  

 skal møde 1/2 time før arrangementets begyndelse og skal før og under  

 forestillingen kontrollere, at de for teltets benyttelse stillede betingelser  

 overholdes.
Brandvagten må først hæves, når arrangementet i teltet er  

 endeligt afviklet, og efter foretagelse af et grundigt eftersyn af telt m. v.
 § 5.  Benyttelse af telte, der er omfattet af denne  

 bekendtgørelse, i strid med de givne forskrifter straffes med bøde.
 § 6.  Bekendtgørelsen træder i kraft den 1. februar  

 1978.
 Stk. 2.  Justitsministeriets bekendtgørelse nr. 262 af  

 20. august 1964 om brandværnsforanstaltninger for cirkustelte m. v. ophæves.
