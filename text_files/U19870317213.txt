 Antaget, at arbejderne på et værft efter at have strejket  

 overenskomststridigt den 1. april 1985 ønskede at gå i arbejde den 2.
 april, men at værftets direktør allerede dagen forinden havde  

 besluttet, at arbejdet først skulle genoptages efter påske (d.v.s.
efter 8. april). Meddelelse herom blev først givet de ansatte i løbet  

 af den 2. april og ikke ved ledelsens tilstedeværelse på arbejdspladsen ved  

 normal arbejdstids begyndelse den 2. april om morgenen.
Herefter var der  

 tilvejebragt en sådan tvivl om, hvorvidt lukningen af værftet var en reaktion  

 mod arbejdsnedlæggelsen den 1.
 april, eller om den var begrundet i driftsmæssige hensyn, at  

 hjemsendelsen den 2. og 3. april ansås som overenskomststridig.
 Under disse sager, der er behandlet sammen, har Landsorganisationen i  

 Danmark for henholdsvis Dansk Metalarbejderforbund og  

 Specialarbejderforbundet i Danmark indklaget Dansk Arbejdsgiverforening for  

 Jernets Arbejdsgiverforening for Rømø Værft og Maskinfabrik A/S, Havneby, for  

 Arbejdsretten for at have handlet overenskomststridigt ved den 2., respektive  

 den 2. og 3. april 1985 at have hjemsendt de i virksomheden ansatte medlemmer  

 af de to forbund.
 Klagerne har i sag nr. 10.851 nedlagt påstand om at indklagede Rømø Værft  

 og Maskinfabrik A/S har handlet overenskomststridigt ved den 2. april 1985 at  

 have hjemsendt de ansatte, at indklagede til Dansk Metalarbejderforbund  

 tilpligtes at betale en efter rettens skøn fastsat bod, at spørgsmålet om  

 betaling til de ansatte henskydes til afgørelse ad sædvanlig fagretslig vej.
 I sag nr. 10.984 har klagerne nedlagt påstand om, at Rømø Værft og  

 Maskinfabrik A/S har handlet overenskomststridigt ved den 2. og 3. april 1985  

 at have hjemsendt de ansatte, at indklagede til Specialarbejderforbundet i  

 Danmark tilpligtes at betale en efter retttens skøn fastsat bod, at  

 spørgsmålet om betaling til de ansatte henskydes til afgørelse ad sædvanlig  

 fagretslig vej.
 De indklagede har i begge sager påstået frifindelse.
 På fællesmøder den 9. april og den 22. maj 1985 bestred man fra  

 arbejsgiverside, at virksomheden havde etableret en overenskomststridig  

 lockout, idet man oplyste, at baggrunden for, at man ikke havde kunnet  

 beskæftige de pågældende arbejdere, var driftsmæssige forhold.
 Til dokumentation for de driftsmæssige forhold har de indklagede med  

 svarskriftet fremlagt en redegørelse af 24. oktober 1985 fra virksomheden,  

 hvori det hedder:
 »Under henvisning til behagelig telefonsamtale den 23.10.1985 vedr.  

 lukning af Rømø Værft og Maskinfabrik før påske, kan vi meddele følgende:
 Årsagen til lukningen var følgende:
 1. Vi fik ikke reservedele og post frem på grund af den ulovlige konflikt.
 2. Aftale om beddingsætning af HV 3 »Lone«, tilhørende Peter  

 Andersen, Emmelev, blev aflyst, da de ansatte ikke mødte frem mandag og  

 skibet derfor ikke kunne nå at blive søsat igen indenpåske.
 3. Rationel Kornservice annullerede ordre på valser der skulle anvendes  

 før påske.
4. Hr Poulsen, Wyk på F?hr ville forlade havnen og gå til tysk værft for  

 reparation.
På grund af storm kom han ikke af sted, men vi måtte give ham en  

 kreditnota på 2.110,- DM for ventetid p.g. af konflikt.
5. Flere fiskefartøjer fik udført reparationer ved vor konkurrent på  

 havnen, der ikke havde konflikt.' For Arbejdsretten har talsmand Henning Dam som vidne forklaret, at værftet  

 i foråret 1985 beskæftigede ca. 14 mand.
Den 1. april 1985 havde han selv  

 fri, men kollegerne mødte op på arbejdspladsen, hvor de imidlertid blev enige  

 om at gå hjem i protest mod regeringsindgrebet.
Den 2. april mødte vidnet på  

 arbejde og låste sig selv ind på værftet, men konstaterede her, at der ikke  

 var nogen til stede.
Han var der i ca. halvanden time og prøvede i den tid  

 forgæves at kontakte ledelsen pr. telefon.
Han kontaktede så fagforeningen og  

 fik besked om at komme derind.
Her fik han af en kontordame at vide, at  

 værftets direktør kørte rundt til de ansatte for at aflevere fyresedler,  

 hvoraf det fremgik, at der ikke var beskæftigelse til dem på grund af påsken.
Værftets administrerende direktør Mogens Sixtus Rasmussen har som vidne  

 forklaret, at han den 1. april 1985 af værkføreren og en kontordame på  

 værftet blev underrettet om, at folkene var gået hjem på grund af  

 regeringsindgrebet, og at de ikke havde sagt noget om, hvornår de ville møde  

 på arbejde.
Vidnet forsøgte herefter telefonisk og ved at køre rundt til de  

 pågældende at få kontakt med folkene, men det lykkedes ikke.
Samme dag skrev  

 han herefter breve til hver enkelt, hvori han meddelte, at der ikke var  

 beskæftigelse til dem før efter påske.
Brevene kørte han rundt og afleverede  

 til folkene den 2. april 1985. Årsagen til, at værftet måtte lukke til efter  

 påske, var de forhold, som han har redegjort for i den foran citerede  

 redegørelse af 24. oktober 1985. Hvad angår den annullerede ordre på valsen,  

 som kunden skulle have brugt før påske, var forholdet det, at arbejdet kun  

 kunne være udført i løbet af den 2. og 3. april, hvis folkene havde arbejdet  

 over, og det var kunden ikke interesseret i at betale for.
 Arbejdsretten skal udtale:
Efter bevisførelsen må det læges til grund, at arbejderne på værftet efter  

 at have strejket overenskomststridigt mandag den 1. april 1985 ønskede at gå  

 i arbejde tirsdag den 2. april, men at værftets administrerende direktør  

 allerede dagen forinden havde besluttet, at arbejdet først skulle genoptages  

 efter påske.
Meddelelse herom blev efter det foreliggende først givet de  

 ansatte i løbet af tirsdag den 2. april og ikke ved ledelsens tilstedeværelse  

 på arbejdspladsen ved normal arbejdstids begyndelse tirsdag morgen.
Under  

 disse omstændigheder findes der at være tilvejebragt en sådan tvivl om,  

 hvorvidt lukningen af værfet til efter påske var begrundet i de af de  

 indklagede påberåbte driftsmæssige hensyn eller må betragtes som en reaktion  

 mod arbejdsnedlæggelsen den l. april, at hjemsendelsen den 2. og 3. april må  

 anses for at have været overenskomststridig.
Klagernes første påstand tages  

 derfor til følge.
 For den overenskomststridige hjemsendelse findes værftet at burde betale  

 en bod på 8.000 kr. til lige deling mellem de to forbund.
 Spørgsmmålet om betaling til de ansatte må afgøres ad sædvanlig fagretlig  

 vej.
 T h i k e n d e s f o r r e t :
 Rømø Værft og Maskinfabrik A/S har handlet overenskomststridigt ved den 2.  

 og 3. april 1985 at have hjemsendt de ansatte medlemmer af Dansk  

 Metalarbejderforbund og Specialarbejderforbundet i Danmark.
 Til lige deling mellem de to forbund skal Rømø Værft og Maskinfabrik A/S  

 betale en bod på 8.000 kr.
 Spørgsmålet om betaling til de ansatte henskydes til afgørelse ad  

 sædvanlig fagretlig vej.
 De indklagede skal betale omkostningerne vedrørende de to sager med i alt  

 4.000 kr. til Arbejdsretten.
