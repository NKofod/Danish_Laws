I.
Pensionsfondens navn, formål og midler.
§ 1 Pensionsfondens navn er Det kongelige Teaters pensionsfond.
Dens formål er  

 at yde pension til sine medlemmer og disses efterlevende ægtefæller og børn.
 Stk. 2.  De hertil fornødne midler tilvejebringes ved:
II.
Fondens medlemmer.
§ 2 Bestyrelsen træffer under iagttagelse af reglerne nedenfor bestemmelse om  

 optagelse af medlemmer i fonden.
Ved optagelsen tilsikres medlemmet i  

 overensstemmelse med det af staten afgivne løfte om tilskud, jfr. § 35, ret  

 til pension efter de i reglementet til enhver tid indeholdte  

 pensionsbestemmelser.
Bestyrelsen underretter skriftligt medlemmet om  

 optagelsen og vilkårene for denne.
 Stk. 2.  Som medlemmer optages personer, der er ansat i  

 pensionsgivende stilling i henhold til reglement for Det kongelige Teater og  

 Kapel.
§ 3 Optagelse i pensionsfonden er betinget af, at den ansatte efter sin  

 helbredstilstand er i stand til at bestride tjenesten i den pågældende  

 stilling.
Stk. 2.  Forud for optagelse eller genoptagelse i  

 pensionsfonden påhviler det ethvert medlem at fremlægge en helbredsattest  

 svarende til den, der til enhver tid kræves ved ansættelse i  

 statstjenestemandsstilling.
Dette gælder dog ikke, såfremt overgang finder  

 sted fra en stilling som nævnt i § 8, stk. 2.
§ 4 Alle medlemmer har medlemsret fra deres indtrædelse i fonden.
Indtrædelsen  

 regnes fra begyndelsen af den måned, i hvilken medlemmets virksomhed ved  

 teatret er begyndt, efter at betingelserne for indmeldelse er opfyldt.
 Stk. 2.  Medlemmerne hæfter ikke for pensionsfondens  

 forpligtelser.
§ 5 Når særlige grunde taler derfor, kan bestyrelsen tillade, at et medlem,  

 der fratræder sin stilling under pensionsfondens område, forbliver stående  

 som medlem af pensionsfonden.
Han betragtes i så fald som »hvilende  

 medlem« og har ret til at indtræde i sædvanligt medlemsforhold, såfremt  

 han på ny opnår ansættelse i en stilling inden for pensionsfondens område.
 Stk. 2.  Tilladelse efter stk. 1 kan kun gives for et år  

 ad gangen og længst for et tidsrum af i alt 5 år.
III.
Egenpension.
§ 6 Et medlem af pensionsfonden er berettiget til egenpension, når han efter  

 10 års ansættelse i en stilling, i hvilken ansættelsen efter reglerne i § 8  

 kan medregnes i pensionsalderen, afskediges på grund af alder, som følge af  

 helbredsbetinget utjenstdygtighed eller af anden ham utilregnelig årsag.
 Stk. 2.  Uanset ansættelsestidens længde har et medlem  

 dog ret til egenpension efter §§ 11-12, såfremt afsked finder sted på grund  

 af nedsættelse af erhvervsevnen som nævnt i § 11 eller skyldes følger af  

 tilskadekomst under udførelse af tjenesten.
 Stk. 3.  Har et medlem forud for sin indtrædelse i  

 fonden været omfattet af en pensionsordning, der har været knyttet til  

 beskæftigelse, som efter reglerne i § 8 ikke kan medregnes i pensionsalderen,  

 kan bestyrelsen, når ministeriet for kulturelle anliggender efter forhandling  

 med budgetministeriet samtykker deri, bestemme, at sådan beskæftigelse  

 medregnes som ansættelsestid efter stk. 1 med indtil 10 år.
§ 7 Et medlem er berettiget til afsked på grund af alder fra udgangen af den  

 måned, for skuespil- og kapelpersonalets samt for repetitørers vedkommende  

 fra udgangen af det teaterår, hvor han fylder 60 år eller opnår den i  

 reglement af 31. marts 1971 for Det kongelige Teater og Kapel, § 15, stk. 1  

 angivne alder.
§ 8 Et medlems pensionsalder er det antal år, i hvilket han har været medlem  

 af pensionsfonden efter sit fyldte 25. år.
 Stk. 2.  Pensionsalderen efter stk. 1 forøges med den  

 pensionsalder, et medlem har erhvervet under ansættelse som statstjenestemand  

 eller tjenestemand i folkeskolen, folkekirken, en kommune eller i en  

 stilling, der er forbundet med ret til pension fra en statsgaranteret  

 pensionsordning eller under anden ansættelse, der kan medregnes som  

 pensionsalder i henhold til § 4, stk. 1-2, i lov om tjenestemandspension.
Stk. 3.  Den tid, i hvilken et medlem efter sit fyldte  

 25. år som ansat i offentlig tjeneste i Finland, Island, Norge eller Sverige  

 har været omfattet af den for tjenestemænd i vedkommende land gældende  

 pensionsordning eller en dertil svarende statsfinansieret eller  

 statsgaranteret pensionsordning, medregnes i hans pensionsalder, såfremt der  

 efter den pågældende pensionsordning på lignende måde foretages medregning i  

 pensionsalderen af medlemsskab af pensionsfonden.
Ved afsked på grund af  

 alder medregnes en sådan ansættelse dog kun, såfremt den har været efterfulgt  

 af mindst 10 års ansættelse, som efter reglerne i stk. 1 kan medregnes i  

 pensionsalderen.
 Stk. 4.  Den tid, i hvilken et medlem har haft nedsat  

 tjenestetid, indgår tilsvarende nedsat i pensionsalderen.
 Stk. 5.  Bestyrelsen kan under ganske særlige  

 omstændigheder tillade, at et medlem, der overgår til en virksomhed uden for  

 pensionsfondens område, bevarer sit sædvanlige medlemsforhold til fonden.  

 Sådan tilladelse gives for et år ad gangen og længst for et tidsrum af i alt  

 5 år.
Stk. 6.  Såfremt et medlem er ansat på grund af ganske  

 særlige kvalifikationer, kan bestyrelsen, når ministeriet for kulturelle  

 anliggender efter forhandling med budgetministeriet samtykker deri, bestemme,  

 at pensionsalderen forhøjes med indtil 10 år.
Ved afsked på grund af alder  

 eller ved opgørelse af krav på opsat pension efter §§ 30-32 medregnes som  

 forhøjet pensionsalder højst et tidsrum svarende til ansættelsestiden.
§ 9 Et medlems pensionsgivende lønningsindtægt er lønnen på det opnåede  

 løntrin, forøget med eventuelt personligt pensionsgivende tillæg.  

 Lønningsindtægt, der overstiger 91.000 kr., kommer dog ikke i betragtning ved  

 pensionsberegning.
§ 10 Egenpension udgør for hvert års pensionsalder et basisbeløb på 96 kr. samt  

 et beløb, der andrager følgende procentdele af den pensionsgivende  

 lønningsindtægt:
Pensionen kan ikke overstige den til en pensionsalder på 37 år svarende  

 pension.
For ballet-, opera- og korpersonalets vedkommende kan pensionen dog  

 ikke overstige den til en pensionsalder på 35 år svarende pension.
Pensionen  

 forøges ikke ved tjeneste efter det fyldte 70. år eller ved tjeneste under  

 ansættelse i henhold til reglement af 31. marts 1971 for Det kongelige Teater  

 og Kapel, § 15, stk. 3.
 Stk. 2.  Når et medlem begærer afsked efter at være  

 fyldt 60 år, nedsættes pensionen - efter de for tjenestemænd i staten,  

 folkeskolen og folkekirken til enhver tid gældende regler - i forhold til den  

 tid, der står tilbage, indtil han fylder 67 år eller opnår den lavere alder,  

 ved hvilken han senest skulle have været afskediget.
§ 11 Et medlem, der er under 60 år, og hvis erhvervsevne er nedsat til en  

 trediedel af fuld erhvervsevne eller derunder, har ved afsked af denne årsag  

 ret til en pension, som fastsættes på grundlag af den pensionsalder, han  

 ville have opnået ved forbliven i sin stilling indtil det tidspunkt, da han  

 skulle have været afskediget på grund af alder.
 Stk. 2.  I forbindelse med ansættelse i en stilling, som  

 er forbundet med medlemsskab af pensionsfonden, kan det dog bestemmes, at  

 ansættelsen inden for et nærmere fastsat tidsrum ikke giver ret til pension  

 efter stk. 1, såfremt afsked finder sted som følge af en allerede ved  

 ansættelsen konstateret lidelse.
§ 12 Finder afsked sted på grund af utjenstdygtighed, som er forårsaget af, at  

 der under udførelse af tjenesten er overgået medlemmet en tilskadekomst, der  

 begrunder krav på erstatning i henhold til lov om forsikring mod følger af  

 ulykkestilfælde, er han berettiget til den egenpension, der gælder for den  

 højest opnåelige pensionsalder, jfr. § 10, stk. 1.
 Stk. 2.  Har et medlem ved grov uagtsomhed eller ved  

 beruselse selv hidført eller væsentligt bidraget til tilskadekomsten, kan  

 bestyrelsen, når ministeriet for kulturelle anliggender efter forhandling med  

 budgetministeriet samtykker deri, bestemme, at forhøjet pension efter stk. 1  

 bortfalder eller nedsættes.
§ 13 Bliver et pensioneret medlem, hvis afsked skyldtes helbredsbetinget  

 utjenstdygtighed, atter tjenstdygtig, har han, hvis han ikke er fyldt 60 år,  

 eller har opnået den i reglement af 31. marts 1971 for Det kongelige Teater  

 og Kapel, § 15, stk. 1, angivne alder, pligt til at lade sig genansætte i sin  

 tidligere stilling eller en anden passende stilling, som han før sin afsked  

 ville have haft pligt til at overtage.
Stk. 2.  Undlader et af helbredsmæssige årsager  

 pensioneret medlem trods opfordring at fremskaffe sådan helbredsoplysning som  

 omhandlet i § 45, stk. 2, eller opfylder han ikke sin pligt efter stk. 1,  

 inddrages pensionen, og bestemmelserne i §§ 30-32 finder anvendelse.
Ved  

 opgørelsen af pensionsalderen medregnes dog den tid, i hvilken han har  

 modtaget pension.
§ 14 Pensionen inddrages, såfremt et pensioneret medlem på ny opnår ansættelse,  

 som efter reglerne i § 8 medregnes i hans pensionsalder.
Ved senere afsked af  

 pensionsbegrundende årsag er den pågældende berettiget til pension af mindst  

 samme størrelse som den inddragne pension.
§ 15 Et medlem som afskediges på grund af smittefarlig tuberkulose i lunge  

 eller strubehoved, er berettiget til at oppebære pension efter tilsvarende  

 regler, som til enhver tid er gældende for statens tjenestemænd.
 IV.  gtefællepension.
§ 16 gtefællen efter et medlem, der afgår ved døden efter at have opnået en  

 pensionsalder på mindst 3 år, eller som ved sin død var pensioneret, er  

 berettiget til ægtefællepension, medmindre ægteskabet blev indgået på  

 dødslejet eller efter, at den afdøde ægtefælle var fyldt 60 år eller  

 afskediget med ret til egenpension efter afsnit III.
 Stk. 2.  gtefællen efter et medlem, der er omkommet  

 under udførelse af sin tjeneste eller afgået ved døden som følge af  

 tilskadekomst i tjenesten, er dog uanset den afdøde ægtefælles ansættelsestid  

 berettiget til ægtefællepension.
§ 17 gtefællepensionen udgør for hvert års pensionsalder et basisbeløb på  

 58 kr. samt et beløb svarende til 2/3 af egenpensionen efter § 10, stk. 1.
 Stk. 2.  Er den afdøde ægtefælle afgået ved døden som  

 følge af tilskadekomst i tjenesten, udgør pensionen det beløb, der gælder for  

 den højest opnåelige pensionsalder, jfr. § 10, stk. 1. Det samme gælder,  

 såfremt den afdøde ægtefælle oppebar pension efter § 12.
 Stk. 3.  Såfremt den afdøde ægtefælles alder efter  

 fradrag af det antal år, ægteskabet har varet, overstiger den længstlevende  

 ægtefælles alder ved førstafdødes død med mere end 10 år, nedsættes  

 ægtefællepensionen efter stk. 1-2 med 2 pct. for hvert år, forskellen  

 overstiger 10 år.
 § 18.  Såfremt et medlems efterlevende ægtefælle er  

 berettiget til mere end een ægtefællepension på grundlag af ansættelse, som  

 efter § 8 kan medregnes i pensionsalderen, sker der kun udbetaling af den  

 ægtefællepension, der er størst.
V.
Børnepension m.v.
§ 19 Et pensioneret medlem er berettiget til børnepensionstillæg for sine børn.
 Stk. 2.  Når et medlem eller pensioneret medlem afgår  

 ved døden, er hans børn berettigede til børnepension.
 Stk. 3.  Retten efter stk. 1 og 2 omfatter stedbørn, som  

 er medtaget til forsørgelse i det fælles hjem.
 Stk. 4.  For hvert barn kan der kun udbetales een ydelse  

 efter reglerne i stk. 1-3. Er betingelserne i stk. 1 og 2 til stede samtidig,  

 foretages udbetaling efter stk. 2.
§ 20 Børnepensionstillæg og børnepension udgør for hvert barn 2.150 kr. årlig.  

 Børnepension til forældreløse børn udgør dog for hvert barn 4.300 kr. årlig.
Stk. 2.  Børnepensionstillæg i forbindelse med  

 egenpension og børnepension i forbindelse med ægtefællepension kan dog ikke  

 overstige den pensionsgivende lønningsindtægt.
Det samme gælder  

 børnepensioner til et medlems efterlevende børn tilsammen.
§ 21 Retten til pension efter § 19 vedvarer indtil barnets fyldte 18. år.
Hvis  

 barnets uddannelse ikke er afsluttet på dette tidspunkt, og forholdene taler  

 derfor, kan bestyrelsen dog tillade, at der ydes hel eller delvis pension,  

 indtil uddannelsen er afsluttet.
VI.
Særregler.
§ 22 Ved fastsættelse af pension efter §§ 10 og 17 beregnes for opera- og  

 korpersonalets vedkommende hvert ansættelsesår efter det fyldte 25. år til en  

 pensionsalder på 1,6 år for kvinder og på 1,4 år for mænd.
§ 23 Ved fastsættelse af pension efter §§ 10 og 17 beregnes for  

 balletpersonalets vedkommende hvert ansættelsesår efter det fyldte 25. år til  

 en pensionsalder på 1,75 år.
§ 24 Ved beregning af pensionsalder i henhold til §§ 22 og 23 indgår dele af  

 ansættelsesår med den for medlemmet gældende kvalificerede beregningsfaktor.  

 Ved slutberegning af pensionen medtages kun hele år.
§ 25 Når et medlem af pensionsfonden bliver afskediget efter at være fyldt 60  

 år, men inden sit fyldte 70. år som følge af, at han har opnået den  

 aldersgrænse, der gælder for vedkommende stilling, fastsættes pensionen efter  

 §§ 10 og 17 på grundlag af den pensionsalder, han ville have opnået ved  

 tjeneste indtil 70-års alderen.
VII.
Efterindtægt.
§ 26 gtefællen efter et medlem, som oppebar pension fra pensionsfonden, er  

 berettiget til efterindtægt, medmindre ægteskabet var opløst ved skilsmisse.  

 Efterlader den pågældende sig ikke ægtefælle, men børnepensionsberettigede  

 børn, er disse berettigede til efterindtægt.
 Stk. 2.  Efterindtægt efter en person, som ved sin død  

 var berettiget til ægtefællepension i henhold til dette reglement, tilkommer  

 de børn af den pågældende, der er berettigede til børnepension efter den  

 først afdøde ægtefælle.
§ 27 Efterindtægt udgør for hver måned et beløb svarende til den sidst  

 udbetalte pension.
§ 28 Retten til efterindtægt omfatter et tidsrum af 3 måneder efter dødsfaldet.
§ 29 Hvis en ægtefælle, som er berettiget til efterindtægt, afgår ved døden  

 inden efterindtægtsperiodens udløb, tilkommer den del af efterindtægten, som  

 ikke er udbetalt ved dødsfaldet, førstafdødes børnepensionsberettigede børn.  

 Så længe denne efterindtægt udbetales til børnene, har disse ikke ret til  

 efterindtægt efter § 26, stk. 2.
 Stk. 2.  Så længe den længstlevende ægtefælles ret til  

 efterindtægt vedvarer, sker der ikke udbetaling af ægtefællepension eller af  

 børnepension til den længstlevende ægtefælles børnepensionsberettigede børn.
Stk. 3.  Børnepension til børn, der er berettigede til  

 efterindtægt i medfør af § 26, stk. 1, udbetales ikke, så længe retten til  

 efterindtægt vedvarer.
I tilfælde, hvor børnepension er større, end  

 efterindtægten ville blive, træder børnepensionen dog i efterindtægtens sted.
VIII.
Opsat pension.
§ 30 Et medlem, der har opnået en pensionsalder på mindst 3 år, og som  

 fratræder sin stilling uden at være berettiget til pension efter § 6, har ret  

 til en pensionsydelse svarende til egenpension beregnet efter § 10, stk. 1,  

 jfr. § 34, på grundlag af hans pensionsalder og pensionsgivende  

 lønningsindtægt ved fratrædelsen (opsat pension). Dette gælder dog ikke, hvis  

 medlemmet overgår til anden ansættelse, som efter § 8 medregnes i hans  

 pensionsalder.
Stk. 2.  Opsat pension udbetales fra den 1. i måneden  

 efter det fyldte 67. år.
Indtræder der efter afskedigelsen  

 erhvervsudygtighed, der medfører tilkendelse af offentlig invalidepension,  

 udbetales pensionen dog fra samme tidspunkt som invalidepensionen.
 Stk. 3.  Retten til opsat pension ophører, såfremt den  

 pågældende på ny ansættes i en stilling, i hvilken ansættelsen efter § 8 kan  

 medregnes i hans pensionsalder.
§ 31 Når en person, der var berettiget til opsat pension, afgår ved døden, har  

 ægtefællen ret til en pension, der udgør 2/3 af den pension, hvortil afdøde  

 var berettiget.
Dette gælder dog ikke, hvis ægteskabet blev indgået på  

 dødslejet eller efter, at den afdøde ægtefælle var fyldt 60 år.
 Stk. 2.  Pension efter stk. 1 udbetales med virkning fra  

 den 1. i måneden efter dødsfaldet.
§ 32 Når en person, der var berettiget til opsat pension, afgår ved døden, er  

 hans børn fra den 1. i måneden efter dødsfaldet berettigede til en pension,  

 der for hvert barn udgør 10 pct. af den pension, hvortil afdøde var  

 berettiget.
For så vidt der ikke udbetales ægtefællepension, udgør pensionen  

 for hvert barn 20 pct. af den opsatte pension.
 Stk. 2.  Pensionen efter stk. 1 i forbindelse med  

 pension til ægtefællen kan dog ikke overstige pensionen efter § 30. Det samme  

 gælder de samlede pensioner til efterlevende børn.
 Stk. 3.  Retten til børnepension efter stk. 1 vedvarer  

 indtil barnets fyldte 18. år.
IX.
Overførelse af pensionsrettigheder fra eller til andre  

 pensionsområder.
§ 33 Ved overgang efter 1. juli 1969 fra pensionsberettigende ansættelse som  

 anført i § 8 til en stilling, hvormed er forbundet medlemsskab af nærværende  

 pensionsfond, fastsættes overførselsbeløbet efter regler svarende til dem,  

 som måtte være gældende inden for statens område.
 Stk. 2.  Tilsvarende regler finder anvendelse ved  

 overgang fra nærværende pensionsfond til et af de i § 8 nævnte områder.
X.
Regulering.
§ 34 Pensioner og efterindtægt efter bestemmelserne i afsnit III-VII  

 dyrtidsreguleres på samme måde som tjenestemandslønninger.
Stk. 2.  Når der sker generel ændring af  

 tjenestemandslønninger, foretages tilsvarende regulering af de i stk. 1  

 nævnte pensioner og efterindtægt.
Egenpensionen og ægtefællepensionens  

 basisbeløb, de i §§ 9 og 10 fastsatte beløbsgrænser samt de efter § 20  

 gældende satser for børnepensionstillæg og børnepension reguleres på samme  

 måde.
 Stk. 3.  Pensioner efter afsnit VIII reguleres efter  

 bestemmelserne i stk. 1-2, når udbetaling påbegyndes.
XI.
Statens tilskud.
§ 35 Staten yder pensionsfonden et løbende tilskud af en sådan størrelse, at  

 det i forbindelse med de i § 52 nævnte indtægter er tilstrækkeligt til  

 dækning af fondens udgifter til pensioner og disses regulering samt  

 administrationen.
 Stk. 2.  Såfremt pensionsfonden ikke længere måtte have  

 nogen formue, yder staten herudover tilskud til dækning af beløb, der skal  

 udredes i anledning af et medlems udtræden af fonden.
 Stk. 3.  Tilskud i henhold til nærværende paragraf  

 afholdes af ministeriet for kulturelle anliggenders budget.
XII.
Samordning med pensioner efter den sociale  

 pensionslovgivning.
§ 36 Ved udbetaling af pension efter dette reglement til personer, der er  

 berettigede til pension i henhold til lov om folkepension eller lov om  

 invalidepension m.v., eller hvis ægtefælle har sådan ret, eller som er  

 berettigede til pension efter lov om pension og hjælp til enker m.fl.,  

 foretages fradrag efter reglerne i §§ 37-38.
 Stk. 2.  For samlevende ægtefæller, der begge oppebærer  

 pension efter dette reglement, eller fra en stilling, i hvilken ansættelsen  

 efter § 8 ville kunne medregnes i pensionsalderen, foretages fradrag kun i  

 den pension, der er størst.
§ 37 For personer, der opfylder betingelserne for at oppebære folkepension med  

 fuldt grundbeløb i henhold til § 3, stk. 2, i lov om folkepension, udgør  

 fradraget for hvert års pensionsalder, som er lagt til grund ved beregningen  

 af pensionen fra pensionskassen, 2 pct. af folkepensionens grundbeløb.
§ 38 For personer, der oppebærer indtægtsbestemt folkepension i henhold til §  

 3, stk. 1, i lov om folkepension, invalidepension i medfør af § 3 i lov om  

 invalidepension m.v. eller pension efter lov om pension og hjælp til enker  

 m.fl. med et grundbeløb, der sammenlagt med pensionen fra pensionsfonden er  

 højere end den samlede pension, der ville komme til udbetaling efter  

 bestemmelserne i § 37, såfremt der var erhvervet ret til fuld folkepension,  

 fradrages det overskydende beløb.
Stk. 2.  For medlemmer, der er afskediget med pension  

 efter bestemmelserne i § 6, stk. 2, jfr. §§ 11-12, og som oppebærer pension i  

 henhold til § 3, stk. 2, i lov om invalidepension m.v., fradrages et beløb  

 svarende til invalidepensionens erhvervsudygtighedsbeløb for enlige.
Det  

 samme gælder for personer, der oppebærer ægtefællepension efter  

 bestemmelserne i § 16, stk. 2, jfr. § 17, stk. 2, samtidig med pension i  

 henhold til § 3, stk. 2, i lov om invalidepension m.v.
§ 39 For de af afsnit XIII omfattede pensioner beregnes fradrag efter § 37 på  

 grundlag af en omregnet pensionsalder.
 Stk. 2.  Omregning efter stk. 1 af pensionsalderen, der  

 er lagt til grund ved fastsættelse af pensioner i henhold til reglement af  

 20. september 1963 med senere ændringer, foretages således:
 Egenpension.
 For administrations- og kapelpersonale:
En pensionsalder For kvindeligt balletpersonale, der er afskediget i alderen 35-40 år med  

 en pensionsprocent på 55 pct., jfr. reglement af 20. september 1963, § 8,  

 stk. 1 d, sidste punktum, omregnes pensionsalderen til 27 år.
Ved tilsvarende  

 afskedigelse af mandligt balletpersonale i alderen 40-50 år med en  

 pensionsprocent på 65 pct. omregnes pensionsalderen til 32 år.
 Enkepension.
 (fælles for alle personalegrupper).
En pensionsalder Stk. 3.  Omregning efter stk. 1 af pensionsalder, der er  

 lagt til grund ved fastsættelse af pensioner i henhold til reglementer, som  

 var gældende forud for reglement af 20. januar 1961 foretages således:
 Egenpension.
 For administrations- og kapelpersonale:
En pensionsalder For kvindeligt balletpersonale, der er afskediget i alderen 35-40 år med  

 en pensionsbrøk på 33/60, jfr. reglement af 30. april 1946, § 8, sidste  

 stykke, omregnes pensionsalderen til 29 år.
Ved tilsvarende afskedigelse af  

 mandligt balletpersonale i alderen 40-50 år med en pensionsbrøk på 39/60  

 omregnes pensionsalderen til 35 år.
 Enkepension.
 (fælles for alle personalegrupper).
En pensionsalder Stk. 4.  Efter retningslinier, der fastsættes af  

 budgetministeriet, kan bestyrelsen tillade, at samordningsfradrag nedsættes  

 eller bortfalder, såfremt den samordnede efterlønsydelse er lavere end  

 pensionen med tillæg af indtægtsbestemt social pension efter de forud for 1.  

 april 1970 gældende regler.
XIII.
Bestemmelser vedrørende pensioner efter hidtidige  

 reglementer.
§ 40 Pensioner i henhold til reglementer, som var gældende forud for dette  

 reglements godkendelse, ydes med grundbeløb, der for personer, som havde  

 opnået pension den 31. marts 1970, udgør det for marts måned 1970 udbetalte  

 pensionsbeløb multipliceret med 100/133. For personer, der opnår pension  

 efter 31. marts 1970, udgør grundbeløbet samme brøkdel af det samlede  

 pensionsbeløb efter de ældre regler med tillæg efter de pr. 1. marts 1970  

 gældende satser.
 Stk. 2.  Grundbeløb efter stk. 1 forhøjes eller  

 nedsættes ved erhvervelse, resp. bortfald, af børnepensionstillæg efter 31.  

 marts 1970.
§ 41 Grundbeløb efter § 40 reguleres efter bestemmelserne i § 34, stk. 1-2.
§ 42 Bestemmelserne i §§ 16, stk. 3, 20, stk. 2 og 21, stk. 1 b) og c) i  

 reglement af 20. september 1963 og dertil svarende regler i tidligere  

 reglementer kommer ikke til anvendelse for de i dette afsnit omhandlede  

 pensioner.
§ 43 Bestemmelserne i § 13 i reglement af 20. september 1963 og dertil svarende  

 regler i tidligere reglementer finder ikke anvendelse, når den ene af to  

 samgifte efter 1. juli 1969 har ansættelse, som kan medregnes i pensionsalder  

 efter reglerne i § 8.
§ 44 Bestemmelsen i § 21, stk. 1 a) i reglement af 20. september 1963 om  

 bortfald af enkepension ved indgåelse af nyt ægteskab og tilsvarende  

 bestemmelser i tidligere reglementer finder ikke anvendelse ved indgåelse af  

 nyt ægteskab efter den 1. juli 1969.
 Stk. 2.  Såfremt en enke, der oppebærer enkepension,  

 tillige er berettiget til ægtefællepension på grundlag af ansættelse, som kan  

 medregnes i pensionsalder efter § 8, sker der kun udbetaling af den pension,  

 der er størst.
XIV.
Forskellige bestemmelser.
§ 45 Afgørelser, som efter dette reglement beror på en helbredsbedømmelse,  

 træffes efter indhentet udtalelse fra Nævnet for helbredsbedømmelser i  

 tjenestemandssager.
 Stk. 2.  Til brug ved afgørelser, som efter dette  

 reglement beror på en helbredsbedømmelse, kan bestyrelsen forlange sådanne  

 helbredsoplysninger, som den anser for nødvendige, samt kræve, at den  

 pågældende underkaster sig særlige undersøgelser, eventuelt under indlæggelse  

 til observation på hospital.
§ 46 Ydelser efter dette reglement udbetales månedlig forud ved hver måneds  

 begyndelse.
 Stk. 2.  Dødsfald i en måned, for hvilken udbetaling har  

 fundet sted, medfører ikke pligt til tilbagebetaling af nogen del af det  

 forud udbetalte beløb.
§ 47 Personer, der er berettigede til ydelser efter dette reglement, kan ikke  

 overdrage, pantsætte eller på anden måde råde over ydelser, der ikke er  

 udbetalt.
XV.
Pensionsfondens administration.
§ 48 Pensionsfonden ledes af en bestyrelse på 4 medlemmer, som har ansvaret for  

 fondens administration og for, at lovgivningens forskrifter og reglerne i  

 dette reglement overholdes.
§ 49 Chefen for Det kongelige Teater og Kapel er formand for pensionsfondens  

 bestyrelse.
 Stk. 2.  2 medlemmer af bestyrelsen beskikkes af  

 ministeriet for kulturelle anliggender, det ene efter forudgående forhandling  

 med budgetministeriet.
Stk. 3.  1 medlem af bestyrelsen vælges for et tidsrum  

 af 5 år ad gangen blandt de med pensionsret ansatte ved et fællesmøde mellem  

 bestyrelserne for de forhandlingsberettigede organisationer, der omfatter  

 pensionsberettiget personale.
Genvalg kan finde sted.
§ 50 Formanden bestemmer, hvem der i hans forfald skal fungere som hans  

 stedfortræder.
Stk. 2.  Bestyrelsen er beslutningsdygtig, når 3 af dens  

 medlemmer, herunder formanden eller hans stedfortræder, er til stede.
I  

 tilfælde af stemmelighed er formandens - i dennes forfald hans stedfortræders  

 - stemme afgørende.
Ethvert af bestyrelsens medlemmer er berettiget til at  

 forelægge en af bestyrelsen truffen beslutning til endelig afgørelse i  

 ministeriet for kulturelle anliggender.
Stk. 3.  Formanden, eventuelt hans stedfortræder,  

 sammenkalder bestyrelsen, når han finder anledning dertil, eller et medlem af  

 bestyrelsen fremsætter ønske derom.
Over forhandlingerne føres et referat,  

 der godkendes af de ved mødet tilstedeværende bestyrelsesmedlemmer.  

 Bestyrelsen bestemmer selv sin forretningsorden.
§ 51 Til pensionsfonden kan knyttes en aktuar, der beskikkes af ministeriet for  

 kulturelle anliggender efter indstilling fra bestyrelsen.
 Stk. 2.  Pensionsfondens løbende forretninger varetages  

 på bestyrelsens ansvar af Det kongelige Teaters kontorchef og hovedbogholder.  

 Disse vil, så længe de bestrider nævnte hverv, ikke kunne være medlem af  

 bestyrelsen.
 Stk. 3.  Til at forpligte pensionsfonden, herunder ved  

 kvittering for og transport af de på pensionsfondens navn noterede  

 værdipapirer, kræves underskrift af formanden eller en af formanden dertil  

 bemyndiget i forening med kontorchefen eller hovedbogholderen.
 Stk. 4.  Ministeriet for kulturelle anliggender træffer  

 efter forhandling med budgetministeriet bestemmelse om, hvilket beløb der kan  

 anvendes til fondens administration og revision.
XVI.
Regnskab, budget og revision.
§ 52 Pensionsfondens formue skal med fradrag af en passende kontant  

 kassebeholdning anbringes på følgende måde:
 De aktiver, hvori formuen er anbragt, skal lyde på - og så vidt muligt -  

 noteres på fondens navn samt forsynes med ministeriet for kulturelle  

 anliggenders forbudspåtegning.
§ 53 a.
Regnskab.
 Pensionsfondens regnskabsår løber fra 1. april til 31. marts.
Driftsregnskabet skal udvise udgifter til pensionerne og administrationen  

 samt indtægten ved medlemsbidrag i henhold til § 58, renter af formuen,  

 udtrækningsgevinst og eventuelt tilskud fra staten.
Et overskud opnået uden  

 statstilskud overføres til driften for det nye regnskabsår.
 Pensionsfondens formue skal udgøre det beløb, der er konstateret ved en  

 pr. 31. marts 1962 optaget status - dog således, at beløb, der udbetales af  

 eller indbetales til fonden i anledning af et medlems udtræden af eller  

 indtræden i fonden, henholdsvis tages fra eller lægges til formuen.
 Ved udtrækning af værdipapirer foretages nyanbringelse i overensstemmelse  

 med reglerne i § 52.
b.
Budget.
Forud for hvert regnskabsårs begyndelse - dog senest den 1. februar -  

 forelægger bestyrelsen for ministeriet for kulturelle anliggender et budget  

 indeholdende et skøn over det kommende års indtægter og udgifter.
Såfremt  

 budgettet udviser underskud uden tilskud fra staten, og der ikke er dækning  

 herfor ved et tidligere opsamlet overskud, yder staten a contotilskud af en  

 sådan størrelse, at der er dækning for fondens udgifter.
I forbindelse med  

 regnskabsaflæggelsen for det afsluttede regnskabsår foretages eventuel  

 regulering af de foreløbigt udbetalte statstilskud.
c.
Revision.
 Pensionsfondens regnskaber revideres af en af 2. revisionsdepartement  

 udpeget revisor.
 Det reviderede og af bestyrelsen underskrevne regnskab indsendes inden  

 udgangen af august måned til ministeriet for kulturelle anliggender.
 Årsregnskabet udsendes til personalets forhandlingsberettigede  

 organisationer.
§ 54 Såfremt der sker ændringer i de for statens tjenestemænd gældende  

 pensionsregler, vil nærværende reglement være at optage til revision.
XVIII.
Ikrafttrædelses- og overgangsbestemmelser.
§ 55 Dette reglement træder i kraft, når det er godkendt af ministeriet for  

 kulturelle anliggender og budgetministeriet.
 Stk. 2.  De i reglementet indeholdte regler har virkning  

 fra 1. juli 1969. Bestemmelserne i afsnit XII og XIII har dog først virkning  

 fra 1. april 1970.
 Stk. 3.  Reglement for Det kongelige Teaters  

 pensionsfond af 20. september 1963 ophæves.
§ 56 Et medlem, der er fratrådt sin stilling efter den 1. juli 1969, men før  

 dette reglements godkendelse, kan inden for en frist af 6 måneder efter  

 reglementets godkendelse vælge mellem at blive behandlet i pensionsmæssig  

 henseende efter bestemmelserne i dette reglement eller efter reglerne i  

 hidtil gældende reglement.
Det samme gælder enker efter medlemmer, der er  

 afgået ved døden i tiden mellem den 1. juli 1969 og tidspunktet for dette  

 reglements godkendelse.
§ 57 Pensionsalderen for medlemmer, som er optaget i pensionsfonden inden 1.  

 juli 1969, og som ved dette reglements godkendelse har erhvervet  

 pensionsalder efter de hidtil gældende regler, omregnes på  

 pensioneringstidspunktet på grundlag af den pensionsalder, der ville være  

 opnået efter de hidtidige regler.
 Stk. 2.  Omregning efter stk. 1 foretages således:
En pensionsalder efter de hidtidige regler for administrations- og kapelpersonale:
under 10 år omregnes til 25 år Såfremt kvindeligt balletpersonale afskediges i alderen 35-40 år med en  

 pensionsprocent på 55 pct., jfr. reglement af 20. september 1963, § 8, stk. 1  

 d., sidste punktum, omregnes pensionsalderen til 27 år.
Ved tilsvarende  

 afskedigelse af mandligt balletpersonale i alderen 40-50 år med en  

 pensionsprocent på 65 pct. omregnes pensionsalderen til 32 år.
 Stk. 3.  Bestyrelsen kan, når særlige forhold taler  

 derfor med godkendelse af ministeriet for kulturelle anliggender efter  

 forhandling med budgetministeriet bestemme, at virksomhed forud for  

 optagelsen i pensionsfonden tages i betragtning ved beregning af  

 pensionsalder efter de hidtidige regler.
 Stk. 4.  Pensionsalderen efter stk. 1-3 anvendes dog  

 ikke som grundlag for beregning af pension, dersom medlemmet efter de øvrige  

 bestemmelser i reglementet har opnået en pensionsalder, der er højere.
 Stk. 5.  Dansere og danserinder, der ved dette  

 reglements godkendelse er fyldt 25 år, og som bliver afskediget efter det  

 fyldte 35. år, kan ved fastsættelsen af pensionsalder vælge mellem beregning  

 i henhold til § 8 eller omregning i henhold til stk. 2.
 Stk. 6.  Den i stk. 5 nævnte valgmulighed gælder også  

 for en efterlevende ægtefælle.
§ 58 For medlemmer, der før 1. juli 1969 er blevet ansat i en stilling som  

 nævnt i § 2, men som af alders- eller helbredsmæssige grunde ikke før dette  

 tidspunkt har kunnet optages i pensionsfonden, indgår ansættelsestid indtil  

 1. juli 1969 i pensionsalderen efter reglerne i § 8 under forudsætning af, at  

 der for den medregnede tid sker efterbetaling af ordinært pensionsbidrag  

 efter de hidtidige regler.
 Stk. 2.  Bestyrelsen kan efter indhentet udtalelse fra  

 nævnet for helbredsbedømmelser i tjenestemandssager bestemme, at de i stk. 1  

 omhandlede medlemmer samt medlemmer, for hvem der hidtil af helbredsmæssige  

 årsager er foretaget afkortning af forhøjet pensionsbidrag i medfør af § 4,  

 stk. 1, i reglement af 20. september 1963, ikke har ret til pension efter §  

 11, stk. 1, såfremt afsked finder sted inden for et nærmere fastsat tidsrum  

 som følge af en lidelse, der har været til hinder for optagelse i  

 pensionsfonden, eller som har givet anledning til afkortning af forhøjet  

 pensionsbidrag.
§ 59 Et medlem, der fratræder sin stilling uden at være berettiget til pension  

 efter § 6, kan i stedet for at bevare ret til opsat pension efter §§ 30-32  

 for medlemstid indtil 1. juli 1969 vælge at få udbetalt pensionsbidrag efter  

 bestemmelserne i § 26 i reglement af 20. september 1963.
 Stk. 2.  Pensionsbidrag, der er tilbagebetalt ved ophør  

 af tidligere medlemsskab af pensionsfonden eller ved fratræden af en  

 stilling, i hvilken ansættelsen efter § 8 kan medregnes i pensionsalderen,  

 skal ved optagelse i pensionsfonden på ny indbetales efter de hidtidige  

 regler.
§ 60 Ved beregning af egenpension til et medlem, der er optaget i  

 pensionsfonden før den 1. juli 1969 med ret til nedsat pension i medfør af  

 bestemmelserne under § 9, stk. 1, i det hidtil gældende reglement, nedsættes  

 pensionen for medlemstid forud for den 1. juli 1969 til den procentdel af  

 fuld pension, hvorom der er truffet bestemmelse.
Det samme gælder ved  

 beregning af ægtefællepension.
 Stk. 2.  Pensionsnedsættelse efter stk. 1 beregnes af  

 den del af pensionen, som svarer til forholdet mellem medlemstiden forud for  

 den 1. juli 1969 og den samlede medlemstid.
 Ministeriet for kulturelle anliggender,  

 den 19. oktober 1973.
 Niels Mathiassen.
 /Bent Rasmussen.
