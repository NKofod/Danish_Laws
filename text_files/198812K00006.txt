Nr LSF 6 Forslag til Lov om folketingsvalg i Grønland Fremsat af statsministeren (Poul Schluter) den 5. oktober 1988 Vedtaget ved tredjebehandling den 8. december 1988 Lov nr. 845 af 21/12/1988 Kapitel 1 Grønlands repræsentation i Folketinget § 1. I Grønland vælges to medlemmer til Folketinget.
 Stk. 2. Folketingsmedlemmerne vælges for 4 år regnet fra den almindelige  

 valgdag i den øvrige del af riget bortset fra Færøerne.
Kapitel 2 Valgret og valgbarhed § 2. Valgret til Folketinget har enhver, som har dansk indfødsret, er  

 fyldt 18 år og har fast bopæl i riget, medmindre vedkommende er umyndiggjort.
 § 3. Følgende personer, der midlertidigt har taget ophold i udlandet, og  

 ægtefæller, der samlever med disse personer, anses for at have fast bopæl i  

 riget:
 1) Personer, der er udsendt for at gøre tjeneste i udlandet som ansat af  

 en offentlig myndighed, en privat virksomhed eller en privat forening i  

 riget.
 2) Personer, der opholder sig i udlandet som ansat i en international  

 organisation, hvoraf Danmark er medlem.
 3) Personer, der er udsendt for at gøre tjeneste i udlandet af en  

 hjælpeorganisation i riget.
 4) Personer, der opholder sig i udlandet i uddannelsesøjemed.
 5) Personer, der opholder sig i udlandet af helbredsmæssige grunde.
 6) Personer, der opholder sig i udlandet, og som i henseende til  

 tilknytningen til riget ganske må sidestilles med de personer, der er nævnt i  

 nr. 1-5.
 § 4. Ingen kan udøve valgret uden at være optaget på valglisten.
 § 5. Valgbar til Folketinget er enhver, som har valgret efter § 2, jf. §  

 3, medmindre vedkommende er straffet for en handling, der i almindeligt  

 omdømme gør den pågældende uværdig til at være medlem af Folketinget, jf.  

 grundlovens §§ 30 og 33.
 Stk. 2. En person kan dog altid opstille til valg uanset indsigelser om  

 manglende valgbarhed.
 § 6. Ingen kan opstilles til valg uden selv at have anmeldt sig som  

 kandidat til valget.
Kapitel 3 Valgkredse.
Valgets ledelse Valgkredse § 7. Grønland udgør eet valgområde.
§ 8. Hver kommune er delt i valgkredse som angivet i bilaget til denne  

 lov.
Valgkredsene omfatter de byer og bygder m.v., der er nævnt i bilaget.  

 Statsministeren kan ved bekendtgørelse foretage ændringer i  

 valgkredsinddelingen.
 Stk. 2. Kommunalbestyrelsen kan bestemme, at en valgkreds skal inddeles i  

 afstemningsdistrikter.
Valgets ledelse § 9. Valget ledes af rigsombudsmanden i Grønland.
 Stk. 2. Rigsombudsmanden fører en valgbog, hvori indføres alle væsentlige  

 oplysninger om valget samt resultatet heraf.
 § 10. I hver kommune ledes valget af en valgbestyrelse.
 Stk. 2. Valgbestyrelsen består af kommunalbestyrelsens formand og mindst 2  

 andre kommunalbestyrelsesmedlemmer, der vælges af kommunalbestyrelsen.  

 Kommunalbestyrelsens formand er formand for valgbestyrelsen.
Stk. 3. Valgbestyrelsens afgørelser træffes ved stemmeflertal.
I tilfælde  

 af stemmelighed gør formandens stemme udslaget.
Stk. 4. Valgbestyrelsen fører en valgbog, der autoriseres af  

 kommunalbestyrelsen.
Valgbogen tilvejebringes af rigsombudsmanden.
I  

 valgbogen indføres alle væsentlige oplysninger om valget i kommunen samt  

 resultatet heraf.
Valgresultatet opgøres for hver valgkreds for sig med en  

 samlet opgørelse for hele kommunen.
 § 11. Valgbestyrelsen udpeger for hver af kommunens valgkredse en leder af  

 afstemningen i valgkredsen.
Stk. 2. Såfremt en valgkreds er delt i flere afstemningsdistrikter,  

 udpeges tillige en leder af afstemningen i de afstemningsdistrikter, hvor  

 valgkredsens valgsted ikke ligger.
Valgkredsens leder fungerer som  

 afstemningsleder i det afstemningsdistrikt, hvor valgkredsens valgsted  

 ligger.
Stk. 3. Afstemningslederne udpeges blandt de vælgere, der har bopæl i  

 valgkredsen, henholdsvis afstemningsdistriktet.
Enhver vælger har pligt til  

 at påtage sig hvervet som afstemningsleder.
Stk. 4. Afstemningslederne fører en valgbog, der autoriseres af  

 kommunalbestyrelsen.
Valgbogen tilvejebringes af rigsombudsmanden.
I  

 valgbogen indføres alle væsentlige oplysninger om afstemningen i valgkredsen  

 henholdsvis afstemningsdistriktet samt resultatet heraf.
Er valgkredsen delt  

 i afstemningsdistrikter, opgøres valgresultatet for hvert afstemningsdistrikt  

 for sig med en samlet opgørelse for hele valgkredsen.
 § 12. Valgbestyrelsen udpeger et antal tilforordnede vælgere til at bistå  

 afstemningslederne ved valget.
Stk. 2. De tilforordnede vælgere udpeges blandt de vælgere, der har bopæl  

 i valgkredsen henholdsvis afstemningsdistriktet.
Enhver vælger har pligt til  

 at påtage sig hvervet som tilforordnet vælger.
Kapitel 4 Valglister § 13. Vælgerne skal optages på valglisten i den kommune, hvor de er  

 tilmeldt folkeregisteret, jf. dog §§ 14 og 15.
 Stk. 2. Valglisten består af en hovedliste, jf. § 16, og en  

 tilflytterliste, jf. § 18.
 § 14. Vælgere, der er tilmeldt folkeregisteret for områder i Grønland uden  

 for den kommunale inddeling, skal optages på valglisten i Nuuk (Godthåb)  

 Kommune.
§ 15. Vælgere, der er omfattet af § 3, og som sidst har været tilmeldt  

 folkeregisteret i en kommune, skal efter anmodning optages på valglisten i  

 denne kommune.
Anmodning om optagelse skal indgives til kommunalbestyrelsen.
Stk. 2. Vælgere, der er omfattet af § 3, og som sidst har været tilmeldt  

 folkeregisteret for områder i Grønland uden for den kommunale inddeling, skal  

 efter anmodning optages på valglisten i Nuuk Kommune.
Anmodning om optagelse  

 skal indgives til Grønlands hjemmestyres Danmarkskontor.
Stk. 3. Anmodningen forelægges for rigsombudsmanden til afgørelse med  

 attestation af, at den pågældende har dansk indfødsret, er fyldt 18 år og  

 ikke er umyndiggjort, samt med oplysning om, hvornår vedkommende sidst har  

 været optaget i kommunens folkeregister, henholdsvis folkeregisteret for  

 områder i Grønland uden for den kommunale inddeling.
Rigsombudsmandens  

 afgørelse kan ikke indbringes for anden administrativ myndighed.
Stk. 4. Afgørelser om optagelse på valglisten gælder i 2 år fra  

 afgørelsens dato.
Hvis vælgeren inden udløbet af denne periode indgiver  

 anmodning om fornyet optagelse på valglisten, forlænges perioden, indtil der  

 er truffet afgørelse.
 Stk. 5. Nærmere regler om fremgangsmåden ved optagelse på valglisten kan  

 fastsættes af statsministeren.
 § 16. Kommunalbestyrelsen udarbejder hvert år i januar måned en hovedliste  

 over kommunens vælgere, jf. §§ 13-15. Hovedlisten gælder fra den 1. marts til  

 den sidste dag i februar måned det følgende år.
 Stk. 2. På hovedlisten skal optages:
 1) De personer, der har valgret den 1. marts.
2) De personer, der i løbet af det år, for hvilket valglisten gælder, vil  

 komme til at opfylde aldersbetingelsen for valgret, og som den 1. marts  

 opfylder de øvrige valgretsbetingelser.
For hver af disse personer skal  

 anføres den dag i året, da valgretten indtræder.
 Stk. 3. Hovedlisten udarbejdes på grundlag af kommunens folkeregister.  

 Hovedlisten for Nuuk Kommune udarbejdes tillige på grundlag af  

 folkeregisteret for områder i Grønland uden for den kommunale inddeling.
 § 17. Hovedlisten udarbejdes for hver valgkreds for sig, jf. § 8. Er  

 valgkredsen inddelt i afstemningsdistrikter, udarbejdes listen med særskilte  

 afsnit for hvert afstemningsdistrikt.
 Stk. 2. Hovedlisten skal indeholde vælgernes navn, fødselsdato, bopæl og  

 løbenummer samt en anmærkningsrubrik, jf. § 16, stk. 2, nr. 2, 2. punktum, og  

 en rubrik til afmærkning.
 § 18. Kommunalbestyrelsen fører en tilflytterliste til hovedlisten, jf. §  

 16. Tilflytterlisten udarbejdes som nævnt i § 17.
 Stk. 2. På tilflytterlisten skal optages:
1) Vælgere, der i årets løb flytter til kommunen, og som ikke efter  

 reglerne i §§ 14 eller 15 er optaget på kommunens valgliste.
Optagelse er  

 betinget af, at flytningen er anmeldt til kommunens folkeregister.
 2) Vælgere, der midlertidigt har taget ophold i udlandet, og som i årets  

 løb anmoder om optagelse på valglisten efter reglen i § 15.
Stk. 3. På tilflytterlisten i Nuuk Kommune skal endvidere optages vælgere,  

 der i årets løb flytter til et område i Grønland uden for den kommunale  

 inddeling, og som ikke efter reglerne i §§ 13 eller 15 er optaget på  

 kommunens valgliste.
Optagelse er betinget af, at flytningen er anmeldt til  

 folkeregisteret for områder i Grønland uden for den kommunale inddeling.
Stk. 4. Vælgere, der er omfattet af stk. 2, nr. 1, og stk. 3, optages ikke  

 på tilflytterlisten, hvis flytningen er sket eller anmeldt senere end  

 18.-dagen før valgdagen.
Vælgere, der er omfattet af stk. 2, nr. 2, optages  

 ikke på tilflytterlisten, hvis afgørelse er truffet senere end 18.-dagen før  

 valgdagen.
 Stk. 5. Nærmere regler om fremgangsmåden ved optagelse på tilflytterlisten  

 fastsættes af statsministeren.
 § 19. Personer, der efter at være optaget på valglisten flytter fra  

 kommunen eller området i Grønland uden for den kommunale inddeling, eller  

 hvis midlertidige ophold i udlandet ophører, skal slettes af valglisten,  

 medmindre de efter reglerne i §§ 13, 14 eller 15 skal forblive optaget på  

 kommunens valgliste.
 Stk. 2. Slettelse foretages ikke, hvis flytningen er sket eller anmeldt  

 senere end 18.-dagen før valgdagen, medmindre flytningen sker til udlandet,  

 jf. dog § 15.
 Stk. 3. Nærmere regler om fremgangsmåden ved slettelse af valglisten  

 fastsættes af statsministeren.
§ 20. Hovedlisten fremlægges af kommunalbestyrelsen i to uger i februar  

 måned på et alment tilgængeligt sted i kommunen.
Samtidig fremlægges i hver  

 valgkreds den del af hovedlisten, der gælder for valgkredsen.
 Stk. 2. Såfremt hovedlisten er udarbejdet i særskilte afsnit for enkelte  

 afstemningsdistrikter, jf. § 17, stk. 1, fremlægges valgkredsens hovedliste i  

 det afstemningsdistrikt, hvor valgkredsens valgsted ligger, medens der i  

 hvert af valgkredsens øvrige afstemningsdistrikter fremlægges den del af  

 hovedlisten, der gælder for distriktet.
 Stk. 3. Kommunalbestyrelsen bekendtgør tid og sted for fremlæggelsen af  

 hovedlisten.
 § 21. Enhver kan fremsætte indsigelser over for kommunalbestyrelsen om  

 fejl ved valglisten.
 Stk. 2. Kommunalbestyrelsen skal snarest muligt behandle indsigelser mod  

 valglisten og i givet fald berigtige fejlene ved rettelser i valglisten.  

 Sådanne rettelser kan foretages til og med valgdagen.
 Stk. 3. Kommunalbestyrelsen skal underrette klageren samt enhver, der på  

 grund af en indsigelse slettes af eller optages på valglisten, om sin  

 afgørelse.
Stk. 4. Kommunalbestyrelsens afgørelse efter stk. 2 kan indbringes for  

 rigsombudsmanden.
Rigsombudsmandens afgørelse kan ikke indbringes for anden  

 administrativ myndighed.
 § 22. Kommunalbestyrelsen skal til og med valgdagen berigtige valglisten,  

 hvis kommunen modtager meddelelse om dødsfald, umyndiggørelse, ophævelse af  

 umyndiggørelse eller erhvervelse henholdsvis fortabelse af dansk indfødsret.
§ 23. Valglisten anvendes ved folketingsvalg og folkeafstemninger, der  

 afholdes i det år, for hvilket valglisten gælder.
Skal listen anvendes ved  

 mere end een afstemning, skal kommunalbestyrelsen sørge for, at der til brug  

 ved de senere afstemninger foreligger fuldstændig afskrift af listen, eller  

 at der på listen indrettes en ny rubrik til afmærkning ved overklæbning af  

 den tidligere anvendte afmærkningsrubrik.
Kapitel 5 Forberedelserne til valget Valgets udskrivelse § 24. Valg til Folketinget udskrives ved kongeligt åbent brev.
Det kan ved  

 det kongelige åbne brev overlades til rigsombudsmanden at fastsætte en anden  

 dag for valgets afholdelse end den, der er fastsat for den øvrige del af  

 riget bortset fra Færøerne.
 § 25. Rigsombudsmanden bekendtgør dagen for valgets afholdelse samt  

 fristen for indlevering af kandidatanmeldelser, jf. § 27, stk. 1. Samtidig  

 underretter rigsombudsmanden valgbestyrelserne herom.
Stk. 2. Valgbestyrelserne bekendtgør snarest dagen for valgets afholdelse  

 og tidsrummet for afstemningen samt fristen for indlevering af  

 kandidatanmeldelser.
Endvidere bekendtgøres navnene på de personer, der er  

 udpeget som afstemningsledere i de enkelte valgkredse og  

 afstemningsdistrikter i kommunen.
Samtidig underretter valgbestyrelserne  

 afstemningslederne herom.
Stk. 3. Afstemningslederne bekendtgør snarest meddelelsen fra  

 valgbestyrelsen.
Endvidere bekendtgøres afstemningsstederne inden for  

 valgkredsen.
 Stk. 4. Bekendtgørelse efter stk. 2 og 3 sker ved opslag og i øvrigt efter  

 kommunalbestyrelsens og afstemningslederens nærmere bestemmelse.
Kandidater § 26. En person, der vil anmelde sig som kandidat til valget, kan enten  

 opstille som kandidat for et parti, der er repræsenteret i Grønlands  

 Landsting, eller som kandidat uden for partierne.
En kandidat, der vil  

 opstille for et parti, skal godkendes af partiet.
En kandidat, der opstiller  

 uden for partierne, skal anbefales af mindst 100 af valgområdets vælgere som  

 stillere.
 Stk. 2. Kandidater, der opstiller uden for partierne, kan aftale at ville  

 støtte hinanden (kandidatforbund).
Stk. 3. Ingen kan være kandidat for mere end eet parti eller kandidat for  

 et parti og samtidig kandidat uden for partierne.
En kandidat kan ikke være  

 deltager i mere end eet kandidatforbund.
Stk. 4. En vælger kan ikke være stiller for flere kandidater.
Den, der som  

 stiller anbefaler flere kandidater, kan ikke anses som stiller for nogen af  

 kandidaterne.
 § 27. Anmeldelse af kandidater indgives til en valgbestyrelse.  

 Rigsombudsmanden fastsætter fristen for indgivelse af kandidatanmeldelser.  

 Anmeldelserne skal ske på en formular, der tilvejebringes af  

 rigsombudsmanden.
Stk. 2. En kandidatanmeldelse kan kun omfatte een kandidat.
For hver  

 kandidat skal opstilles en eller to stedfortrædere.
Såfremt der opstilles to  

 stedfortrædere, skal det i anmeldelsen angives, i hvilken rækkefølge de  

 pågældende skal træde i kandidatens sted.
Kandidatanmeldelsen skal indeholde  

 oplysning om kandidatens og stedfortrædernes navne, personnumre, stilling og  

 bopæl.
I anmeldelsen skal endvidere angives navn og bopæl på en vælger,  

 hvortil der ud over kandidaten kan rettes henvendelse, hvis anmeldelsen er  

 mangelfuld.
Kandidatanmeldelsen skal være underskrevet af kandidaten og  

 stedfortræderne.
Underskrifterne kan ske enten på selve anmeldelsen eller på  

 genparter af denne.
Stk. 3. Samme person kan være stedfortræder for flere kandidater.
En  

 kandidat kan samtidig være stedfortræder for andre kandidater.
 Stk. 4. Kandidater, der opstiller for et parti, skal angive dette i  

 anmeldelsen.
Stk. 5. Kandidater, der opstiller uden for partierne, skal angive dette i  

 anmeldelsen.
Anmeldelsen skal endvidere være underskrevet af kandidatens  

 stillere og indeholde oplysning om hver enkelt stillers navn, personnummer og  

 bopæl.
Underskrifterne kan ske enten på selve anmeldelsen eller på genparter  

 af denne.
Oplysningerne om stillernes navne er offentligt tilgængelige.
Stk. 6. Kandidater, der har indgået kandidatforbund med en eller flere  

 andre kandidater, skal angive dette i anmeldelsen.
De pågældende kandidater  

 skal ved deres underskrift have godkendt kandidatforbundet.
Underskrifterne  

 kan ske enten på selve anmeldelsen eller på genparter af denne.
 § 28. Valgbestyrelsen underretter straks efter fristen for anmeldelse af  

 kandidater skriftligt rigsombudsmanden om de modtagne anmeldelser med  

 oplysning om, hvorvidt valgbestyrelsen mener, at anmeldelserne er gyldige.  

 For kandidater, der opstiller uden for partierne, oplyses tillige antallet af  

 godkendte stillere.
§ 29. Landstingets partier skal inden udløbet af fristen for  

 kandidatanmeldelser, jf. § 27, stk. 1, skriftligt meddele rigsombudsmanden,  

 hvilke kandidater partiet kan godkende.
Kandidater, der ikke godkendes af  

 vedkommende parti, kan ikke opstille til valget som kandidat for partiet.
§ 30. Når rigsombudsmanden har modtaget den indberetning, der er nævnt i §  

 28, fra valgbestyrelserne og den meddelelse, der er nævnt i § 29, fra  

 landstingets partier, træffer rigsombudsmanden endelig beslutning om,  

 hvorvidt de indkomne anmeldelser skal anerkendes som gyldige.
Hvis  

 rigsombudsmanden mener, at en kandidatanmeldelse på grund af væsentlige  

 mangler må erklæres ugyldig, skal rigsombudsmanden straks meddele dette til  

 kandidaten eller til den vælger, der er anført i anmeldelsen.
Senest 2 døgn  

 efter afgivelsen af meddelelsen kan der foretages en afhjælpning af  

 manglerne.
§ 31. Rigsombudsmanden bekendtgør snarest muligt navnene på de opstillede  

 kandidater og disses stedfortrædere i den anmeldte rækkefølge.
Kandidater,  

 der opstiller for et parti, anføres i alfabetisk rækkefølge særskilt for  

 hvert parti.
Partierne anføres i alfabetisk rækkefølge.
Kandidater, der  

 opstiller uden for partierne, anføres til sidst i alfabetisk rækkefølge med  

 oplysning om indgåede kandidatforbund.
Samtidig underrettes  

 valgbestyrelserne, der sørger for, at meddelelsen bekendtgøres i alle  

 valgkredse og afstemningsdistrikter.
Bekendtgørelsen sker som nævnt i § 25,  

 stk. 4.
§ 32. Såfremt der kun er opstillet to kandidater til valget, aflyser  

 rigsombudsmanden afstemningen og erklærer de opstillede kandidater for valgt  

 uden afstemning.
De anmeldte stedfortrædere for kandidaterne betragtes som  

 stedfortrædere i den rækkefølge, der er angivet i kandidatanmeldelserne.
Stemmesedler § 33. Rigsombudsmanden tilvejebringer stemmesedler til brug ved  

 afstemningen.
På stemmesedlerne skal være trykt ordet  

 »Folketingsvalg« på dansk og grønlandsk.
 Stk. 2. Rigsombudsmanden sender stemmesedlerne til valgbestyrelserne, der  

 sørger for, at afstemningslederne forsynes med det nødvendige antal  

 stemmesedler.
Kapitel 6 Afstemning på valgdagen § 34. Stemmeafgivningen sker i hvert afstemningsdistrikt i et lokale, der  

 anvises af kommunalbestyrelsen.
Stk. 2. Afstemningslederen sørger for, at der i afstemningslokalet findes  

 det nødvendige antal stemmerum og stemmekasser.
Stemmerum skal være indrettet  

 således, at der kan afgives stemme, uden at andre kan se, hvorledes vælgeren  

 stemmer.
Stemmerum skal være forsynet med det nødvendige udstyr til  

 stemmeafgivning.
Stemmekasser skal være indrettet således, at ingen  

 stemmeseddel kan tages ud, uden at stemmekassen åbnes.
Stemmekassen skal  

 kunne aflåses.
Stk. 3. I stemmelokalet og i stemmerummet skal der være opslag, der  

 angiver navnene på de opstillede kandidater og disses stedfortrædere i den  

 anmeldte rækkefølge.
Kandidater, der opstiller for et parti, anføres i  

 alfabetisk rækkefølge særskilt for hvert parti.
Partierne anføres i  

 alfabetisk rækkefølge.
Kandidater, der opstiller uden for partierne, anføres  

 til sidst i alfabetisk rækkefølge.
Såfremt to eller flere kandidater uden for  

 partierne har indgået kandidatforbund, skal opslaget indeholde oplysning  

 herom.
 Stk. 4. Afstemningslederen sørger i øvrigt for, at der på  

 afstemningsstedet er truffet de nødvendige forberedelser til afstemningen,  

 herunder at valglister og stemmesedler er til stede.
§ 35. Afstemningen begynder kl. 9 og fortsætter til kl. 20, og så længe  

 der endnu derefter indfinder sig vælgere for at stemme.
Afstemningen sluttes,  

 når ingen vælger tilkendegiver at ville stemme, uanset at der gives  

 opfordring hertil.
Afstemningen kan sluttes tidligere, hvis samtlige vælgere  

 har afgivet deres stemme.
Stk. 2. Inden stemmeafgivningens begyndelse viser afstemningslederen de  

 tilstedeværende, at stemmekasserne er tomme.
Derefter skal kasserne straks  

 låses.
§ 36. Valgret udøves ved personligt fremmøde på afstemningsstedet.  

 Vælgeren skal på forespørgsel give afstemningslederen oplysning om navn,  

 bopæl og fødselsdato og på forlangende fremlægge dokumentation for sin  

 identitet.
Afstemningslederen afmærker vælgerens navn på valglisten og  

 udleverer derefter en stemmeseddel til vælgeren.
§ 37. Stemmeafgivningen sker i stemmerummet, hvor kun vælgeren må være til  

 stede.
På stemmesedlen anfører vælgeren navnet på et parti, der har  

 kandidater opstillet til valget, eller navnet på en af de opstillede  

 kandidater, eventuelt med tilføjelse af partinavnet.
Stk. 2. Når stemmeafgivningen er foretaget, sammenfolder vælgeren  

 stemmesedlen således, at ingen kan se, hvordan der er stemt.
Derefter lægger  

 vælgeren stemmesedlen i stemmekassen.
Stk. 3. En vælger kan få ombyttet sin stemmeseddel, hvis den er fejlagtigt  

 udfyldt eller ved uagtsomhed gjort ubrugelig.
Ombytning kan ikke ske, efter  

 at stemmesedlen er lagt i stemmekassen.
Afstemningslederen opbevarer den  

 tilbageleverede stemmeseddel særskilt.
§ 38. Vælgere, der på grund af manglende førlighed, svagelighed eller  

 lignende ikke kan bevæge sig ind i stemmelokalet eller stemmerummet eller i  

 øvrigt foretage stemmeafgivningen på den foreskrevne måde, jf. § 37, kan  

 forlange fornøden hjælp til stemmeafgivningen.
Der kan herved ske de  

 nødvendige lempelser i den foreskrevne fremgangsmåde, herunder gives adgang  

 til at foretage stemmeafgivning umiddelbart uden for stemmelokalet.
Stk. 2. Hjælp til stemmeafgivningen ydes af afstemningslederen og en  

 tilforordnet vælger.
En blind eller svagsynet vælger kan dog forlange hjælp  

 af en person, der er udpeget af vælgeren selv.
 Stk. 3. Hjælp til udfyldning af stemmesedlen kan kun ydes, såfremt  

 vælgeren umiddelbart over for dem, der yder hjælp, utvetydigt kan  

 tilkendegive, på hvilket parti eller hvilken kandidat vælgeren ønsker at  

 stemme.
§ 39. Afstemningslederen kan bestemme, at der i stemmelokalet foruden de  

 personer, som forestår afstemningen, kun må opholde sig vælgere, der skal  

 afgive stemme.
Endvidere kan afstemningslederen begrænse antallet af  

 tilstedeværende vælgere, når ordensmæssige hensyn kræver det.  

 Afstemningslederen påser, at vælgerne ikke udsættes for valgagitation i  

 stemmelokalet.
De tilstedeværende skal i øvrigt rette sig efter  

 afstemningslederens anvisninger.
§ 40. De personer, der forestår afstemningen, må ikke under afstemningen  

 give en vælger råd eller opfordring med hensyn til, hvilket parti eller  

 hvilken kandidat vælgeren skal stemme på.
De må ikke over for uvedkommende  

 oplyse, om en vælger har været til stede for at afgive stemme eller i øvrigt  

 oplyse forhold vedrørende en vælgers stemmeafgivning.
 Stk. 2. Ingen uvedkommende må føre systematisk kontrol med, at vælgerne  

 møder og afgiver stemme.
§ 41. Når afstemningen er afsluttet, og før stemmeoptællingen påbegyndes,  

 optælles og sammenbindes i særskilte pakker 1) de stemmesedler, der ikke er udleveret, og 2) de stemmesedler, der er tilbageleveret ved ombytning.
 Stk. 2. Derefter foretages stemmeoptælling som nævnt i §§ 53-55.
Kapitel 7 Brevstemmeafgivning § 42. Vælgere, der opholder sig i Grønland, og som er forhindret i at møde  

 frem til afstemningen på valgdagen, kan brevstemme på ethvert folkeregister.
 Stk. 2. Vælgere, der er indlagt på sygehuse eller andre helbredelses- og  

 plejeinstitutioner i Grønland, kan brevstemme på sygehuset eller  

 institutionen.
 Stk. 3. Vælgere, der er indsat i institutioner i Grønland under  

 kriminalforsorgen, kan brevstemme på institutionen.
 Stk. 4. Vælgere, der opholder sig på flyvepladser, vejrstationer m.v. i  

 Grønland uden for den kommunale inddeling, kan brevstemme hos en  

 stemmemodtager, der er udpeget af statsministeren.
 Stk. 5. Vælgere, der har bopæl på afsides beliggende steder i Grønland,  

 der ikke udgør et selvstændigt afstemningsdistrikt, kan brevstemme hos en  

 valgberettiget person, der er udpeget af kommunalbestyrelsen.
 Stk. 6. Vælgere, der opholder sig i den øvrige del af riget, kan  

 brevstemme på et folkeregister eller hos en stemmemodtager, der er udpeget af  

 statsministeren.
 Stk. 7. Vælgere, der opholder sig i udlandet, kan brevstemme på en dansk  

 diplomatisk eller konsulær repræsentation eller hos en stemmemodtager, der er  

 udpeget af statsministeren.
Stk. 8. Søfolk og passagerer om bord på danske skibe i udenrigsfart samt  

 personer, der er ansat på danske havanlæg, kan brevstemme på skibet eller  

 havanlægget.
Skibsføreren eller den, som skibsføreren har udpeget,  

 henholdsvis havanlæggets chef eller den, som chefen har udpeget, fungerer som  

 stemmemodtager.
 § 43. Brevstemmeafgivning kan tidligst finde sted 3 måneder før valget,  

 jf. dog stk. 2.
 Stk. 2. Søfolk på danske skibe i udenrigsfart og deres medsejlende  

 ægtefæller kan afgive brevstemme på skibet fra dagen efter et folketingsvalg  

 med gyldighed for førstkommende folketingsvalg.
§ 44. Brevstemmemateriale til brug ved brevstemmeafgivning i Grønland  

 består af en stemmeseddel som nævnt i § 33, stk. 1, en kuvert, et følgebrev  

 og en yderkuvert.
Rigsombudsmanden tilvejebringer brevstemmematerialet.  

 Brevstemmematerialet skal til enhver tid findes på folkeregistrene i  

 Grønland.
 Stk. 2. Ved brevstemmeafgivning uden for Grønland anvendes det  

 brevstemmemateriale, der er nævnt i § 60 i lov om valg til Folketinget.
§ 45. Vælgere, der ønsker at brevstemme, skal vise fornøden legitimation  

 til brevstemmemodtageren.
Herefter udleveres brevstemmematerialet.
 Stk. 2. På stemmesedlen anføres navnet på et parti, der har kandidater  

 opstillet til valget, eller navnet på en af de opstillede kandidater,  

 eventuelt med tilføjelse af partinavnet.
Stk. 3. Vælgeren udfylder stemmesedlen uden overværelse af andre og lægger  

 den i kuverten.
Derefter udfylder vælgeren følgebrevet og underskriver dette  

 i overværelse af stemmemodtageren, der attesterer stemmeafgivningen.
 Stk. 4. Hvis vælgeren ikke er i stand til at udfylde stemmesedlen eller  

 udfylde og underskrive følgebrevet, skal stemmemodtageren yde den fornødne  

 hjælp, jf. dog stk. 5. Er der ydet hjælp, skal dette fremgå af følgebrevet.
 Stk. 5. Hjælp til udfyldning af stemmesedlen kan kun ydes, såfremt  

 vælgeren umiddelbart over for den, der yder hjælp, utvetydigt kan  

 tilkendegive, på hvilket parti eller hvilken kandidat vælgeren ønsker at  

 stemme.
Stk. 6. Kuverten med stemmesedlen samt følgebrevet lægges i yderkuverten,  

 der sendes til kommunalbestyrelsen i den kommune, hvor vælgeren er optaget på  

 valglisten.
På yderkuverten skal angives vælgerens navn, fødselsdato og  

 bopæl.
§ 46. Stemmemodtagere må ikke i forbindelse med brevstemmeafgivningen give  

 en vælger råd eller opfordring med hensyn til, hvilket parti eller hvilken  

 kandidat vælgeren skal stemme på.
De må ikke over for uvedkommende oplyse, om  

 en vælger har afgivet brevstemme, eller i øvrigt oplyse forhold vedrørende en  

 vælgers stemmeafgivning.
 Stk. 2. Ingen uvedkommende må føre systematisk kontrol med, om vælgere  

 afgiver brevstemme.
 § 47. Statsministeren kan fastsætte nærmere regler om tilrettelæggelse og  

 gennemførelse af brevstemmeafgivning og om fremgangsmåden ved afgivelse af  

 brevstemme.
 § 48. Kommunalbestyrelsen videresender straks yderkuverten uåbnet til  

 afstemningslederen i den valgkreds eller det afstemningsdistrikt, hvor  

 vælgeren er stemmeberettiget efter den bopæl, der er angivet på yderkuverten.  

 Brevstemmen skal være afstemningslederen i hænde inden afstemningens  

 påbegyndelse.
 Stk. 2. Hvis afsenderen efter afgivelse af brevstemmen på grund af  

 flytning er slettet af kommunens valgliste og optaget på valglisten i en  

 anden kommune i Grønland, videresender kommunalbestyrelsen eller  

 afstemningslederen brevstemmen til denne.
 Stk. 3. Kommunalbestyrelsen fører en fortegnelse over det antal  

 brevstemmer, der modtages, og datoen for modtagelsen samt det antal  

 brevstemmer, der videresendes til de enkelte afstemningsledere eller til  

 andre kommuner og datoen herfor.
 § 49. Inden afstemningens påbegyndelse åbner afstemningslederen  

 yderkuverterne, og det undersøges, om brevstemmerne kan komme i betragtning.
Stk. 2. En brevstemme kan ikke komme i betragtning, såfremt 1) afsenderen ikke er opført på valglisten, 2) afsenderen er død inden valgdagen, 3) yderkuverten indeholder andet eller mere end eet følgebrev og een  

 kuvert, 4) der ikke er anvendt det brevstemmemateriale, der er nævnt i § 44, 5) den foreskrevne fremgangsmåde ved brevstemmeafgivning ikke har været  

 fulgt eller 6) brevstemmen ikke er afgivet inden for de frister, der er nævnt i § 43.
 Stk. 3. Er der fra samme vælger modtaget mere end een brevstemme, der kan  

 komme i betragtning, kommer den sidst afgivne brevstemme i betragtning.
§ 50. Når en brevstemme kan komme i betragtning, sættes et mærke ved  

 vælgerens navn på valglisten, der angiver, at vælgeren har afgivet  

 brevstemme.
Den uåbnede kuvert og følgebrevet lægges på ny i yderkuverten og  

 opbevares, indtil afstemningen er afsluttet.
Derefter tages kuverterne ud af  

 yderkuverterne og lægges i en af stemmekasserne.
Kuverterne åbnes først i  

 forbindelse med stemmeoptællingen.
 Stk. 2. Når en brevstemme ikke kan komme i betragtning, anføres årsagen  

 hertil på yderkuverten, og den uåbnede kuvert og følgebrevet lægges på ny i  

 yderkuverten.
 § 51. Brevstemmer, der modtages af afstemningslederen efter afstemningens  

 påbegyndelse, påtegnes om modtagelsestidspunktet og kommer ikke i  

 betragtning.
 § 52. En vælger, der har afgivet en brevstemme, der er taget i  

 betragtning, kan ikke stemme ved afstemningen på valgdagen.
Kapitel 8 Valgets opgørelse Foreløbig opgørelse § 53. Når afstemningen er afsluttet og de stemmesedler, der er nævnt i §  

 41, er optalt og pakket, foretager afstemningslederen en optælling af de  

 afgivne stemmer.
Stemmeoptællingen er offentlig.
Det optælles, hvor mange  

 stemmer der er afgivet på hvert parti (partistemmer), jf. stk. 2, og på hver  

 kandidat, jf. stk. 3 og 4.
 Stk. 2. En stemme er afgivet på det parti, hvis navn vælgeren har anført  

 på stemmesedlen.
 Stk. 3. En stemme er afgivet på den kandidat, der opstiller for et parti,  

 hvis navn, eventuelt med tilføjelse af partinavnet, vælgeren har anført på  

 stemmesedlen.
 Stk. 4. En stemme er afgivet på den kandidat uden for partierne, hvis navn  

 vælgeren har anført på stemmesedlen.
§ 54. En stemmeseddel afgivet på afstemningsstedet er ugyldig, såfremt 1) den er blank, 2) det ikke med sikkerhed kan afgøres, hvilket af partierne eller hvilken  

 kandidat vælgeren har villet give sin stemme, 3) der på stemmesedlen alene er anført navnet på en kandidat, som ikke er  

 opstillet, eller alene navnet på et parti, der ikke har opstillet kandidater, 4) det må antages, at stemmesedlen ikke er udleveret på afstemningsstedet,  

 eller 5) der er givet stemmesedlen et særpræg.
Stk. 2. En brevstemme er ugyldig, såfremt 1) den er blank, 2) det ikke med sikkerhed kan afgøres, hvilket af partierne eller hvilken  

 kandidat vælgeren har villet give sin stemme, 3) der på stemmesedlen alene er anført navnet på en kandidat, som ikke er  

 opstillet, eller alene navnet på et parti, der ikke har opstillet kandidater, 4) en kuvert indeholder andet eller mere end een stemmeseddel, 5) det må antages, at stemmesedlen ikke er tilvejebragt af  

 rigsombudsmanden eller indenrigsministeren, eller 6) der er givet stemmesedlen et særpræg.
 Stk. 3. Afstemningslederen anfører i valgbogen, hvor mange stemmesedler  

 der er anset for ugyldige og grundene hertil.
 § 55. Når stemmeoptællingen er afsluttet, indføres resultatet i valgbogen,  

 der underskrives af afstemningslederen.
 Stk. 2. I valgkredse, der er delt i flere afstemningsdistrikter, meddeler  

 afstemningslederen straks afstemningsdistriktets resultat til lederen af  

 valgkredsen.
§ 56. Lederen af afstemningen i valgkredsen sammentæller de indberettede  

 stemmetal fra de afstemningsdistrikter, hvori valgkredsen eventuelt er delt,  

 og opgør på grundlag heraf valgkredsens samlede valgresultat.
Resultatet  

 indføres i valgbogen, der underskrives af valgkredsens leder.
 Stk. 2. Er valgkredsen ikke delt i afstemningsdistrikter, er valgkredsens  

 resultat det, der er nævnt i § 55, stk. 1.
 Stk. 3. Valgkredsens leder meddeler straks valgkredsens resultat til  

 valgbestyrelsen og rigsombudsmanden.
§ 57. Når valgbestyrelsen har modtaget indberetninger fra alle kommunens  

 valgkredse, opgør den ved sammentælling af de indberettede stemmetal  

 kommunens samlede valgresultat.
Resultatet indføres i valgbogen, der  

 underskrives af valgbestyrelsen.
 Stk. 2. Valgbestyrelsen meddeler straks kommunens resultat til  

 rigsombudsmanden med oplysning om antallet af vælgere i kommunen samt om,  

 hvorvidt der i forbindelse med valgets afholdelse har foreligget særlige  

 forhold, der eventuelt vil kunne få indflydelse på valgresultatet.
 § 58. Når rigsombudsmanden har modtaget indberetninger fra alle  

 valgbestyrelser, foretager rigsombudsmanden en foreløbig opgørelse af valget.  

 Selv om der ikke foreligger fuldstændige resultater fra alle valgbestyrelser,  

 kan rigsombudsmanden dog foretage opgørelsen, såfremt de manglende  

 oplysninger efter det foreliggende materiale ikke vil kunne få indflydelse på  

 valgets resultat.
Stk. 2. Ved opgørelsen foretages en sammentælling af partistemmerne på  

 hvert parti og af stemmerne på hver kandidat, hvorefter der for hvert parti  

 foretages en sammentælling af partistemmerne og stemmerne på partiets  

 kandidater og for hvert kandidatforbund foretages en sammentælling af  

 stemmerne på kandidatforbundets kandidater.
Stemmetallet for hvert parti og  

 hvert kandidatforbund divideres med 1 og 2. Første mandat tilfalder herefter  

 det parti, det kandidatforbund eller den enkeltkandidat uden for partierne,  

 der har den højeste kvotient, medens andet mandat tilfalder det parti, det  

 kandidatforbund eller den enkeltkandidat uden for partierne, der har den  

 næsthøjeste kvotient.
 Stk. 3. De mandater, der tilkommer et parti eller et kandidatforbund,  

 fordeles mellem partiets eller forbundets kandidater således, at første  

 mandat tilfalder den kandidat, der har opnået det højeste antal stemmer,  

 medens andet mandat tilfalder den kandidat, der har opnået det næsthøjeste  

 antal stemmer.
 § 59. Rigsombudsmanden udfærdiger valgbreve til de kandidater, der er  

 valgt, dog med forbehold af den endelige opgørelse af valget og af  

 Folketingets godkendelse af valgene.
§ 60. Rigsombudsmanden underretter straks statsministeren om resultatet af  

 den foreløbige opgørelse, det samlede antal vælgere samt om forhold, der kan  

 have betydning for valgets gyldighed og bedømmelse af den foreløbige  

 opgørelse.
Statsministeren sender straks materialet til Folketinget.
Endelig opgørelse § 61. Senest dagen efter valget sammenbinder afstemningslederen i  

 særskilte pakker 1) de afgivne blanke og andre ugyldige stemmesedler, 2) de gyldige stemmesedler, således at de personlige stemmer for hver  

 kandidat og partistemmerne for hvert parti samles i pakker for sig, og 3) brevstemmematerialet, i det omfang dette ikke indgår i det materiale,  

 der er nævnt i nr. 1 og 2.
 Stk. 2. De pakker, der er nævnt i stk. 1, og de pakker, der er nævnt i §  

 41, stk. 1, nr. 2, sendes snarest muligt til valgbestyrelsen sammen med de  

 benyttede valglister og valgbogen.
 Stk. 3. Er valgkredsen delt i flere afstemningsdistrikter, indsendes det  

 materiale, der er nævnt i stk. 2, til valgkredsens leder, der straks sørger  

 for, at materialet videresendes til valgbestyrelsen.
 § 62. Når valgbestyrelsen har modtaget det materiale, der er nævnt i § 61,  

 fra alle kommunens valgkredse, sender den materialet til rigsombudsmanden  

 sammen med sin valgbog og kommunalbestyrelsens fortegnelse over modtagne og  

 videresendte brevstemmer, jf. § 48, stk. 3.
Stk. 2. Når rigsombudsmanden har modtaget det materiale, der er nævnt i  

 stk. 1, fra alle valgbestyrelser, opgør rigsombudsmanden endeligt valgets  

 resultat.
Såfremt flere partier, kandidatforbund eller enkeltkandidater uden  

 for partierne har opnået samme kvotient, jf. § 58, stk. 2, afgøres det ved  

 lodtrækning, hvem af dem mandatet skal tilfalde.
Det samme gælder ved  

 mandatfordeling mellem et partis eller et kandidatforbunds kandidater, jf. §  

 58, stk. 3, i tilfælde af stemmelighed mellem flere af partiets eller  

 forbundets kandidater.
 Stk. 3. Resultatet af opgørelsen indføres i valgbogen, der underskrives af  

 rigsombudsmanden.
 § 63. Rigsombudsmanden sender valgbogen til statsministeren, der straks  

 sender valgbogen til Folketinget.
Kapitel 9 Folketingets godkendelse af valget m.v.
 § 64. Folketinget godkender gyldigheden af kandidaternes valg.
 Stk. 2. Folketinget afgør, om rigsombudsmandens opgørelse af valget kan  

 godkendes, eller om rigsombudsmanden skal foretage en ny opgørelse.  

 Folketinget kan kræve stemmemateriale m.v. indsendt til Folketinget.
§ 65. Enhver vælger kan klage over folketingsvalg.
Klager skal sendes til  

 rigsombudsmanden og skal være rigsombudsmanden i hænde senest ugedagen efter  

 valgdagen.
Rigsombudsmanden sender klagen til statsministeren med sine  

 bemærkninger.
Statsministeren videresender materialet til Folketinget.
§ 66. Hvis Folketinget træffer afgørelse om, at afstemningen er ugyldig,  

 afholdes der omvalg.
Kandidaterne anses foreløbig som lovligt valgte.
Stk. 2. Rigsombudsmanden fastsætter dagen for afholdelsen af omvalg.
Ved  

 omvalg kan kun de personer, der havde valgret og var optaget på valglisten på  

 den oprindelige valgdag, afgive stemme.
 Stk. 3. Gyldighedsperioden for omvalg følger gyldighedsperioden efter § 1,  

 stk. 2.
 § 67. Hvis Folketinget træffer afgørelse om, at en valgt kandidat ikke er  

 valgbar, indtræder den pågældendes stedfortræder, jf. § 68.
 § 68. En stedfortræder indtræder i Folketinget, når et folketingsmedlem  

 ophører med at være medlem, og i øvrigt efter de regler herom, der er fastsat  

 i Folketingets forretningsorden.
Stk. 2. Findes der ved mandatledighed ikke nogen stedfortræder for  

 vedkommende folketingsmedlem, og var pågældende opstillet for et parti,  

 tilfalder mandatet den af partiets kandidater, der ifølge den opgørelse, der  

 er nævnt i § 62, stk. 2, har opnået det næsthøjeste antal stemmer.
Var  

 pågældende opstillet uden for partierne og havde indgået kandidatforbund med  

 een eller flere andre kandidater, tilfalder mandatet den af forbundets  

 kandidater, der ifølge opgørelsen i § 62, stk. 2, har opnået det næsthøjeste  

 antal stemmer.
Var pågældende opstillet uden for partierne som  

 enkeltkandidat, tilfalder mandatet den kandidat, der ifølge opgørelsen i §  

 62, stk. 2, er nærmest berettiget til mandatet.
 § 69. Folketingsmedlemmerne oppebærer vederlag og pension m.v. efter de  

 regler, der er fastsat i kapitel 14 i lov om valg til Folketinget.
Kapitel 10 Folkeafstemninger § 70. Folkeafstemninger efter grundlovens § 20, stk. 2, § 29, stk. 2, og §  

 88 afholdes i Grønland.
Det samme gælder folkeafstemninger efter grundlovens  

 § 42, såfremt den pågældende lov skal gælde for Grønland eller ved anordning  

 kunne sættes i kraft i Grønland.
 § 71. Folkeafstemninger i Grønland finder sted samme dag som i de øvrige  

 dele af riget.
§ 72. Rigsombudsmanden bekendtgør lovforslaget eller loven med oplysning  

 om dagen for folkeafstemningen.
Bekendtgørelsen sker tidligst 18 søgnedage og  

 så vidt muligt 12 søgnedage før afstemningsdagen.
 § 73. Berettiget til at deltage i folkeafstemningen er enhver, der på  

 afstemningsdagen opfylder betingelserne for valgret til Folketinget og er  

 opført på folketingsvalglisten, jf. kapitel 4.
 § 74. Folkeafstemningen foregår i de samme afstemningsområder som valg til  

 Folketinget, jf. kapitel 3.
 Stk. 2. Folkeafstemningen ledes og forberedes af rigsombudsmanden,  

 valgbestyrelser, afstemningsledere og tilforordnede vælgere som nævnt i  

 kapitel 3 og 5 for folketingsvalg med de ændringer, der følger af  

 afstemningens karakter, jf. dog stk. 3.
 Stk. 3. På stemmesedlerne ved folkeafstemninger skal på dansk og  

 grønlandsk være trykt ordet »Folkeafstemning« samt klart adskilt  

 ordene »Ja« og »Nej«.
 § 75. Afstemningen på afstemningsdagen finder sted i overensstemmelse med  

 reglerne i kapitel 6 for folketingsvalg, jf. dog stk. 2.
Stk. 2. Ved stemmeafgivningen sætter vælgere, der stemmer for lovforslaget  

 eller loven, et kryds ved ordet »Ja« på stemmesedlen, medens  

 vælgere, der stemmer imod, sætter et kryds ved ordet »Nej«.
Ved  

 opslag i stemmelokalet og stemmerummene skal der gives vælgerne vejledning  

 herom.
 § 76. Ved folkeafstemning kan der brevstemmes i overensstemmelse med  

 reglerne i kapitel 7 for folketingsvalg, jf. dog stk. 2-4.
 Stk. 2. På brevstemmesedlerne til brevstemmeafgivning i Grønland skal på  

 dansk og grønlandsk være trykt ordet »Folkeafstemning« samt klart  

 adskilt ordene »Ja« og »Nej«.
 Stk. 3. Ved brevstemmeafgivning uden for Grønland anvendes det  

 brevstemmemateriale, der er nævnt i § 100 i lov om valg til Folketinget.
 Stk. 4. Stemmeafgivningen foregår som nævnt i § 75, stk. 2.
 § 77. Opgørelsen af og indberetningen om afstemningens resultat sker i  

 overensstemmelse med reglerne i kapitel 8 for folketingsvalg med de  

 ændringer, der følger af afstemningens karakter, jf. dog stk. 2.
Stk. 2. En stemmeseddel afgivet på afstemningsstedet er ugyldig, såfremt 1) den er blank, 2) den ikke er afkrydset som nævnt i § 75, stk. 2, 3) det må antages, at stemmesedlen ikke er udleveret på afstemningsstedet,  

 eller 4) der er givet stemmesedlen et særpræg.
Stk. 3. En brevstemme er ugyldig, såfremt 1) den er blank, 2) den ikke er afkrydset som nævnt i § 75, stk. 2, 3) det må antages, at brevstemmen ikke er tilvejebragt af rigsombudsmanden  

 eller indenrigsministeren, 4) en kuvert ved brevstemmeafgivning indeholder andet eller mere end een  

 stemmeseddel eller 5) der er givet stemmesedlen et særpræg.
 § 78. Rigsombudsmanden underretter straks statsministeren og  

 indenrigsministeren om resultatet af folkeafstemningen.
§ 79. Enhver vælger kan klage over folkeafstemningen.
Klager skal sendes  

 til rigsombudsmanden og skal være rigsombudsmanden i hænde senest ugedagen  

 efter afstemningen.
Rigsombudsmanden sender klagen til statsministeren med  

 sine bemærkninger.
Statsministeren videresender klagen til Folketinget.
 § 80. Såfremt der samme dag afholdes folkeafstemning om 2 eller flere  

 lovforslag eller love, kan rigsombudsmanden fastsætte de bestemmelser, der er  

 nødvendige som følge af afstemningernes samtidige afholdelse.
Kapitel 11 Forskellige bestemmelser § 81. Rigsombudsmanden kan foretage sådanne afvigelser fra lovens regler,  

 som efter omstændighederne, herunder vejrforholdene, anses for nødvendige,  

 forudsat at valghandlingens hemmelighed og kontrollen med valgenes  

 gennemførelse i det hele fortsat er sikret.
Afvigelser kan dog ikke foretages  

 i reglerne om valgret og valgbarhed samt i reglerne om, at valg skal afholdes  

 samme dag i hele Grønland og folkeafstemning samme dag som i det øvrige rige.
 Stk. 2. Rigsombudsmanden skal i valgbogen redegøre for afvigelser, der er  

 foretaget efter stk. 1.
 § 82. Udgifterne til tryksager, bekendtgørelser, stemmesedler og  

 brevstemmemateriale til brug ved brevstemmeafgivning i Grønland afholdes af  

 Grønlands landskasse.
 Stk. 2. Udgifterne til brevstemmemateriale til brug ved  

 brevstemmeafgivning uden for Grønland afholdes af statskassen.
 Stk. 3. Udgifterne til porto til forsendelse af brevstemmer afholdes af  

 den myndighed, institution, skib eller havanlæg, som stemmemodtageren  

 repræsenterer.
 Stk. 4. De øvrige udgifter i forbindelse med valget eller  

 folkeafstemningen afholdes af vedkommende kommunekasse.
 § 83. Medmindre mere indgribende foranstaltninger er forskyldt efter den  

 øvrige lovgivning, kan den, der overtræder §§ 40 eller 46, idømmes bøde.
 Stk. 2. I regler, der udstedes efter § 47, kan det bestemmes, at  

 overtrædelse af bestemmelser i reglerne kan medføre bøde.
 § 84. Loven træder i kraft den 1. januar 1989, jf. dog stk. 2.
 Stk. 2. Tidspunktet for ikrafttrædelsen af § 14 for vælgere, der fra  

 Færøerne er tilmeldt folkeregisteret for områder i Grønland uden for den  

 kommunale inddeling, samt tidspunktet for ikrafttrædelsen af § 84, stk. 3,  

 nr. 3, fastsættes dog af statsministeren.
 Stk. 3. Følgende bestemmelser ophæves:
 1) Lov om folketingsvalg i Grønland, jf. lovbekendtgørelse nr. 416 af 29.  

 juli 1974.
 2) § 6 i lov om valg til Folketinget, jf. lovbekendtgørelse nr. 418 af 22.  

 september 1980.
 3) § 5 i lov om folketingsvalg på Færøerne, jf. lovbekendtgørelse nr. 592  

 af 3. september 1986.
 Stk. 4. De forskrifter, der er udstedt i henhold til den lov, der er nævnt  

 i stk. 3, nr. 1, forbliver i kraft, indtil de ophæves af regler udstedt efter  

 denne lov.
Bilag Fortegnelse over valgkredse i hver kommune Kommune Valgkredse i Valgstedet Valgkredsens hver kommune område Nanortalik 1. Aappilattoq Aappilattoq Prins Christian Sund Aappilattoq 2.  

 Frederiksdal Frederiksdal Frederiksdal Frederiksdal Loranstation Store  

 nordiske Station 3. Nanortalik Nanortalik Nanortalik Angisoq Loranstation 4.  

 Tasiusaq Tasiusaq Nalasut Nuugaarsuk Tasiusaq Saputit Saputit Tasia 5.  

 Sletten Sletten Sletten Qallimiut Qorlortorsuaq 6. Sydprøven Sydprøven  

 Narsarsuaq Akuliaruseq Lichtenau Sydprøven Qaqortoq (Julianehåb) 1. Saarloq Saarloq Saarloq Qaarsutsiaq 2. Eqalugaarsuit  

 Eqalugaarsuit Eqalugaarsuit 3. Julianehåb Julianehåb Julianehåb Kingittoq 4.  

 Tasiluk Julianehåb Tasiluk Eqaluit Akia Eqaluit Tatsip ataa Qanisartuut  

 Upernaviarsuk Arpatsivik Illorsuit Akia Kangerdluarsorujuk Kommune Valgkredse i Valgstedet Valgkredsens hver kommune område 5.  

 Qassimiut Qassimiut Qassimiut Narsaq 1. Igaliku Igaliku Igaliku Søndre Igaliku Iterlak Ummannartuuaraq  

 Atarnaatsoq 2. Narsarsuaq Narsarsuaq Narsarsuaq 3. Qassiarsuk Qassiarsuk  

 Qassiarsuk Arnannguit Qinngua Qinngua Kangelleq Qorlortoq Tasiusaq Nunataaq  

 Kangerlua Inneruulalik Issormiut Sillisit Kiattuut Qorlortup itinnera 4.  

 Narsaq Narsaq Narsaq Ipiutaq Itilleq killeq Narsarsuaaraq Eqaluit ilua Ivittuut 1. Ivittuut Grønnedal Ivittuut Grønnedal Paamiut (Frederiks- håb) 1. Arsuk Arsuk Arsuk 2. Frederikshåb Frederikshåb Narsalik  

 Frederikshåb Nuuk (Godthåb) 1. Fiskenæsset Fiskenæsset Fiskenæsset 2. Godthåb Godthåb  

 Færingehavn Godthåb Qooqqut Forsvarsområdet ved Thule Forsvarsområdet ved  

 Søndre Strømfjord Station Nord Danmarkshavn Slædepatruljen Sirius Kommune Valgkredse i Valgstedet Valgkredsens hver kommune område 3.  

 Kapisillit Kapisillit Kapisillit Itinnera Qoornoq Maniitsoq (Sukker- toppen) 1. Atammik Atammik Atammik 2. Napasoq Napasoq Napasoq 3.  

 Sukkertoppen Sukkertoppen Sukkertoppen 4. Kangaamiut Kangaamiut Kangaamiut Sisimiut (Holsteins- borg) 1. Itilleq Itilleq Itilleq 2. Sarfannguaq Sarfannguaq Sarfannguap 3.  

 Holsteinsborg Holsteinsborg Holsteinsborg Kangaatsiaq 1. Attu Attu Attu 2. Niarqornaarsuk Niarqornaarsuk  

 Niarqornaarsuk 3. Iginniarfik Iginniarfik Iginniarfik 4. Ikerasaarsuk  

 Ikerasaarsuk Ikerasaarsuk 5. Kangaatsiaq Kangaatsiaq Kangaatsiaq Aasiaat (Egedes- minde) 1. Egedesminde Egedesminde Egedesminde 2. Hunde Ejland Hunde Ejland  

 Hunde Ejland 3. Akunnaaq Akunnaaq Akunnaaq Qasigiannguit (Christians- håb) 1. Ikamiut Ikamiut Ikamiut 2. Christianshåb Christianshåb  

 Christianshåb Ilulissat (Jakobshavn) 1. Claushavn Claushavn Claushavn 2. Jakobshavn Jakobshavn  

 Jakobshavn 3. Rodebay Rodebay Rodebay 4. Qeqertaq Qeqertaq Qeqertaq 5. Saqqaq  

 Saqqaq Saqqaq Qeqertarsuaq (Godhavn) 1. Godhavn Godhavn Godhavn 2. Diskofjord Diskofjord Diskofjord Kommune Valgkredse i Valgstedet Valgkredsens hver kommune område Uummannaq 1. Niaqornat Niaqoranat Niaqoranat 2. Qaarsut Qaarsut Qaarsut 3.  

 Uummannaq Uummannaq Uummannaq 4. Ikerasak Ikerasak Ikerasak 5. Saattut  

 Saattut Saattut 6. Ukkusissat Ukkusissat Ukkusisat 7. Maarmorilik Maarmorilik  

 Maarmorilik 8. Illorsuit Illorsuit Illorsuit 9. Nuugaatsiaq Nuugaatsiaq  

 Nuugaatsiaq Upernavik 1. Upernavik Upernavik Upernavik 2. Søndre Søndre Søndre  

 Upernavik Upernavik Upernavik 3. Prøven Prøven Prøven 4. Aappilattoq  

 Aappilattoq Aappilattoq 5. Tussaaq Tussaaq Tussaaq Naajat Innaarsuit 6.  

 Tassiusaq Tassiusaq Tassiusaq 7. Kraulshavn Kraulshavn Kraulshavn 8.  

 Kullorsuaq Kullorsuaq Kullorsuaq Avanersuaq (Thule) 1. Thule Thule (Qaanaaq) Thule (Qaanaaq) 2. Savissivik Savissivik  

 Savissivik 3. Moriusaq Moriusaq Moriusaq 4. Siorapaluk Siorapaluk Siorapaluk  

 5. Qeqertaq Qeqertaq Qeqertaq 6. Qeqertarsuaq Qeqertarsuaq Qeqertarsuaq  

 (Herbert Ø) (Herbert Ø) Kommune Valgkredse i Valgstedet Valgkredsens hver kommune område Tasiilaq (Ammassalik) 1. Isortoq Isortoq Pikiullit Isortoq 2. Tiniteqilaaq  

 Tiniteqilaaq Tiniteqilaaq 3. Ammassalik Ammassalik Ammassalik Qernertuarsuit  

 Ikkatteq 4. Kap Dan Kap Dan Kap Dan Kulusuk flyveplads 5. Kuummiut Kuummiut  

 Kuummiut 6. Sermiligaaq Sermiligaaq Sermiligaaq Illoqqortoo- rmiut (Scoresby- sund) 1. Scoresbysund Scoresbysund Scoresbysund 2. Kap Hope Kap Hope Kap  

 Hope 3. Kap Tobin Kap Tobin Kap Tobin Oprindeligt fremsat forslag Kapitel 1 Grønlands repræsentation i Folketinget § 1. I Grønland vælges to medlemmer til Folketinget.
 Stk. 2. Folketingsmedlemmerne vælges for 4 år regnet fra den almindelige  

 valgdag i den øvrige del af riget, bortset fra Færøerne.
Kapitel 2 Valgret og valgbarhed § 2. Valgret til Folketinget har enhver, som har dansk indfødsret, er  

 fyldt 18 år og har fast bopæl i riget, medmindre vedkommende er umyndiggjort.
 § 3. Følgende personer, der midlertidigt har taget ophold i udlandet, og  

 ægtefæller, der samlever med disse personer, anses for at have fast bopæl i  

 riget:
 1) Personer, der er udsendt for at gøre tjeneste i udlandet som ansat af  

 en offentlig myndighed, en privat virksomhed eller en privat forening i  

 riget.
 2) Personer, der opholder sig i udlandet som ansat i en international  

 organisation, hvoraf Danmark er medlem.
 3) Personer, der er udsendt for at gøre tjeneste i udlandet af en  

 hjælpeorganisation i riget.
 4) Personer, der opholder sig i udlandet i uddannelsesøjemed.
 5) Personer, der opholder sig i udlandet af helbredsmæssige grunde.
 6) Personer, der opholder sig i udlandet, og som i henseende til  

 tilknytningen til riget ganske må sidestilles med de personer, der er nævnt i  

 nr. 1-5.
 § 4. Ingen kan udøve valgret uden at være optaget på valglisten.
 § 5. Valgbar til Folketinget er enhver, som har valgret efter § 2, jf. §  

 3, medmindre vedkommende er straffet for en handling, der i almindeligt  

 omdømme gør den pågældende uværdig til at være medlem af Folketinget, jf.  

 grundlovens §§ 30 og 33.
 Stk. 2. En person kan dog altid opstille til valg uanset indsigelser om  

 manglende valgbarhed.
 § 6. Ingen kan opstilles til valg uden selv at have anmeldt sig som  

 kandidat til valget.
Kapitel 3 Valgkredse.
Valgets ledelse Valgkredse § 7. Grønland udgør eet valgområde.
§ 8. Hver kommune er delt i valgkredse som angivet i bilaget til denne  

 lov.
Valgkredsene omfatter de byer og bygder m.v., der er nævnt i bilaget.  

 Statsministeren kan ved bekendtgørelse foretage ændringer i  

 valgkredsinddelingen.
 Stk. 2. Kommunalbestyrelsen kan bestemme, at en valgkreds skal inddeles i  

 afstemningsdistrikter.
Valgets ledelse § 9. Valget ledes af rigsombudsmanden i Grønland.
 Stk. 2. Rigsombudsmanden fører en valgbog, hvori indføres alle væsentlige  

 oplysninger om valget samt resultatet heraf.
 § 10. I hver kommune ledes valget af en valgbestyrelse.
 Stk. 2. Valgbestyrelsen består af kommunalbestyrelsens formand og mindst 2  

 andre kommunalbestyrelsesmedlemmer, der vælges af kommunalbestyrelsen.  

 Kommunalbestyrelsens formand er formand for valgbestyrelsen.
Stk. 3. Valgbestyrelsens afgørelser træffes ved stemmeflertal.
I tilfælde  

 af stemmelighed gør formandens stemme udslaget.
Stk. 4. Valgbestyrelsen fører en valgbog, der autoriseres af  

 kommunalbestyrelsen.
Valgbogen tilvejebringes af rigsombudsmanden.
I  

 valgbogen indføres alle væsentlige oplysninger om valget i kommunen samt  

 resultatet heraf.
Valgresultatet opgøres for hver valgkreds for sig med en  

 samlet opgørelse for hele kommunen.
 § 11. Valgbestyrelsen udpeger for hver af kommunens valgkredse en leder af  

 afstemningen i valgkredsen.
Stk. 2. Såfremt en valgkreds er delt i flere afstemningsdistrikter,  

 udpeges tillige en leder af afstemningen i de afstemningsdistrikter, hvor  

 valgkredsens valgsted ikke ligger.
Valgkredsens leder fungerer som  

 afstemningsleder i det afstemningsdistrikt, hvor valgkredsens valgsted  

 ligger.
Stk. 3. Afstemningslederne udpeges blandt de vælgere, der har bopæl i  

 valgkredsen, henholdsvis afstemningsdistriktet.
Enhver vælger har pligt til  

 at påtage sig hvervet som afstemningsleder.
Stk. 4. Afstemningslederne fører en valgbog, der autoriseres af  

 kommunalbestyrelsen.
Valgbogen tilvejebringes af rigsombudsmanden.
I  

 valgbogen indføres alle væsentlige oplysninger om afstemningen i valgkredsen,  

 henholdsvis afstemningsdistriktet samt resultatet heraf.
Er valgkredsen delt  

 i afstemningsdistrikter, opgøres valgresultatet for hvert afstemningsdistrikt  

 for sig med en samlet opgørelse for hele valgkredsen.
 § 12. Valgbestyrelsen udpeger et antal tilforordnede vælgere til at bistå  

 afstemningslederne ved valget.
Stk. 2. De tilforordnede vælgere udpeges blandt de vælgere, der har bopæl  

 i valgkredsen, henholdsvis afstemningsdistriktet.
Enhver vælger har pligt til  

 at påtage sig hvervet som tilforordnet vælger.
Kapitel 4 Valglister § 13. Vælgerne skal optages på valglisten i den kommune, hvor de er  

 tilmeldt folkeregisteret, jf. dog §§ 14 og 15.
 Stk. 2. Valglisten består af en hovedliste, jf. § 16, og en  

 tilflytterliste, jf. § 18.
 § 14. Vælgere, der er tilmeldt folkeregisteret for områder i Grønland uden  

 for den kommunale inddeling, skal optages på valglisten i Nuuk (Godthåb)  

 kommune.
§ 15. Vælgere, der er omfattet af § 3, og som sidst har været tilmeldt  

 folkeregisteret i en kommune, skal efter anmodning optages på valglisten i  

 denne kommune.
Anmodning om optagelse skal indgives til kommunalbestyrelsen.
Stk. 2. Vælgere, der er omfattet af § 3, og som sidst har været tilmeldt  

 folkeregisteret for områder i Grønland uden for den kommunale inddeling, skal  

 efter anmodning optages på valglisten i Nuuk kommune.
Anmodning om optagelse  

 skal indgives til Grønlands Hjemmestyres Danmarkskontor.
Stk. 3. Anmodningen forelægges for rigsombudsmanden til afgørelse med  

 attestation af, at den pågældende har dansk indfødsret, er fyldt 18 år og  

 ikke er umyndiggjort samt med oplysning om, hvornår vedkommende sidst har  

 været optaget i kommunens folkeregister, henholdsvis folkeregisteret for  

 områder i Grønland uden for den kommunale inddeling.
Rigsombudsmandens  

 afgørelse kan ikke indbringes for anden administrativ myndighed.
Stk. 4. Afgørelser om optagelse på valglisten gælder i 2 år fra  

 afgørelsens dato.
Hvis vælgeren inden udløbet af denne periode indgiver  

 anmodning om fornyet optagelse på valglisten, forlænges perioden, indtil der  

 er truffet afgørelse.
 Stk. 5. Nærmere regler om fremgangsmåden ved optagelse på valglisten kan  

 fastsættes af statsministeren.
 § 16. Kommunalbestyrelsen udarbejder hvert år i januar måned en hovedliste  

 over kommunens vælgere, jf. §§ 13-15. Hovedlisten gælder fra den 1. marts til  

 den sidste dag i februar måned det følgende år.
 Stk. 2. På hovedlisten skal optages:
 1) De personer, der har valgret den 1. marts.
2) De personer, der i løbet af det år, for hvilket valglisten gælder, vil  

 komme til at opfylde aldersbetingelsen for valgret, og som den 1. marts  

 opfylder de øvrige valgretsbetingelser.
For hver af disse personer skal  

 anføres den dag i året, da valgretten indtræder.
 Stk. 3. Hovedlisten udarbejdes på grundlag af kommunens folkeregister.  

 Hovedlisten for Nuuk kommune udarbejdes tillige på grundlag af  

 folkeregisteret for områder i Grønland uden for den kommunale inddeling.
 § 17. Hovedlisten udarbejdes for hver valgkreds for sig, jf. § 8. Er  

 valgkredsen inddelt i afstemningsdistrikter, udarbejdes listen med særskilte  

 afsnit for hvert afstemningsdistrikt.
 Stk. 2. Hovedlisten skal indeholde vælgernes navn, fødselsdato, bopæl og  

 løbenummer samt en anmærkningsrubrik, jf. § 16, stk. 2, nr. 2, 2. punktum, og  

 en rubrik til afmærkning.
 § 18. Kommunalbestyrelsen fører en tilflytterliste til hovedlisten, jf. §  

 16. Tilflytterlisten udarbejdes som nævnt i § 17.
 Stk. 2. På tilflytterlisten skal optages:
1) Vælgere, der i årets løb flytter til kommunen, og som ikke efter  

 reglerne i §§ 14 eller 15 er optaget på kommunens valgliste.
Optagelse er  

 betinget af, at flytningen er anmeldt til kommunens folkeregister.
 2) Vælgere, der midlertidigt har taget ophold i udlandet, og som i årets  

 løb anmoder om optagelse på valglisten efter reglen i § 15.
Stk. 3. På tilflytterlisten i Nuuk kommune skal endvidere optages vælgere,  

 der i årets løb flytter til et område i Grønland uden for den kommunale  

 inddeling, og som ikke efter reglerne i §§ 13 eller 15 er optaget på  

 kommunens valgliste.
Optagelse er betinget af, at flytningen er anmeldt til  

 folkeregisteret for områder i Grønland uden for den kommunale inddeling.
Stk. 4. Vælgere, der er omfattet af stk. 2, nr. 1, og stk. 3, optages ikke  

 på tilflytterlisten, hvis flytningen er sket eller anmeldt senere end  

 18.-dagen før valgdagen.
Vælgere, der er omfattet af stk. 2, nr. 2, optages  

 ikke på tilflytterlisten, hvis afgørelse er truffet senere end 18.-dagen før  

 valgdagen.
 Stk. 5. Nærmere regler om fremgangsmåden ved optagelse på tilflytterlisten  

 fastsættes af statsministeren.
 § 19. Personer, der efter at være optaget på valglisten flytter fra  

 kommunen eller området i Grønland uden for den kommunale inddeling, eller  

 hvis midlertidige ophold i udlandet ophører, skal slettes af valglisten,  

 medmindre de efter reglerne i §§ 13, 14 eller 15 skal forblive optaget på  

 kommunens valgliste.
 Stk. 2. Slettelse foretages ikke, hvis flytningen er sket eller anmeldt  

 senere end 18.-dagen før valgdagen, medmindre flytningen sker til udlandet,  

 jf. dog § 15.
 Stk. 3. Nærmere regler om fremgangsmåden ved slettelse af valglisten  

 fastsættes af statsministeren.
§ 20. Hovedlisten fremlægges af kommunalbestyrelsen i to uger i februar  

 måned på et alment tilgængeligt sted i kommunen.
Samtidig fremlægges i hver  

 valgkreds den del af hovedlisten, der gælder for valgkredsen.
 Stk. 2. Såfremt hovedlisten er udarbejdet i særskilte afsnit for enkelte  

 afstemningsdistrikter, jf. § 17, stk. 1, fremlægges valgkredsens hovedliste i  

 det afstemningsdistrikt, hvor valgkredsens valgsted ligger, medens der i  

 hvert af valgkredsens øvrige afstemningsdistrikter fremlægges den del af  

 hovedlisten, der gælder for distriktet.
 Stk. 3. Kommunalbestyrelsen bekendtgør tid og sted for fremlæggelsen af  

 hovedlisten.
 § 21. Enhver kan fremsætte indsigelser over for kommunalbestyrelsen om  

 fejl ved valglisten.
 Stk. 2. Kommunalbestyrelsen skal snarest muligt behandle indsigelser mod  

 valglisten og i givet fald berigtige fejlene ved rettelser i valglisten.  

 Sådanne rettelser kan foretages til og med valgdagen.
 Stk. 3. Kommunalbestyrelsen skal underrette klageren samt enhver, der på  

 grund af en indsigelse slettes af eller optages på valglisten, om sin  

 afgørelse.
Stk. 4. Kommunalbestyrelsens afgørelse efter stk. 2 kan indbringes for  

 rigsombudsmanden.
Rigsombudsmandens afgørelse kan ikke indbringes for anden  

 administrativ myndighed.
 § 22. Kommunalbestyrelsen skal til og med valgdagen berigtige valglisten,  

 hvis kommunen modtager meddelelse om dødsfald, umyndiggørelse, ophævelse af  

 umyndiggørelse eller erhvervelse henholdsvis fortabelse af dansk indfødsret.
§ 23. Valglisten anvendes ved folketingsvalg og folkeafstemninger, der  

 afholdes i det år, for hvilket valglisten gælder.
Skal listen anvendes ved  

 mere end een afstemning, skal kommunalbestyrelsen sørge for, at der til brug  

 ved de senere afstemninger foreligger fuldstændig afskrift af listen, eller  

 at der på listen indrettes en ny rubrik til afmærkning ved overklæbning af  

 den tidligere anvendte afmærkningsrubrik.
Kapitel 5 Forberedelserne til valget Valgets udskrivelse § 24. Valg til Folketinget udskrives ved kongeligt åbent brev.
Det kan ved  

 det kongelige åbne brev overlades til rigsombudsmanden at fastsætte en anden  

 dag for valgets afholdelse end den, der er fastsat for den øvrige del af  

 riget, bortset fra Færøerne.
 § 25. Rigsombudsmanden bekendtgør dagen for valgets afholdelse samt  

 fristen for indlevering af kandidatanmeldelser, jf. § 27, stk. 1. Samtidig  

 underretter rigsombudsmanden valgbestyrelserne herom.
Stk. 2. Valgbestyrelserne bekendtgør snarest dagen for valgets afholdelse  

 og tidsrummet for afstemningen samt fristen for indlevering af  

 kandidatanmeldelser.
Endvidere bekendtgøres navnene på de personer, der er  

 udpeget som afstemningsledere i de enkelte valgkredse og  

 afstemningsdistrikter i kommunen.
Samtidig underretter valgbestyrelserne  

 afstemningslederne herom.
Stk. 3. Afstemningslederne bekendtgør snarest meddelelsen fra  

 valgbestyrelsen.
Endvidere bekendtgøres afstemningsstederne inden for  

 valgkredsen.
 Stk. 4. Bekendtgørelse efter stk. 2 og 3 sker ved opslag og i øvrigt efter  

 kommunalbestyrelsens og afstemningslederens nærmere bestemmelse.
Kandidater § 26. En person, der vil anmelde sig som kandidat til valget, kan enten  

 opstille som kandidat for et parti, der er repræsenteret i Grønlands  

 Landsting, eller som kandidat uden for partierne.
En kandidat, der vil  

 opstille for et parti, skal godkendes af partiet.
En kandidat, der opstiller  

 uden for partierne, skal anbefales af mindst 100 af valgområdets vælgere som  

 stillere.
 Stk. 2. Kandidater, der opstiller uden for partierne, kan aftale at ville  

 støtte hinanden (kandidatforbund).
Stk. 3. Ingen kan være kandidat for mere end eet parti eller kandidat for  

 et parti og samtidig kandidat uden for partierne.
En kandidat kan ikke være  

 deltager i mere end eet kandidatforbund.
Stk. 4. En vælger kan ikke være stiller for flere kandidater.
Den, der som  

 stiller anbefaler flere kandidater, kan ikke anses som stiller for nogen af  

 kandidaterne.
 § 27. Anmeldelse af kandidater indgives til en valgbestyrelse.  

 Rigsombudsmanden fastsætter fristen for indgivelse af kandidatanmeldelser.  

 Anmeldelserne skal ske på en formular, der tilvejebringes af  

 rigsombudsmanden.
Stk. 2. En kandidatanmeldelse kan kun omfatte een kandidat.
For hver  

 kandidat skal opstilles en eller to stedfortrædere.
Såfremt der opstilles to  

 stedfortrædere, skal det i anmeldelsen angives, i hvilken rækkefølge de  

 pågældende skal træde i kandidatens sted.
Kandidatanmeldelsen skal indeholde  

 oplysning om kandidatens og stedfortrædernes navne, personnumre, stilling og  

 bopæl.
I anmeldelsen skal endvidere angives navn og bopæl på en vælger,  

 hvortil der ud over kandidaten kan rettes henvendelse, hvis anmeldelsen er  

 mangelfuld.
Kandidatanmeldelsen skal være underskrevet af kandidaten og  

 stedfortræderne.
Underskrifterne kan ske enten på selve anmeldelsen eller på  

 genparter af denne.
Stk. 3. Samme person kan være stedfortræder for flere kandidater.
En  

 kandidat kan samtidig være stedfortræder for andre kandidater.
 Stk. 4. Kandidater, der opstiller for et parti, skal angive dette i  

 anmeldelsen.
Stk. 5. Kandidater, der opstiller uden for partierne, skal angive dette i  

 anmeldelsen.
Anmeldelsen skal endvidere være underskrevet af kandidatens  

 stillere og indeholde oplysning om hver enkelt stillers navn, personnummer og  

 bopæl.
Underskrifterne kan ske enten på selve anmeldelsen eller på genparter  

 af denne.
Oplysningerne om stillernes navne er offentligt tilgængelige.
Stk. 6. Kandidater, der har indgået kandidatforbund med en eller flere  

 andre kandidater, skal angive dette i anmeldelsen.
De pågældende kandidater  

 skal ved deres underskrift have godkendt kandidatforbundet.
Underskrifterne  

 kan ske enten på selve anmeldelsen eller på genparter af denne.
 § 28. Valgbestyrelsen underretter straks efter fristen for anmeldelse af  

 kandidater skriftligt rigsombudsmanden om de modtagne anmeldelser med  

 oplysning om, hvorvidt valgbestyrelsen mener, at anmeldelserne er gyldige.  

 For kandidater, der opstiller uden for partierne, oplyses tillige antallet af  

 godkendte stillere.
§ 29. Landstingets partier skal inden udløbet af fristen for  

 kandidatanmeldelser, jf. § 27, stk. 1, skriftligt meddele rigsombudsmanden,  

 hvilke kandidater partiet kan godkende.
Kandidater, der ikke godkendes af  

 vedkommende parti, kan ikke opstille til valget som kandidat for partiet.
§ 30. Når rigsombudsmanden har modtaget den indberetning, der er nævnt i §  

 28, fra valgbestyrelserne og den meddelelse, der er nævnt i § 29, fra  

 landstingets partier, træffer rigsombudsmanden endelig beslutning om,  

 hvorvidt de indkomne anmeldelser skal anerkendes som gyldige.
Hvis  

 rigsombudsmanden mener, at en kandidatanmeldelse på grund af væsentlige  

 mangler må erklæres ugyldig, skal rigsombudsmanden straks meddele dette til  

 kandidaten eller til den vælger, der er anført i anmeldelsen.
Senest 2 døgn  

 efter afgivelsen af meddelelsen kan der foretages en afhjælpning af  

 manglerne.
§ 31. Rigsombudsmanden bekendtgør snarest muligt navnene på de opstillede  

 kandidater og disses stedfortrædere i den anmeldte rækkefølge.
Kandidater,  

 der opstiller for et parti, anføres i alfabetisk rækkefølge særskilt for  

 hvert parti.
Partierne anføres i alfabetisk rækkefølge.
Kandidater, der  

 opstiller uden for partierne anføres til sidst i alfabetisk rækkefølge med  

 oplysning om indgåede kandidatforbund.
Samtidig underrettes  

 valgbestyrelserne, der sørger for, at meddelelsen bekendtgøres i alle  

 valgkredse og afstemningsdistrikter.
Bekendtgørelsen sker som nævnt i § 25,  

 stk. 4.
§ 32. Såfremt der kun er opstillet to kandidater til valget, aflyser  

 rigsombudsmanden afstemningen og erklærer de opstillede kandidater for valgt  

 uden afstemning.
De anmeldte stedfortrædere for kandidaterne betragtes som  

 stedfortrædere i den rækkefølge, der er angivet i kandidatanmeldelserne.
Stemmesedler § 33. Rigsombudsmanden tilvejebringer stemmesedler til brug ved  

 afstemningen.
På stemmesedlerne skal være trykt ordet  

 »Folketingsvalg« på dansk og grønlandsk.
 Stk. 2. Rigsombudsmanden sender stemmesedlerne til valgbestyrelserne, der  

 sørger for, at afstemningslederne forsynes med det nødvendige antal  

 stemmesedler.
Kapitel 6 Afstemning på valgdagen § 34. Stemmeafgivningen sker i hvert afstemningsdistrikt i et lokale, der  

 anvises af kommunalbestyrelsen.
Stk. 2. Afstemningslederen sørger for, at der i afstemningslokalet findes  

 det nødvendige antal stemmerum og stemmekasser.
Stemmerum skal være indrettet  

 således, at der kan afgives stemme, uden at andre kan se, hvorledes vælgeren  

 stemmer.
Stemmerum skal være forsynet med det nødvendige udstyr til  

 stemmeafgivning.
Stemmekasser skal være indrettet således, at ingen  

 stemmeseddel kan tages ud, uden at stemmekassen åbnes.
Stemmekassen skal  

 kunne aflåses.
Stk. 3. I stemmelokalet og i stemmerummet skal der være opslag, der  

 angiver navnene på de opstillede kandidater og disses stedfortrædere i den  

 anmeldte rækkefølge.
Kandidater, der opstiller for et parti, anføres i  

 alfabetisk rækkefølge særskilt for hvert parti.
Partierne anføres i  

 alfabetisk rækkefølge.
Kandidater, der opstiller uden for partierne anføres  

 til sidst i alfabetisk rækkefølge.
Såfremt to eller flere kandidater uden for  

 partierne har indgået kandidatforbund, skal opslaget indeholde oplysning  

 herom.
 Stk. 4. Afstemningslederen sørger i øvrigt for, at der på  

 afstemningsstedet er truffet de nødvendige forberedelser til afstemningen,  

 herunder at valglister og stemmesedler er til stede.
§ 35. Afstemningen begynder kl. 9 og fortsætter til kl. 20, og så længe  

 der endnu derefter indfinder sig vælgere for at stemme.
Afstemningen sluttes,  

 når ingen vælger tilkendegiver at ville stemme, uanset at der gives  

 opfordring hertil.
Afstemningen kan sluttes tidligere, hvis samtlige vælgere  

 har afgivet deres stemme.
Stk. 2. Inden stemmeafgivningens begyndelse viser afstemningslederen de  

 tilstedeværende, at stemmekasserne er tomme.
Derefter skal kasserne straks  

 låses.
§ 36. Valgret udøves ved personligt fremmøde på afstemningsstedet.  

 Vælgeren skal på forespørgsel give afstemningslederen oplysning om navn,  

 bopæl og fødselsdato og på forlangende fremlægge dokumentation for sin  

 identitet.
Afstemningslederen afmærker vælgerens navn på valglisten og  

 udleverer derefter en stemmeseddel til vælgeren.
§ 37. Stemmeafgivningen sker i stemmerummet, hvor kun vælgeren må være til  

 stede.
På stemmesedlen anfører vælgeren navnet på et parti, der har  

 kandidater opstillet til valget, eller navnet på en af de opstillede  

 kandidater, eventuelt med tilføjelse af partinavnet.
Stk. 2. Når stemmeafgivningen er foretaget, sammenfolder vælgeren  

 stemmesedlen, således at ingen kan se, hvordan der er stemt.
Derefter lægger  

 vælgeren stemmesedlen i stemmekassen.
Stk. 3. En vælger kan få ombyttet sin stemmeseddel, hvis den er fejlagtigt  

 udfyldt eller ved uagtsomhed gjort ubrugelig.
Ombytning kan ikke ske, efter  

 at stemmesedlen er lagt i stemmekassen.
Afstemningslederen opbevarer den  

 tilbageleverede stemmeseddel særskilt.
§ 38. Vælgere, der på grund af manglende førlighed, svagelighed eller  

 lignende ikke kan bevæge sig ind i stemmelokalet eller stemmerummet eller i  

 øvrigt foretage stemmeafgivningen på den foreskrevne måde, jf. § 37, kan  

 forlange fornøden hjælp til stemmeafgivningen.
Der kan herved ske de  

 nødvendige lempelser i den foreskrevne fremgangsmåde, herunder gives adgang  

 til at foretage stemmeafgivning umiddelbart uden for stemmelokalet.
Stk. 2. Hjælp til stemmeafgivningen ydes af afstemningslederen og en  

 tilforordnet vælger.
En blind eller svagtsynet vælger kan dog forlange hjælp  

 af en person, der er udpeget af vælgeren selv.
 Stk. 3. Hjælp til udfyldning af stemmesedlen kan kun ydes, såfremt  

 vælgeren umiddelbart overfor dem, der yder hjælp, utvetydigt kan  

 tilkendegive, på hvilket parti eller hvilken kandidat vælgeren ønsker at  

 stemme.
§ 39. Afstemningslederen kan bestemme, at der i stemmelokalet foruden de  

 personer, som forestår afstemningen, kun må opholde sig vælgere, der skal  

 afgive stemme.
Endvidere kan afstemningslederen begrænse antallet af  

 tilstedeværende vælgere, når ordensmæssige hensyn kræver det.  

 Afstemningslederen påser, at vælgerne ikke udsættes for valgagitation i  

 stemmelokalet.
De tilstedeværende skal i øvrigt rette sig efter  

 afstemningslederens anvisninger.
§ 40. De personer, der forestår afstemningen, må ikke under afstemningen  

 give en vælger råd eller opfordring med hensyn til, hvilket parti eller  

 hvilken kandidat vælgeren skal stemme på.
De må ikke over for uvedkommende  

 oplyse, om en vælger har været til stede for at afgive stemme eller i øvrigt  

 oplyse forhold vedrørende en vælgers stemmeafgivning.
 Stk. 2. Ingen uvedkommende må føre systematisk kontrol med, at vælgerne  

 møder og afgiver stemme.
§ 41. Når afstemningen er afsluttet, og før stemmeoptællingen påbegyndes,  

 optælles og sammenbindes i særskilte pakker 1) de stemmesedler, der ikke er udleveret, og 2) de stemmesedler, der er tilbageleveret ved ombytning.
 Stk. 2. Derefter foretages stemmeoptælling som nævnt i §§ 53-55.
Kapitel 7 Brevstemmeafgivning § 42. Vælgere, der opholder sig i Grønland, og som er forhindret i at møde  

 frem til afstemningen på valgdagen, kan brevstemme på ethvert folkeregister.
 Stk. 2. Vælgere, der er indlagt på sygehuse eller andre helbredelses- og  

 plejeinstitutioner i Grønland, kan brevstemme på sygehuset eller  

 institutionen.
 Stk. 3. Vælgere, der er indsat i institutioner i Grønland under  

 kriminalforsorgen, kan brevstemme på institutionen.
 Stk. 4. Vælgere, der opholder sig på flyvepladser, vejrstationer m.v. i  

 Grønland uden for den kommunale inddeling, kan brevstemme hos en  

 stemmemodtager, der er udpeget af statsministeren.
 Stk. 5. Vælgere, der har bopæl på afsides beliggende steder i Grønland,  

 der ikke udgør et selvstændigt afstemningsdistrikt, kan brevstemme hos en  

 valgberettiget person, der er udpeget af kommunalbestyrelsen.
 Stk. 6. Vælgere, der opholder sig i den øvrige del af riget, kan  

 brevstemme på et folkeregister eller hos en stemmemodtager, der er udpeget af  

 statsministeren.
 Stk. 7. Vælgere, der opholder sig i udlandet, kan brevstemme på en dansk  

 diplomatisk eller konsulær repræsentation eller hos en stemmemodtager, der er  

 udpeget af statsministeren.
Stk. 8. Søfolk og passagerer ombord på danske skibe i udenrigsfart samt  

 personer, der er ansat på danske havanlæg, kan brevstemme på skibet eller  

 havanlægget.
Skibsføreren eller den, som skibsføreren har udpeget,  

 henholdsvis havanlæggets chef eller den, som chefen har udpeget, fungerer som  

 stemmemodtager.
 § 43. Brevstemmeafgivning kan tidligst finde sted 3 måneder før valget,  

 jf. dog stk. 2.
 Stk. 2. Søfolk på danske skibe i udenrigsfart og deres medsejlende  

 ægtefæller kan afgive brevstemme på skibet fra dagen efter et folketingsvalg  

 med gyldighed for førstkommende folketingsvalg.
§ 44. Brevstemmemateriale til brug ved brevstemmeafgivning i Grønland  

 består af en stemmeseddel som nævnt i § 33, stk. 1, en kuvert, et følgebrev  

 og en yderkuvert.
Rigsombudsmanden tilvejebringer brevstemmematerialet.  

 Brevstemmematerialet skal til enhver tid findes på folkeregistrene i  

 Grønland.
 Stk. 2. Ved brevstemmeafgivning uden for Grønland anvendes det  

 brevstemmemateriale, der er nævnt i § 60 i lov om valg til Folketinget.
§ 45. Vælgere, der ønsker at brevstemme, skal vise fornøden legitimation  

 til brevstemmemodtageren.
Herefter udleveres brevstemmematerialet.
 Stk. 2. På stemmesedlen anføres navnet på et parti, der har kandidater  

 opstillet til valget, eller navnet på en af de opstillede kandidater,  

 eventuelt med tilføjelse af partinavnet.
Stk. 3. Vælgeren udfylder stemmesedlen uden overværelse af andre og lægger  

 den i kuverten.
Derefter udfylder vælgeren følgebrevet og underskriver dette  

 i overværelse af stemmemodtageren, der attesterer stemmeafgivningen.
 Stk. 4. Hvis vælgeren ikke er i stand til at udfylde stemmesedlen eller  

 udfylde og underskrive følgebrevet, skal stemmemodtageren yde den fornødne  

 hjælp, jf. dog stk. 5. Er der ydet hjælp, skal dette fremgå af følgebrevet.
 Stk. 5. Hjælp til udfyldning af stemmesedlen kan kun ydes, såfremt  

 vælgeren umiddelbart over for den, der yder hjælp, utvetydigt kan  

 tilkendegive, på hvilket parti eller hvilken kandidat vælgeren ønsker at  

 stemme.
Stk. 6. Kuverten med stemmesedlen samt følgebrevet lægges i yderkuverten,  

 der sendes til kommunalbestyrelsen i den kommune, hvor vælgeren er optaget på  

 valglisten.
På yderkuverten skal angives vælgerens navn, fødselsdato og  

 bopæl.
§ 46. Stemmemodtagere må ikke i forbindelse med brevstemmeafgivningen give  

 en vælger råd eller opfordring med hensyn til, hvilket parti eller hvilken  

 kandidat vælgeren skal stemme på.
De må ikke overfor uvedkommende oplyse, om  

 en vælger har afgivet brevstemme eller i øvrigt oplyse forhold vedrørende en  

 vælgers stemmeafgivning.
 Stk. 2. Ingen uvedkommende må føre systematisk kontrol med, om vælgere  

 afgiver brevstemme.
 § 47. Statsministeren kan fastsætte nærmere regler om tilrettelæggelse og  

 gennemførelse af brevstemmeafgivning og om fremgangsmåden ved afgivelse af  

 brevstemme.
 § 48. Kommunalbestyrelsen videresender straks yderkuverten uåbnet til  

 afstemningslederen i den valgkreds eller det afstemningsdistrikt, hvor  

 vælgeren er stemmeberettiget efter den bopæl, der er angivet på yderkuverten.  

 Brevstemmen skal være afstemningslederen i hænde inden afstemningens  

 påbegyndelse.
 Stk. 2. Hvis afsenderen efter afgivelse af brevstemmen på grund af  

 flytning er slettet af kommunens valgliste og optaget på valglisten i en  

 anden kommune i Grønland, videresender kommunalbestyrelsen eller  

 afstemningslederen brevstemmen til denne.
 Stk. 3. Kommunalbestyrelsen fører en fortegnelse over det antal  

 brevstemmer, der modtages, og datoen for modtagelsen samt det antal  

 brevstemmer, der videresendes til de enkelte afstemningsledere eller til  

 andre kommuner, og datoen herfor.
 § 49. Inden afstemningens påbegyndelse åbner afstemningslederen  

 yderkuverterne, og det undersøges, om brevstemmerne kan komme i betragtning.
Stk. 2. En brevstemme kan ikke komme i betragtning, såfremt 1) afsenderen ikke er opført på valglisten, 2) afsenderen er død inden valgdagen, 3) yderkuverten indeholder andet eller mere end eet følgebrev og een  

 kuvert, 4) der ikke er anvendt det brevstemmemateriale, der er nævnt i § 44, 5) den foreskrevne fremgangsmåde ved brevstemmeafgivning ikke har været  

 fulgt, eller 6) brevstemmen ikke er afgivet inden for de frister, der er nævnt i § 43.
 Stk. 3. Er der fra samme vælger modtaget mere end een brevstemme, der kan  

 komme i betragtning, kommer den sidst afgivne brevstemme i betragtning.
§ 50. Når en brevstemme kan komme i betragtning, sættes et mærke ved  

 vælgerens navn på valglisten, der angiver, at vælgeren har afgivet  

 brevstemme.
Den uåbnede kuvert og følgebrevet lægges på ny i yderkuverten og  

 opbevares, indtil afstemningen er afsluttet.
Derefter tages kuverterne ud af  

 yderkuverterne og lægges i en af stemmekasserne.
Kuverterne åbnes først i  

 forbindelse med stemmeoptællingen.
 Stk. 2. Når en brevstemme ikke kan komme i betragtning, anføres årsagen  

 hertil på yderkuverten, og den uåbnede kuvert og følgebrevet lægges på ny i  

 yderkuverten.
 § 51. Brevstemmer, der modtages af afstemningslederen efter afstemningens  

 påbegyndelse, påtegnes om modtagelsestidspunktet og kommer ikke i  

 betragtning.
 § 52. En vælger, der har afgivet en brevstemme, der er taget i  

 betragtning, kan ikke stemme ved afstemningen på valgdagen.
Kapitel 8 Valgets opgørelse Foreløbig opgørelse § 53. Når afstemningen er afsluttet og de stemmesedler, der er nævnt i §  

 41, er optalt og pakket, foretager afstemningslederen en optælling af de  

 afgivne stemmer.
Stemmeoptællingen er offentlig.
Det optælles, hvor mange  

 stemmer, der er afgivet på hvert parti (partistemmer), jf. stk. 2, og på hver  

 kandidat, jf. stk. 3 og 4.
 Stk. 2. En stemme er afgivet på det parti, hvis navn vælgeren har anført  

 på stemmesedlen.
 Stk. 3. En stemme er afgivet på den kandidat, der opstiller for et parti,  

 hvis navn, eventuelt med tilføjelse af partinavnet vælgeren har anført på  

 stemmesedlen.
 Stk. 4. En stemme er afgivet på den kandidat uden for partierne, hvis navn  

 vælgeren har anført på stemmesedlen.
§ 54. En stemmeseddel afgivet på afstemningsstedet er ugyldig, såfremt 1) den er blank, 2) det ikke med sikkerhed kan afgøres, hvilket af partierne eller hvilken  

 kandidat vælgeren har villet give sin stemme, 3) der på stemmesedlen alene er anført navnet på en kandidat, som ikke er  

 opstillet, eller alene navnet på et parti, der ikke har opstillet kandidater, 4) det må antages, at stemmesedlen ikke er udleveret på afstemningsstedet,  

 eller 5) der er givet stemmesedlen et særpræg.
Stk. 2. En brevstemme er ugyldig, såfremt 1) den er blank 2) det ikke med sikkerhed kan afgøres, hvilket af partierne eller hvilken  

 kandidat vælgeren har villet give sin stemme, 3) der på stemmesedlen alene er anført navnet på en kandidat, som ikke er  

 opstillet, eller alene navnet på et parti, der ikke har opstillet kandidater, 4) en kuvert indeholder andet eller mere end een stemmeseddel, 5) det må antages, at stemmesedlen ikke er tilvejebragt af  

 rigsombudsmanden eller indenrigsministeren, eller 6) der er givet stemmesedlen et særpræg.
 Stk. 3. Afstemningslederen anfører i valgbogen, hvor mange stemmesedler,  

 der er anset for ugyldige, og grundene hertil.
 § 55. Når stemmeoptællingen er afsluttet, indføres resultatet i valgbogen,  

 der underskrives af afstemningslederen.
 Stk. 2. I valgkredse, der er delt i flere afstemningsdistrikter, meddeler  

 afstemningslederen straks afstemningsdistriktets resultat til lederen af  

 valgkredsen.
§ 56. Lederen af afstemningen i valgkredsen sammentæller de indberettede  

 stemmetal fra de afstemningsdistrikter, hvori valgkredsen eventuelt er delt,  

 og opgør på grundlag heraf valgkredsens samlede valgresultat.
Resultatet  

 indføres i valgbogen, der underskrives af valgkredsens leder.
 Stk. 2. Er valgkredsen ikke delt i afstemningsdistrikter, er valgkredsens  

 resultat det, der er nævnt i § 55, stk. 1.
 Stk. 3. Valgkredsens leder meddeler straks valgkredsens resultat til  

 valgbestyrelsen og rigsombudsmanden.
§ 57. Når valgbestyrelsen har modtaget indberetninger fra alle kommunens  

 valgkredse, opgør den ved sammentælling af de indberettede stemmetal  

 kommunens samlede valgresultat.
Resultatet indføres i valgbogen, der  

 underskrives af valgbestyrelsen.
 Stk. 2. Valgbestyrelsen meddeler straks kommunens resultat til  

 rigsombudsmanden med oplysning om antallet af vælgere i kommunen samt om,  

 hvorvidt der i forbindelse med valgets afholdelse har foreligget særlige  

 forhold, der eventuelt vil kunne få indflydelse på valgresultatet.
 § 58. Når rigsombudsmanden har modtaget indberetninger fra alle  

 valgbestyrelser, foretager rigsombudsmanden en foreløbig opgørelse af valget.  

 Selv om der ikke foreligger fuldstændige resultater fra alle valgbestyrelser,  

 kan rigsombudsmanden dog foretage opgørelsen, såfremt de manglende  

 oplysninger efter det foreliggende materiale ikke vil kunne få indflydelse på  

 valgets resultat.
Stk. 2. Ved opgørelsen foretages en sammentælling af partistemmerne på  

 hvert parti og af stemmerne på hver kandidat, hvorefter der for hvert parti  

 foretages en sammentælling af partistemmerne og stemmerne på partiets  

 kandidater og for hvert kandidatforbund foretages en sammentælling af  

 stemmerne på kandidatforbundets kandidater.
Stemmetallet for hvert parti og  

 hvert kandidatforbund divideres med 1 og 2. Første mandat tilfalder herefter  

 det parti, det kandidatforbund, eller den enkeltkandidat uden for partierne,  

 der har den højeste kvotient, medens andet mandat tilfalder det parti, det  

 kandidatforbund eller den enkeltkandidat uden for partierne, der har den  

 næsthøjeste kvotient.
 Stk. 3. De mandater, der tilkommer et parti eller et kandidatforbund,  

 fordeles mellem partiets eller forbundets kandidater således, at første  

 mandat tilfalder den kandidat, der har opnået det højeste antal stemmer,  

 medens andet mandat tilfalder den kandidat, der har opnået det næsthøjeste  

 antal stemmer.
 § 59. Rigsombudsmanden udfærdiger valgbreve til de kandidater, der er  

 valgt, dog med forbehold af den endelige opgørelse af valget og af  

 Folketingets godkendelse af valgene.
§ 60. Rigsombudsmanden underretter straks statsministeren om resultatet af  

 den foreløbige opgørelse, det samlede antal vælgere samt om forhold, der kan  

 have betydning for valgets gyldighed og bedømmelse af den foreløbige  

 opgørelse.
Statsministeren sender straks materialet til Folketinget.
Endelig opgørelse § 61. Senest dagen efter valget sammenbinder afstemningslederen i  

 særskilte pakker 1) de afgivne blanke og andre ugyldige stemmesedler, 2) de gyldige stemmesedler, således at de personlige stemmer for hver  

 kandidat og partistemmerne for hvert parti samles i pakker for sig, og 3) brevstemmematerialet, i det omfang dette ikke indgår i det materiale,  

 der er nævnt i nr. 1 og 2.
 Stk. 2. De pakker, der er nævnt i stk. 1, og de pakker, der er nævnt i §  

 41, stk. 1, nr. 2, sendes snarest muligt til valgbestyrelsen sammen med de  

 benyttede valglister og valgbogen.
 Stk. 3. Er valgkredsen delt i flere afstemningsdistrikter, indsendes det  

 materiale, der er nævnt i stk. 2, til valgkredsens leder, der straks sørger  

 for, at materialet videresendes til valgbestyrelsen.
 § 62. Når valgbestyrelsen har modtaget det materiale, der er nævnt i § 61,  

 fra alle kommunens valgkredse, sender den materialet til rigsombudsmanden  

 sammen med sin valgbog og kommunalbestyrelsens fortegnelse over modtagne og  

 videresendte brevstemmer, jf. § 48, stk. 3.
Stk. 2. Når rigsombudsmanden har modtaget det materiale, der er nævnt i  

 stk. 1, fra alle valgbestyrelser, opgør rigsombudsmanden endeligt valgets  

 resultat.
Såfremt flere partier, kandidatforbund eller enkeltkandidater uden  

 for partierne har opnået samme kvotient, jf. § 58, stk. 2, afgøres det ved  

 lodtrækning, hvem af dem mandatet skal tilfalde.
Det samme gælder ved  

 mandatfordeling mellem et partis eller et kandidatforbunds kandidater, jf. §  

 58, stk. 3, i tilfælde af stemmelighed mellem flere af partiets eller  

 forbundets kandidater.
 Stk. 3. Resultatet af opgørelsen indføres i valgbogen, der underskrives af  

 rigsombudsmanden.
 § 63. Rigsombudsmanden sender valgbogen til statsministeren, der straks  

 sender valgbogen til Folketinget.
Kapitel 9 Folketingets godkendelse af valget m.v.
 § 64. Folketinget godkender gyldigheden af kandidaternes valg.
 Stk. 2. Folketinget afgør, om rigsombudsmandens opgørelse af valget kan  

 godkendes, eller om rigsombudsmanden skal foretage en ny opgørelse.  

 Folketinget kan kræve stemmemateriale m.v. indsendt til Folketinget.
§ 65. Enhver vælger kan klage over folketingsvalg.
Klager skal sendes til  

 rigsombudsmanden og skal være rigsombudsmanden i hænde senest ugedagen efter  

 valgdagen.
Rigsombudsmanden sender klagen til statsministeren med sine  

 bemærkninger.
Statsministeren videresender materialet til Folketinget.
§ 66. Hvis Folketinget træffer afgørelse om, at afstemningen er ugyldig,  

 afholdes der omvalg.
Kandidaterne anses foreløbig som lovligt valgte.
Stk. 2. Rigsombudsmanden fastsætter dagen for afholdelsen af omvalg.
Ved  

 omvalg kan kun de personer, der havde valgret og var optaget på valglisten på  

 den oprindelige valgdag, afgive stemme.
 Stk. 3. Gyldighedsperioden for omvalg følger gyldighedsperioden efter § 1,  

 stk. 2.
 § 67. Hvis Folketinget træffer afgørelse om, at en valgt kandidat ikke er  

 valgbar, indtræder den pågældendes stedfortræder, jf. § 68.
 § 68. En stedfortræder indtræder i Folketinget, når et folketingsmedlem  

 ophører med at være medlem, og i øvrigt efter de regler herom, der er fastsat  

 i Folketingets forretningsorden.
Stk. 2. Findes der ved mandatledighed ikke nogen stedfortræder for  

 vedkommende folketingsmedlem, og var pågældende opstillet for et parti,  

 tilfalder mandatet den af partiets kandidater, der ifølge den opgørelse, der  

 er nævnt i § 62, stk. 2, har opnået det næsthøjeste antal stemmer.
Var  

 pågældende opstillet uden for partierne og havde indgået kandidatforbund med  

 een eller flere andre kandidater, tilfalder mandatet den af forbundets  

 kandidater, der ifølge opgørelsen i § 62, stk. 2, har opnået det næsthøjeste  

 antal stemmer.
Var pågældende opstillet uden for partierne som  

 enkeltkandidat, tilfalder mandatet den kandidat, der ifølge opgørelsen i §  

 62, stk. 2, er nærmest berettiget til mandatet.
 § 69. Folketingsmedlemmerne oppebærer vederlag og pension m.v. efter de  

 regler, der er fastsat i kapitel 14 i lov om valg til Folketinget.
Kapitel 10 Folkeafstemninger § 70. Folkeafstemninger efter grundlovens § 20, stk. 2, § 29, stk. 2, og §  

 88 afholdes i Grønland.
Det samme gælder folkeafstemninger efter grundlovens  

 § 42, såfremt den pågældende lov skal gælde for Grønland eller ved anordning  

 kunne sættes i kraft i Grønland.
 § 71. Folkeafstemninger i Grønland finder sted samme dag som i de øvrige  

 dele af riget.
§ 72. Rigsombudsmanden bekendtgør lovforslaget eller loven med oplysning  

 om dagen for folkeafstemningen.
Bekendtgørelsen sker tidligst 18 søgnedage og  

 så vidt muligt 12 søgnedage før afstemningsdagen.
 § 73. Berettiget til at deltage i folkeafstemningen er enhver, der på  

 afstemningsdagen opfylder betingelserne for valgret til Folketinget og er  

 opført på folketingsvalglisten, jf. kapitel 4.
 § 74. Folkeafstemningen foregår i de samme afstemningsområder som valg til  

 Folketinget, jf. kapitel 3.
 Stk. 2. Folkeafstemningen ledes og forberedes af rigsombudsmanden,  

 valgbestyrelser, afstemningsledere og tilforordnede vælgere som nævnt i  

 kapitel 3 og 5 for folketingsvalg med de ændringer, der følger af  

 afstemningens karakter, jf. dog stk. 3.
 Stk. 3. På stemmesedlerne ved folkeafstemninger skal på dansk og  

 grønlandsk være trykt ordet »Folkeafstemning« samt klart adskilt  

 ordene »Ja« og »Nej«.
 § 75. Afstemningen på afstemningsdagen finder sted i overensstemmelse med  

 reglerne i kapitel 6 for folketingsvalg, jf. dog stk. 2.
Stk. 2. Ved stemmeafgivningen sætter vælgere, der stemmer for lovforslaget  

 eller loven, et kryds ved ordet »Ja« på stemmesedlen, medens  

 vælgere, der stemmer imod, sætter et kryds ved ordet »Nej«.
Ved  

 opslag i stemmelokalet og stemmerummene skal der gives vælgerne vejledning  

 herom.
 § 76. Ved folkeafstemning kan der brevstemmes i overensstemmelse med  

 reglerne i kapitel 7 for folketingsvalg, jf. dog stk. 2-4.
 Stk. 2. På brevstemmesedlerne til brevstemmeafgivning i Grønland skal på  

 dansk og grønlandsk være trykt ordet »Folkeafstemning« samt klart  

 adskilt ordene »Ja« og »Nej«.
 Stk. 3. Ved brevstemmeafgivning uden for Grønland anvendes det  

 brevstemmemateriale, der er nævnt i § 100 i lov om valg til Folketinget.
 Stk. 4. Stemmeafgivningen foregår som nævnt i § 75, stk. 2.
 § 77. Opgørelsen af og indberetningen om afstemningens resultat sker i  

 overensstemmelse med reglerne i kapitel 8 for folketingsvalg med de  

 ændringer, der følger af afstemningens karakter, jf. dog stk. 2.
Stk. 2. En stemmeseddel afgivet på afstemningsstedet er ugyldig, såfremt 1) den er blank, 2) den ikke er afkrydset som nævnt i § 75, stk. 2, 3) det må antages, at stemmesedlen ikke er udleveret på afstemningsstedet,  

 eller 4) der er givet stemmesedlen et særpræg.
Stk. 3. En brevstemme er ugyldig, såfremt 1) den er blank, 2) den ikke er afkrydset som nævnt i § 75, stk. 2, 3) det må antages, at brevstemmen ikke er tilvejebragt af rigsombudsmanden  

 eller indenrigsministeren, 4) en kuvert ved brevstemmeafgivning indeholder andet eller mere end een  

 stemmeseddel, eller 5) der er givet stemmesedlen et særpræg.
 § 78. Rigsombudsmanden underretter straks statsministeren og  

 indenrigsministeren om resultatet af folkeafstemningen.
§ 79. Enhver vælger kan klage over folkeafstemningen.
Klager skal sendes  

 til rigsombudsmanden og skal være rigsombudsmanden i hænde senest ugedagen  

 efter afstemningen.
Rigsombudsmanden sender klagen til statsministeren med  

 sine bemærkninger.
Statsministeren videresender klagen til Folketinget.
 § 80. Såfremt der samme dag afholdes folkeafstemning om 2 eller flere  

 lovforslag eller love, kan rigsombudsmanden fastsætte de bestemmelser, der er  

 nødvendige som følge af afstemningernes samtidige afholdelse.
Kapitel 11 Forskellige bestemmelser § 81. Rigsombudsmanden kan foretage sådanne afvigelser fra lovens regler,  

 som efter omstændighederne, herunder vejrforholdene anses for nødvendige,  

 forudsat at valghandlingens hemmelighed og kontrollen med valgenes  

 gennemførelse i det hele fortsat er sikret.
Afvigelser kan dog ikke foretages  

 i reglerne om valgret og valgbarhed samt i reglerne om, at valg skal afholdes  

 samme dag i hele Grønland og folkeafstemning samme dag som i det øvrige rige.
 Stk. 2. Rigsombudsmanden skal i valgbogen redegøre for afvigelser, der er  

 foretaget efter stk. 1.
 § 82. Udgifterne til tryksager, bekendtgørelser, stemmesedler og  

 brevstemmemateriale til brug ved brevstemmeafgivning i Grønland afholdes af  

 Grønlands landskasse.
 Stk. 2. Udgifterne til brevstemmemateriale til brug ved  

 brevstemmeafgivning uden for Grønland afholdes af statskassen.
 Stk. 3. Udgifterne til porto til forsendelse af brevstemmer afholdes af  

 den myndighed, institution, skib eller havanlæg, som stemmemodtageren  

 repræsenterer.
 Stk. 4. De øvrige udgifter i forbindelse med valget eller  

 folkeafstemningen afholdes af vedkommende kommunekasse.
 § 83. Medmindre mere indgribende foranstaltninger er forskyldt efter den  

 øvrige lovgivning, kan den, der overtræder §§ 40 eller 46, idømmes bøde.
 Stk. 2. I regler, der udstedes efter § 47, kan det bestemmes, at  

 overtrædelse af bestemmelser i reglerne kan medføre bøde.
 § 84. Loven træder i kraft den 1. januar 1989, jf. dog stk. 2.
 Stk. 2. Tidspunktet for ikrafttrædelsen af § 14 for vælgere, der er  

 tilmeldt folkeregisteret for områder i Grønland uden for den kommunale  

 inddeling fra Færøerne, samt tidspunktet for ikrafttrædelsen af § 84, stk. 3,  

 nr. 3, fastsættes dog af statsministeren.
 Stk. 3. Følgende bestemmelser ophæves:
 1) Lov om folketingsvalg i Grønland, jf. lovbekendtgørelse nr. 416 af 29.  

 juli 1974.
 2) § 6 i lov om valg til Folketinget, jf. lovbekendtgørelse nr. 418 af 22.  

 september 1980.
 3) § 5 i lov om folketingsvalg på Færøerne, jf. lovbekendtgørelse nr. 592  

 af 3. september 1986.
 Stk. 4. De forskrifter, der er udstedt i henhold til den lov, der er nævnt  

 i stk. 3, nr. 1, forbliver i kraft, indtil de ophæves af regler udstedt efter  

 denne lov.
Bilag Fortegnelse over valgkredse i hver kommune Kommune Valgkredse i Valgstedet Valgkredsens hver kommune område Nanortalik 1. Aappilattoq Aappilattoq Prins Christian Sund Aappilattoq 2.  

 Frederiksdal Frederiksdal Frederiksdal Frederiksdal Loranstation Store  

 nordiske Station 3. Nanortalik Nanortalik Nanortalik Angisoq Loranstation 4.  

 Tasiusaq Tasiusaq Nalasut Nuugaarsuk Tasiusaq Saputit Saputit Tasia 5.  

 Sletten Sletten Sletten Qallimiut Qorlortorsuaq 6. Sydprøven Sydprøven  

 Narsarsuaq Akuliaruseq Lichtenau Sydprøven Qaqortoq 1. Saarloq Saarloq Saarloq (Julianehåb) Qaarsutsiaq 2. Eqalugaarsuit Eqalugaarsuit Eqalugaarsuit 3.  

 Julianehåb Julianehåb Julianehåb Kingittoq 4. Tasiluk Julianehåb Tasiluk  

 Eqaluit Akia Eqaluit Tatsip ataa Qanisartuut Upernaviarsuk Arpatsivik  

 Illorsuit Akia Kangerdluarsorujuk Kommune Valgkredse i Valgstedet Valgkredsens hver kommune område 5.  

 Qassimiut Qassimiut Qassimiut Narsaq 1. Igaliku Igaliku Igaliku Søndre Igaliku Iterlak Ummannartuuaraq  

 Atarnaatsoq 2. Narsarsuaq Narsarsuaq Narsarsuaq 3. Qassiarsuk Qassiarsuk  

 Qassiarsuk Arnannguit Qinngua Qinngua Kangelleq Qorlortoq Tasiusaq Nunataaq  

 Kangerlua Inneruulalik Issormiut Sillisit Kiattuut Qorlortup itinnera 4.  

 Narsaq Narsaq Narsaq Ipiutaq Itilleq killeq Narsarsuaaraq Eqaluit ilua Ivittuut 1. Ivittuut Grønnedal Ivittuut Grønnedal Paamiut 1. Arsuk Arsuk Arsuk (Frederikshåb) 2. Frederikshåb Frederikshåb Narsalik Frederikshåb Nuuk 1. Fiskenæsset Fiskenæsset Fiskenæsset (Godthåb) 2. Godthåb Godthåb Færingehavn Godthåb Qooqqut Forsvarsområdet  

 ved Thule Forsvarsområdet ved Søndre Strømfjord Station Nord Danmarkshavn  

 Slædepatruljen Sirius Kommune Valgkredse i Valgstedet Valgkredsens hver kommune område 3.  

 Kapisillit Kapisillit Kapisillit Itinnera Qoornoq Maniitsoq 1. Atammik Atammik Atammik (Sukkertoppen) 2. Napasoq Napasoq Napasoq 3. Sukkertoppen Sukkertoppen  

 Sukkertoppen 4. Kangaamiut Kangaamiut Kangaamiut Sisimiut 1. Itilleq Itilleq Itilleq (Holsteinsborg) 2. Sarfannguaq Sarfannquaq Sarfannquaq 3. Holsteinsborg  

 Holsteinsborg Holsteinsborg Kangaatsiaq 1. Attu Attu Attu 2. Niarqornaarsuk Niarqornaarsuk  

 Niarqornaarsuk 3. Iginniarfik Iginniarfik Iginniarfik 4. Ikerasaarsuk  

 Ikerasaarsuk Ikerasaarsuk 5. Kangaatsiaq Kangaatsiaq Kangaatsiaq Aasiaat 1. Egedesminde Egedesminde Egedesminde (Egedesminde) 2. Hunde Ejland Hunde Ejland Hunde Ejland 3. Akunnaaq  

 Akunnaaq Akunnaaq Qasigiannguit 1. Ikamiut Ikamiut Ikamiut (Christianshåb) 2. Christianshåb Christianshåb Christianshåb Ilulissat 1. Claushavn Claushavn Claushavn 2. Jakobshavn Jakobshavn  

 Jakobshavn 3. Rodebay Rodebay Rodebay 4. Qeqertaq Oeqertaq Qeqertaq 5. Saqqaq  

 Saqqaq Saqqaq Qeqertarsuaq 1. Godhavn Godhavn Godhavn 2. Diskofjord Diskofjord  

 Diskofjord Kommune Valgkredse i Valgstedet Valgkredsens hver kommune område Uummannaq 1. Niaqornat Niaqornat Niaqornat 2. Qaarsut Qaarsut Qaarsut 3.  

 Uummannaq Uummannaq Uummannaq 4. Ikerasak Ikersak Ikersak 5. Saattut Saattut  

 Saattut 6. Ukkusissat Ukkusissat Ukkusissat 7. Maarmorilik Maarmorilik  

 Maarmorilik 8. Illorsuit Illorsuit Illorsuit 9. Nuugaatsiaq Nuugaatsiaq  

 Nuugaatsiaq Upernavik 1. Upernavik Upernavik Upernavik 2. Søndre Søndre Søndre  

 Upernavik Upernavik Upernavik 3. Prøven Prøven Prøven 4. Aappilattoq  

 Aappilattoq Aappilattoq 5. Tussaaq Tussaaq Tussaaq Naajat 6. Tassiusaq  

 Tassiusaq Tassiusaq 7. Kraulshavn Kraulshavn Kraulshavn 8. Kullorsuaq  

 Kullorsuaq Kraulshavn Kullorsuaq Avanersuaq 1. Thule Thule (Qaanaaq) Thule (Qaanaaq) 2. Savissivik  

 Savissivik Savissivik 3. Moriusaq Moriusaq Moriusaq 4. Siorapaluk Siorapaluk  

 Siorapaluk 5. Qeqertaq Qeqertaq Qeqertaq 6. Qeqertarsuaq Qeqertarsuaq  

 Qeqertarsuaq (Herbert Ø) (Herbert Ø) Kommune Valgkredse i Valgstedet Valgkredsens hver kommune område Tasiilaq 1. Isortoq Isortoq Pikiullit (Ammassalik) Isortoq 2. Tiniteqilaaq Tiniteqilaaq Tiniteqilaaq 3.  

 Ammassalik Ammassalik Ammassalik Qernertuarsuit 4. Kap Dan Kap Dan Kap Dan 5.  

 Kuummiut Kuummiut Kulusuk flyveplads 6. Sermiligaaq Sermiligaaq Kuummiut  

 Sermiligaaq Illoqqortoormiut (Scoresbysund) 1. Scoresbysund Scoresbysund Scoresbysund 2. Kap Hope Kap  

 Hope Kape Hope 3. Kap Tobin Kap Topin Kap Tobin Bemærkninger til lovforslaget Almindelige bemærkninger De gældende regler om folketingsvalg i Grønland findes i lov om  

 folketingsvalg i Grønland, jf. lovbekendtgørelse nr. 416 af 29. juli 1974 som  

 ændret senest ved lov nr. 174 af 8. april 1981. Den gældende  

 folketingsvalglov er fra 1953 og er i alt ændret 12 gange.
Formålet med lovforslaget er at foretage en generel modernisering af  

 reglerne om folketingsvalg i Grønland.
Det er ved udformningen af  

 lovforslaget tilstræbt, at reglerne i den grønlandske folketingsvalglov  

 tilpasses de regler, der ifølge lov nr. 271 af 13. maj 1987 om valg til  

 Folketinget gælder vedrørende folketingsvalg i Danmark, i det omfang det  

 under hensyntagen til de særlige forhold i Grønland er muligt og  

 hensigtsmæssigt.
Moderniseringen foreslås for det første gennemført ved en ændret  

 systematisk opbygning af loven, herunder en mere detaljeret kapitelinddeling.  

 Herudover foreslås i lovforslaget foretaget en række indholdsmæssige  

 ændringer i forhold til den gældende folketingsvalglov, ligesom lovens regler  

 på forskellige punkter foreslås udbygget i overensstemmelse med reglerne i  

 den danske folketingsvalglov.
Endelig foreslås i lovforslaget foretaget en  

 gennemgribende sproglig modernisering af reglerne.
De indholdsmæssige ændringer i lovforslaget i forhold til den gældende  

 folketingsvalglov vedrører navnlig reglerne om valglister, reglerne om  

 kandidatanmeldelser, reglerne om stemmeafgivning på valgdagen og reglerne om  

 brevstemmeafgivning.
Blandt de vigtigste ændringer kan nævnes:
at vælgere, der er tilmeldt folkeregisteret for områder i Grønland uden  

 for den kommunale inddeling, skal optages på valglisten i Nuuk (Godthåb)  

 kommune, at vælgere, der fylder 18 år i løbet af det år, for hvilket valglisten  

 gælder, skal optages på hovedlisten, at kun partier, der er repræsenteret i Grønlands Landsting kan deltage i  

 valget som parti og opstille kandidater med de retsvirkninger, der ifølge  

 loven er knyttet til partiopstilling, at der ikke kræves stillere for kandidater, der opstiller for et parti, at partiernes godkendelse af kandidater skal ske ved en særlig meddelelse  

 herom til rigsombudsmanden, at der kan afgives stemme på et parti, at vælgere på sygehuse m.v. samt institutioner under kriminalforsorgen kan  

 brevstemme på institutionen, uanset om de er i stand til at møde frem på  

 afstemningsstedet på valgdagen og at brevstemmeafgivning kan ske 3 måneder før valget.
 Lovforslaget påregnes ikke at medføre administrative eller økonomiske  

 konsekvenser for staten.
 Med hensyn til lovforslagets enkeltheder henvises til bemærkningerne til  

 lovforslagets enkelte bestemmelser.
Bemærkninger til lovforslagets enkelte bestemmelser Til kapitel 1. Grønlands repræsentation i Folketinget Til § 1 Bestemmelsen i stk. 1 om, at der i Grønland vælges to medlemmer til  

 Folketinget, findes tilsvarende i den gældende lovs § 4.
 Bestemmelsen i stk. 2 om valgperioden svarer til reglen i den gældende  

 lovs § 3.
Til kapitel 2. Valgret og valgbarhed Til §§ 2-4 Bestemmelserne om valgret og om optagelse på valglisten som betingelse for  

 at udøve valgret svarer til reglerne i den gældende lovs §§ 1-1 b.
Til § 5 Bestemmelsen i stk. 1 om valgbarhed svarer til reglen i den gældende lovs  

 § 2.
 Bestemmelsen i stk. 2, hvorefter en person altid kan opstille til valg  

 uanset indsigelser om manglende valgbarhed, svarer indholdsmæssigt til reglen  

 i den gældende lovs § 13, stk. 10.
Til § 6 Bestemmelsen, der fastslår, at ingen kan opstilles til valg uden selv at  

 have anmeldt sig som kandidat til valget, svarer indholdsmæssigt til reglen i  

 den gældende lovs § 13, stk. 4, 5. punktum.
Til kapitel 3. Valgkredse.
Valgets ledelse Til § 7 Bestemmelsen om, at Grønland udgør eet valgområde, findes tilsvarende i  

 den gældende lovs § 4.
Til § 8 Bestemmelsen, der vedrører valgkredsinddelingen og inddelingen i  

 afstemningsdistrikter, svarer bortset fra en systematisk ændring til reglen i  

 den gældende lovs § 6, stk. 1.
Til § 9 Bestemmelserne om, at valget ledes af rigsombudsmanden og om  

 rigsombudsmandens valgbog, svarer til reglerne i den gældende lovs § 9, stk.  

 2 og 3.
Til § 10 Bestemmelserne i stk. 1 og 2 om, at valget i hver kommune ledes af en  

 valgbestyrelse og om valgbestyrelsens sammensætning, svarer til reglerne i  

 den gældende lovs § 9, stk. 4 og 5.
Som stk. 3 foreslås optaget en udtrykkelig bestemmelse om, at  

 valgbestyrelsens afgørelser træffes ved stemmeflertal, og at formandens  

 stemme er udslagsgivende i tilfælde af stemmelighed.
Tilsvarende regler  

 findes i den danske folketingsvalglovs § 28, stk. 1, 2. og 3. punktum.
Bestemmelsen i stk. 4 om valgbestyrelsens valgbog svarer til reglen i den  

 gældende lovs § 10, stk. 2. Det foreslås dog, at der i loven optages en  

 udtrykkelig bestemmelse om, at valgbogen tilvejebringes af rigsombudsmanden,  

 hvilket er i overensstemmelse med gældende praksis.
Som en konsekvens heraf  

 har man fundet det unødvendigt at gentage den hidtidige detaljerede  

 beskrivelse af valgbogens indhold.
Til § 11 Bestemmelserne i stk. 1-3 om udpegning af afstemningsledere i valgkredse  

 og afstemningsdistrikter svarer til reglerne i den gældende lovs § 9, stk. 6  

 og 7. Det foreslås dog som i den danske folketingsvalglovs § 31, stk. 1,  

 udtrykkeligt fastslået, at hvervet som afstemningsleder er et borgerligt  

 ombud.
Bestemmelsen i stk. 4 om afstemningsledernes valgbog svarer  

 indholdsmæssigt til reglen i den gældende lovs § 11, stk. 1, 2. punktum.
Man  

 har dog ligesom for valgbestyrelsernes vedkommende fundet det  

 hensigtsmæssigt, at den gældende praksis, hvorefter valgbogen tilvejebringes  

 af rigsombudsmanden, udtrykkeligt lovfæstes.
Til § 12 Det foreslås, at der i loven optages en udtrykkelig bestemmelse om, at  

 valgbestyrelsen skal udpege et antal tilforordnede vælgere til at bistå  

 afstemningslederne ved valget, hvilket er i overensstemmelse med gældende  

 praksis.
Som i den danske folketingsvalglovs § 31, stk. 1, foreslås det  

 udtrykkeligt fastsat, at hvervet som tilforordnet vælger er et borgerligt  

 ombud.
Til kapitel 4. Valglister Til § 13 Bestemmelsen i stk. 1, der indeholder den almindelige regel om optagelse  

 på valglisten, svarer til reglen i den gældende lovs § 5. Ifølge den gældende  

 regel skal vælgerne optages på valglisten i den kommune, hvor de har fast  

 bopæl, hvilket normalt er den kommune, hvor de er tilmeldt folkeregisteret.  

 Der kan dog forekomme tilfælde, hvor den faktiske bopælskommune og  

 folkeregisterkommunen ikke er sammenfaldende.
I praksis er  

 folkeregistertilmeldingen i disse tilfælde afgørende for, hvor vælgeren  

 optages på valglisten.
Det foreslås derfor i overensstemmelse med reglen i  

 den danske folketingsvalglovs § 15 præciseret, at vælgeren skal optages på  

 valglisten i den kommune, hvor vedkommende er tilmeldt folkeregisteret.
 Som stk. 2 foreslås indføjet en udtrykkelig bestemmelse om, at valglisten  

 består af en hovedliste og en tilflytterliste.
Til § 14 I henhold til bestemmelsen i den gældende lovs § 5 a, den endnu gældende  

 bestemmelse i den tidligere danske folketingsvalglovs § 6 og bestemmelsen i  

 den færøske folketingsvalglovs § 5 optages vælgere, der opholder sig på  

 områder i Grønland uden for den kommunale inddeling, på valglisten i den  

 kommune i Grønland, Danmark eller på Færøerne, hvor de sidst har haft fast  

 bopæl.
Det foreslås, at disse vælgere fremover skal optages på valglisten i  

 Nuuk kommune svarende til den ordning, der gælder ved valg til Grønlands  

 Landsting, jf. landstingslov nr. 13 af 19. december 1986 om valg til  

 Grønlands Landsting.
Samtidig foreslås kriteriet »opholder sig«  

 ændret til »er tilmeldt folkeregisteret«, jf. bemærkningerne til §  

 13.
Til § 15 Bestemmelsen om optagelse på valglisten af vælgere, der midlertidigt  

 opholder sig i udlandet, svarer til reglen i den gældende lovs § 5 b.
Som  

 konsekvens af forslaget om, at vælgere, der er tilmeldt folkeregisteret for  

 områder i Grønland uden for den kommunale inddeling, skal optages på  

 valglisten i Nuuk kommune, foreslås bestemmelsen dog udbygget med en regel  

 om, at vælgere, der midlertidigt opholder sig i udlandet, og som sidst har  

 været tilmeldt folkeregisteret for områder i Grønland uden for den kommunale  

 inddeling, skal optages på valglisten i Nuuk kommune.
Til §§ 16-19 Uanset at der i de seneste år er sket meget betydelige forbedringer i de  

 trafikale og øvrige kommunikationsmæssige forbindelser i Grønland, er  

 kommunikationssystemet ikke så sikkert og så udbygget, at man som i Danmark  

 kan indføre en ordning, hvorefter valglisten først udarbejdes, når valg er  

 udskrevet.
Det er derfor fortsat nødvendigt, at der i Grønland udarbejdes  

 årlige valglister.
ad § 16 Bestemmelsen om, at kommunalbestyrelsen hvert år i januar måned skal  

 udarbejde en hovedliste, svarer indholdsmæssigt til reglen i den gældende  

 lovs § 5 c.
Det foreslås dog, at vælgere, der fylder 18 år i løbet af det år,  

 for hvilket valglisten gælder, skal optages på hovedlisten med angivelse af  

 den dag i året, da valgretten indtræder, i stedet for som hidtil på en særlig  

 tillægsliste.
Som konsekvens af forslaget om, at vælgere, der er tilmeldt  

 folkeregisteret for områder i Grønland uden for den kommunale inddeling, skal  

 optages på valglisten i Nuuk kommune, foreslås det endvidere, at hovedlisten  

 for Nuuk kommune skal udarbejdes ikke blot på grundlag af kommunens  

 folkeregister, men også på grundlag af folkeregisteret for områder i Grønland  

 uden for den kommunale inddeling.
ad § 17 Bestemmelserne om hovedlistens opdeling og indhold svarer til reglerne i  

 den gældende lovs § 6, stk. 2 og 3. I overensstemmelse med gældende praksis  

 foreslås det dog udtrykkeligt fastsat, at vælgerens bopæl og løbenummer skal  

 anføres på hovedlisten.
Som konsekvens af forslaget om, at vælgere, der  

 fylder 18 år i løbet af det år, for hvilket valglisten gælder, skal optages  

 på hovedlisten, foreslås det endvidere, at der på hovedlisten skal være en  

 særlig rubrik, hvori kan anføres den dato, da valgretten for de pågældende  

 vælgere indtræder.
ad § 18 Bestemmelsen om tilflytterlisten svarer indholdsmæssigt til reglen i den  

 gældende lovs § 5 d med de ændringer, der er nødvendige som følge af, at  

 vælgere, der er tilmeldt folkeregisteret for områder i Grønland uden for den  

 kommunale inddeling, foreslås optaget på valglisten i Nuuk kommune.
Det  

 foreslås dog, at skæringsdagen for optagelse på tilflytterlisten fastsættes  

 til 18.-dagen før valgdagen i stedet for som hidtil 14.-dagen.
Skæringsdagen  

 bliver herved sammenfaldende med skæringsdagen for udarbejdelse af valglister  

 efter den danske folketingsvalglovs § 18 og den færøske folketingsvalglovs §  

 7, hvilket vil medføre en administrativ forenkling for de danske og færøske  

 folkeregistre.
I relation til 18.-dagsreglen foreslås det udtrykkeligt  

 angivet, at vælgeren ikke blot skal have anmeldt flytning til  

 folkeregisteret, men også rent faktisk skal være flyttet.
For så vidt angår  

 vælgere, der er omfattet af § 3, foreslås det udtrykkeligt angivet, at  

 optagelse på valglisten ikke kan ske, såfremt afgørelsen herom er truffet  

 senere end 18.-dagen før valgdagen.
ad § 19 Bestemmelsen om slettelse af valglisten svarer til reglen i den gældende  

 lovs § 5 e.
Bestemmelsen er dog præciseret på forskellige punkter.
Således  

 foreslås det udtrykkeligt angivet, at slettelse kan komme på tale ikke blot,  

 når vælgeren fraflytter kommunen, men også når vælgeren fraflytter området  

 uden for den kommunale inddeling, eller opgiver sit midlertidige ophold i  

 udlandet.
Endvidere foreslås det udtrykkeligt angivet, at slettelse ikke skal  

 foretages, hvis flytningen er sket eller anmeldt senere end 18.-dagen før  

 valgdagen, medmindre flytningen sker til udlandet, uden at der er tale om et  

 midlertidigt ophold som nævnt i § 3.
Til § 20 Bestemmelsen om hovedlistens fremlæggelse svarer til reglen i den gældende  

 lovs § 7. I overensstemmelse med gældende praksis foreslås det dog  

 udtrykkeligt angivet, at den samlede hovedliste skal fremlægges på et alment  

 tilgængeligt sted i kommunen samtidig med, at de relevante dele af  

 hovedlisten fremlægges i de enkelte valgkredse og afstemningsdistrikter.
Til §§ 21 og 22 Bestemmelserne indeholder regler om berigtigelse af valglisten.
Regler om  

 berigtigelse af hovedlisten findes i den gældende lovs § 8, medens der ikke i  

 den gældende lov findes regler om berigtigelse af tilflytterlisten.
I forhold  

 til reglen i den gældende lovs § 8 medfører de foreslåede bestemmelser en  

 udvidet adgang for kommunalbestyrelserne til at foretage berigtigelse af  

 valglisten.
Det foreslås således, at klager over valglisten skal kunne  

 fremsættes til enhver tid, og at berigtigelse af valglisten som i den danske  

 folketingsvalglovs § 22 skal kunne foretages til og med valgdagen.
Dette  

 gælder uanset, om berigtigelsen indebærer optagelse på eller slettelse af  

 valglisten.
Til § 23 Bestemmelsen om valglistens anvendelse ved flere folketingsvalg og  

 folkeafstemninger svarer til reglen i den gældende lovs § 8 a.
Til kapitel 5. Forberedelserne til valget Til § 24 Bestemmelsen, hvorefter det ved det kongelige åbne brev om valgets  

 udskrivelse kan overlades til rigsombudsmanden at fastsætte valgdagen i  

 Grønland, svarer til reglen i den gældende lovs § 9, stk. 1, 1. punktum.
Til § 25 Bestemmelsen i stk. 1 vedrørende rigsombudsmandens bekendtgørelse i  

 forbindelse med valgets udskrivelse, svarer til reglen i den gældende lovs §  

 9, stk. 1, 2. punktum.
 Bestemmelserne i stk. 2-4, der vedrører valgbestyrelsernes og  

 afstemningsledernes bekendtgørelse i forbindelse med valgets udskrivelse,  

 svarer indholdsmæssigt til reglerne i den gældende lovs § 12.
Til §§ 26 og 27 Bestemmelserne indeholder regler om anmeldelse af kandidater, herunder om  

 form- og indholdskrav til kandidatanmeldelsen.
Bestemmelserne svarer  

 indholdsmæssigt til reglerne i den gældende lovs § 13, stk. 1-7 og stk. 8, 4.  

 og 5. punktum, med de undtagelser, der er nævnt nedenfor.
For så vidt angår partiopstilling foreslås det for det første, at kun  

 partier, der er repræsenteret i Grønlands Landsting kan deltage i valget som  

 parti og opstille kandidater med de retsvirkninger, der i loven er knyttet  

 til partiopstilling.
En tilsvarende ordning findes i den færøske  

 folketingsvalglovs § 22, stk. 1. Såfremt en kandidat ønsker at opstille i  

 tilknytning til et parti, der ikke er repræsenteret i landstinget, må  

 kandidaten opstille som kandidat uden for partierne eventuelt i  

 kandidatforbund med en eller flere andre kandidater.
I overensstemmelse med reglen i den danske folketingsvalglovs § 32, stk.  

 1, foreslås det endvidere, at kravet om stillere ophæves for kandidater, der  

 opstiller for et parti.
Kandidaten skal dog fortsat i anmeldelsen angive  

 navnet på en vælger, som henvendelse vedrørende kandidatanmeldelsen ud over  

 kandidaten kan rettes til.
 Endelig foreslås det, at den hidtidige ordning, hvorefter partiet ved  

 påtegning på kandidatanmeldelsen skal godkende den pågældendes kandidatur,  

 ophæves og erstattes af en særlig meddelelse fra partiet om, hvilke  

 kandidater partiet kan godkende, jf. bemærkningerne til § 29.
 I overensstemmelse med reglen i den danske folketingsvalglovs § 33, stk.  

 2, foreslås det, at kandidaten og stedfortræderne i kandidatanmeldelsen skal  

 identificeres også med personnummer.
For at lette kontrollen med, at stillerne opfylder lovens betingelser,  

 dvs. har valgret i Grønland og ikke samtidig er stillere for andre  

 kandidater, foreslås det som i den danske folketingsvalglovs § 33, stk. 4, at  

 stillerne i kandidatanmeldelsen skal anføres med navn, personnummer og bopæl  

 i stedet for som hidtil med navn, stilling og bopæl.
Kravet om stillere  

 gælder som nævnt fremover kun for kandidater, der opstiller uden for  

 partierne.
 I overensstemmelse med reglen i den danske folketingsvalglovs § 32, stk.  

 3, foreslås det udtrykkeligt anført, at en vælger, der er stiller for flere  

 kandidater, ikke kan anses som stiller for nogen af kandidaterne.
Med hensyn til indgivelse af kandidatanmeldelsen foreslås det endelig, at  

 den hidtidige praksis, hvorefter anmeldelsen kan indgives til en  

 valgbestyrelse, udtrykkeligt lovfæstes, og at adgangen til at indgive  

 anmeldelsen til rigsombudsmanden ophæves.
Endvidere foreslås det, at der i  

 loven optages en udtrykkelig bestemmelse om, at anmeldelsen skal indgives på  

 en formular, der tilvejebringes af rigsombudsmanden, hvilket er i  

 overensstemmelse med gældende praksis.
Til § 28 Der foreslås indføjet en udtrykkelig bestemmelse om, at valgbestyrelserne  

 straks efter kandidatanmeldelsesfristens udløb skal underrette  

 rigsombudsmanden om de modtagne kandidatanmeldelser med oplysning om,  

 hvorvidt valgbestyrelsen mener, at anmeldelserne er gyldige.
Til § 29 Ifølge reglen i den gældende lovs § 13, stk. 7, 2. punktum, skal partiet  

 ved påtegning på kandidatanmeldelsen godkende den pågældendes kandidatur.
Af  

 administrative grunde foreslås det, at partierne fremover i stedet inden  

 kandidatanmeldelsesfristens udløb skriftligt skal meddele rigsombudsmanden,  

 hvilke kandidater med stedfortrædere partiet kan godkende.
Kandidater, der  

 ikke godkendes af vedkommende parti, kan ikke opstille som kandidat for  

 partiet.
Hvorvidt kandidaten kan betragtes som opstillet uden for partierne  

 må bero på, om den pågældendes kandidatanmeldelse opfylder de krav, der  

 stilles til kandidatanmeldelser for kandidater uden for partierne, herunder  

 kravet om 100 stillere.
Til § 30 Det foreslås, at det i loven udtrykkeligt fastsættes, at den endelige  

 afgørelse om kandidatanmeldelsernes gyldighed træffes af rigsombudsmanden.  

 Den øvrige del af bestemmelsen, der vedrører adgangen til at afhjælpe mangler  

 ved kandidatanmeldelsen, svarer indholdsmæssigt til reglen i den gældende  

 lovs § 13, stk. 9.
Til § 31 Bestemmelsen om bekendtgørelsen af navnene på de opstillede kandidater og  

 stedfortrædere svarer indholdsmæssigt til reglen i den gældende lovs § 13,  

 stk. 8, 1.-3. punktum.
Bestemmelsen foreslås dog udbygget med en angivelse af  

 den rækkefølge, hvori partier og kandidater skal nævnes i bekendtgørelsen.  

 Bestemmelsen herom er i overensstemmelse med gældende praksis.
Til § 32 Bestemmelsen om, at rigsombudsmanden skal aflyse valget, hvis der kun er  

 opstillet to kandidater, svarer til reglen i den gældende lovs § 14, stk. 1.
 De hidtidige regler i den gældende lovs § 14, stk. 2 og 3, om de tilfælde,  

 hvor der kun er opstillet een kandidat eller slet ikke er opstillet nogen  

 kandidat, foreslås udeladt som overflødige.
Til § 33 Bestemmelsen, der vedrører stemmesedlernes tilvejebringelse og udformning,  

 svarer indholdsmæssigt til reglen i den gældende lovs § 16. Det foreslås dog  

 udtrykkeligt fastsat, at teksten på stemmesedlen skal være trykt på såvel  

 dansk som grønlandsk, hvilket er i overensstemmelse med gældende praksis.  

 Endvidere har man anset det for unødvendigt i loven at fastsætte  

 stemmesedlens farve og størrelse.
Til kapitel 6. Afstemning på valgdagen Til § 34 Bestemmelserne i stk. 1 og 2 om stemmelokale, stemmerum og stemmekasser  

 svarer til reglerne i den gældende lovs § 15. De hidtidige detaljerede regler  

 om indretningen af stemmerummet foreslås dog som i den danske  

 folketingsvalglovs § 45, stk. 2, udeladt, idet det blot anføres, at  

 stemmerummet skal være forsynet med det nødvendige udstyr til  

 stemmeafgivning.
Dette indebærer blandt andet, at afstemningslederen  

 bestemmer, hvilken skriftfarve skriveredskabet skal have, idet det  

 naturligvis er en forudsætning, at det skriveredskab, der anvendes, er egnet  

 (farven skal gøre stemmeafgivningen iøjenfaldende, farven må ikke kunne  

 smitte af, skriveredskabet skal være nemt at anvende).
Bestemmelsen i stk. 3 om, at der i stemmelokalet og stemmerummet skal være  

 opslag med oplysning om de opstillede kandidater og disses stedfortrædere,  

 svarer til reglen i den gældende lovs § 17, stk. 2. Bestemmelsen foreslås dog  

 udbygget med en angivelse af den rækkefølge, hvori partier og kandidater skal  

 nævnes i opslaget.
Bestemmelsen herom er i overensstemmelse med gældende  

 praksis.
 Bestemmelsen i stk. 4, hvorefter afstemningslederen i øvrigt sørger for,  

 at der på afstemningsstedet er truffet de nødvendige forberedelser til  

 afstemningen, findes tilsvarende i den gældende lovs § 11, stk. 2.
Til § 35 Bestemmelsen i stk. 1 om tidsrummet for stemmeafgivningen svarer til  

 reglen i den gældende lovs § 18. Det foreslås dog som i den danske  

 folketingsvalglovs § 46, stk. 1, udtrykkeligt præciseret, at afstemningen  

 først slutter, når efter kl. 20 ingen vælgere ønsker at stemme, uanset at der  

 gives opfordring hertil.
 Bestemmelsen i stk. 2 om forevisning af de tomme stemmekasser inden  

 afstemningens begyndelse svarer til reglen i den gældende lovs § 17, stk. 1,  

 3. punktum.
 De hidtidige bestemmelser i den gældende lovs § 17, stk. 1, 1. og 2.  

 punktum, hvorefter afstemningslederen ved afstemningens begyndelse skal  

 bekendtgøre navnene på de opstillede kandidater og disses stedfortrædere,  

 foreslås udeladt som overflødige.
Til § 36 Bestemmelsen, der vedrører vælgerens personlige fremmøde på  

 afstemningsstedet og udlevering af stemmeseddel til vælgeren, svarer til  

 reglen i den gældende lovs § 17, stk. 3. Det foreslås dog som i den danske  

 folketingsvalglovs § 47, at afstemningslederen får en almindelig adgang til  

 at udspørge vælgeren om navn, bopæl og fødselsdato og til om nødvendigt at  

 kræve dokumentation for vælgerens identitet.
Til § 37 Bestemmelserne i stk. 1 og 2 om fremgangsmåden ved udfyldning af  

 stemmesedlen og om nedlæggelse af stemmesedlen i stemmekassen svarer til  

 reglen i den gældende lovs § 17, stk. 4. Medens der hidtil kun har kunnet  

 afgives stemme på en kandidat, foreslås det dog, at vælgeren fremover skal  

 kunne afgive stemme såvel på et parti som på en kandidat svarende til den  

 ordning, der gælder ved valg til Grønlands Landsting.
 Bestemmelsen i stk. 3 om ombytning af stemmesedler svarer til reglen i den  

 gældende lovs § 17, stk. 6.
 Den hidtidige bestemmelse i den gældende lovs § 17, stk. 5, om  

 afstemningslederens stemmeafgivning foreslås udeladt som overflødig.
Til § 38 Bestemmelsen om hjælp til stemmeafgivning svarer indholdsmæssigt til  

 reglen i den gældende lovs § 17, stk. 7. Som i den danske folketingsvalglovs  

 § 49, stk. 2, foreslås det dog, at hjælp til stemmeafgivningen skal ydes af  

 afstemningslederen og en tilforordnet vælger.
Endvidere foreslås det som i  

 den danske folketingsvalgslovs § 49, stk. 3, udtrykkeligt præciseret, at det  

 er en betingelse for hjælp til udfyldning af stemmesedlen, at vælgeren  

 overfor dem, der yder hjælp, umiddelbart og utvetydigt kan tilkendegive,  

 hvordan vedkommende ønsker at stemme.
Til § 39 Bestemmelsen, der vedrører afstemningslederens beføjelser med henblik på  

 at opretholde ro og orden i stemmelokalet, herunder påse, at der ikke foregår  

 valgagitation, svarer stort set til reglen i den danske folketingsvalglovs §  

 50.
Til § 40 Bestemmelserne om forbud mod påvirkning af den enkelte vælgers  

 stemmeafgivning, om tavshedspligt samt om, at uvedkommende ikke må føre  

 systematisk kontrol med, at vælgerne møder og afgiver stemme, svarer til  

 reglerne i den gældende lovs § 47, stk. 1 og 2.
Til § 41 Bestemmelsen i stk. 1 om, hvad der skal foretages, efter at afstemningen  

 er afsluttet, men inden stemmeoptællingen påbegyndes, svarer til reglen i den  

 gældende lovs § 19, stk. 1. Det foreslås dog udtrykkeligt præciseret, at der  

 skal ske en optælling af de ikke udleverede stemmesedler og af de  

 stemmesedler, der er tilbageleveret ved ombytning.
Til kapitel 7. Brevstemmeafgivning Til § 42 Bestemmelsen om, hvilke personer, der kan afgive brevstemme, og om, hvor  

 brevstemmeafgivning kan foregå, svarer med enkelte ændringer til reglerne i  

 den gældende lovs § 28 og § 29, stk. 1-8. Som i den danske folketingsvalglovs  

 § 54, stk. 1 og 2, foreslås det således, at alle vælgere, der er indlagt på  

 sygehuse eller andre helbredelses- og plejeinstitutioner i Grønland eller er  

 indsat i institutioner i Grønland under kriminalforsorgen, skal have adgang  

 til at brevstemme på sygehuset eller institutionen, uanset om de er i stand  

 til at møde frem på afstemningsstedet på valgdagen.
Endvidere foreslås det  

 som i den danske folketingsvalglovs § 58, stk. 1, at ikke blot søfolk, men  

 også passagerer ombord på danske skibe i udenrigsfart kan afgive brevstemme  

 på skibet, ligesom det foreslås, at personer, der er ansat på danske  

 havanlæg, jf. lov nr. 292 af 10. juni 1981 om visse havanlæg, kan afgive  

 brevstemme på havanlægget.
Til § 43 Ifølge bestemmelsen i den gældende lovs § 29, stk. 9, kan  

 brevstemmeafgivning tidligst ske 6 uger før valget.
Det foreslås i stk. 1, at  

 fristen for brevstemmeafgivning forlænges til 3 måneder før valget.
Herved  

 får vælgere, der opholder sig uden for Grønland, tidsmæssigt samme adgang til  

 at afgive brevstemme som den, der efter den danske folketingsvalglovs § 57 og  

 den færøske folketingsvalglovs § 40 tilkommer vælgere, der opholder sig uden  

 for henholdsvis Danmark og Færøerne.
 Bestemmelsen i stk. 2 om brevstemmeafgivning for søfolk på danske skibe i  

 udenrigsfart og deres medsejlende ægtefæller svarer til reglen i den danske  

 folketingsvalglovs § 58, stk. 3.
Til § 44 Bestemmelsen i stk. 1 om tilvejebringelse og udformning af det  

 brevstemmemateriale, der skal benyttes ved brevstemmeafgivning i Grønland,  

 svarer til reglerne i den gældende lovs § 30, stk. 1 og 2. Man har dog fundet  

 det unødvendigt i loven detaljeret at fastsætte, hvorledes kuverten og  

 yderkuverten nærmere skal udformes.
I overensstemmelse med reglen i den  

 danske folketingsvalglovs § 60, stk. 2, foreslås det, at brevstemmematerialet  

 til enhver tid skal findes på folkeregistrene i Grønland.
 Bestemmelsen i stk. 2, hvorefter der ved brevstemmeafgivning uden for  

 Grønland skal anvendes det brevstemmemateriale, som Indenrigsministeriet har  

 udarbejdet til brug ved brevstemmeafgivning til folketingsvalg i Danmark,  

 svarer til reglen i den gældende lovs § 30, stk. 3.
Til § 45 Bestemmelserne i stk. 1-3 om fremgangsmåden ved brevstemmeafgivning svarer  

 indholdsmæssigt til reglerne i den gældende lovs § 30 a, bortset fra den  

 ændring vedrørende stemmesedlens udfyldning, der er en konsekvens af  

 forslaget om, at der fremover kan afgives stemme på et parti.
Man har dog  

 ikke fundet det nødvendigt, at lovens regler udformes så detaljeret som  

 hidtil, men det foreslås, at mere detaljerede regler om fremgangsmåden ved  

 afgivelse af brevstemme samt om tilrettelæggelse og gennemførelse af  

 brevstemmeafgivning kan fastsættes af statsministeren, jf. § 47.
 Bestemmelserne i stk. 4 og 5 om stemmemodtagerens bistand ved  

 brevstemmeafgivning svarer til reglerne i den danske folketingsvalglovs § 61,  

 stk. 4 og 5.
 Bestemmelsen i stk. 6, hvorefter stemmesedlen skal indsendes til  

 kommunalbestyrelsen i den kommune, hvor vælgeren er optaget på valglisten,  

 svarer til reglen i den gældende lovs § 30 b.
Til § 46 Det foreslås, at der som i den danske folketingsvalglovs § 62 indsættes  

 udtrykkelige bestemmelser om, at en brevstemmemodtager ikke må give en vælger  

 råd eller opfordring med hensyn til, hvilket parti eller hvilken kandidat  

 vælgeren skal stemme på, om brevstemmemodtagerens tavshedspligt samt om, at  

 uvedkommende ikke må føre systematisk kontrol med, at vælgere afgiver  

 brevstemme.
Bestemmelserne svarer til reglerne i den gældende lovs § 47, stk.  

 1 og 2, der imidlertid udtrykkeligt kun vedrører afstemningen på valgdagen.
Til § 47 Der henvises til bemærkningerne til § 45.
Til § 48 Bestemmelsen i stk. 1 om brevstemmens videresendelse til  

 afstemningslederen svarer til reglen i den gældende lovs § 30 c.
 Som stk. 2 foreslås indføjet en bestemmelse om, at kommunalbestyrelsen  

 eller afstemningslederen, hvis brevstemmeafgiveren på grund af flytning er  

 slettet af kommunens valgliste og optaget på valglisten i en anden kommune i  

 Grønland, skal videresende brevstemmen til denne.
 I overensstemmelse med reglen i den danske folketingsvalglovs § 64, stk.  

 1, foreslås det i stk. 3, at kommunalbestyrelsen skal føre en fortegnelse  

 over antallet af modtagne og videresendte brevstemmer.
Til §§ 49 og 50 Bestemmelserne om kontrollen af brevstemmerne og om opbevaring af  

 brevstemmerne indtil afstemningens afslutning svarer med enkelte ændringer  

 til reglerne i den gældende lovs § 30 d, stk. 1 og 2. Det foreslås således i  

 overensstemmelse med reglen i den danske folketingsvalglovs § 65, stk. 2,  

 udtrykkeligt anført, at en brevstemme, der er afgivet tidligere end de  

 frister, der er fastsat for brevstemmeafgivning, ikke kan komme i  

 betragtning.
Endvidere foreslås det som i den danske folketingsvalglovs § 65,  

 stk. 3, at det i tilfælde, hvor en vælger har afgivet flere brevstemmer,  

 altid skal være den sidst afgivne brevstemme, der tages i betragtning.
Til § 51 Bestemmelsen om brevstemmer, der først modtages efter afstemningens  

 påbegyndelse, svarer til reglen i den gældende lovs § 30 d, stk. 3. Det  

 foreslås dog som i den danske folketingsvalglovs § 66, stk. 3, udtrykkeligt  

 fastsat, at modtagelsestidspunktet skal noteres på brevstemmen.
Til § 52 I overensstemmelse med reglen i den danske folketingsvalglovs § 67  

 foreslås det, at en vælger, der har afgivet en brevstemme, der er taget i  

 betragtning, ikke kan stemme på valgdagen.
Til kapitel 8. Valgets opgørelse Til § 53 Bestemmelsen om stemmeoptællingen svarer til reglen i den gældende lovs §  

 19, stk. 2, med de ændringer, der er en konsekvens af, at der fremover kan  

 afgives stemme på et parti.
 Den hidtidige bestemmelse i den gældende lovs § 19, stk. 3, om, at  

 afstemningslederen skal tilkalde to vælgere til at overvære  

 stemmeoptællingen, hvis ikke mindst to vælgere selv har indfundet sig,  

 foreslås udeladt som overflødig.
Til § 54 Bestemmelsen i stk. 1 vedrører gyldigheden af stemmesedler afgivet på  

 afstemningsstedet.
Bestemmelsen svarer til reglen i den gældende lovs § 20,  

 stk. 1, med de ændringer, der er en konsekvens af forslaget om, at der  

 fremover kan afgives stemme på et parti.
For at undgå tvivl om, hvorvidt  

 blanke stemmesedler er gyldige eller ugyldige, foreslås det dog som i den  

 danske folketingsvalglovs § 69, stk. 1, udtrykkeligt anført, at en blank  

 stemmeseddel er ugyldig.
Bestemmelsen i stk. 2 vedrører gyldigheden af brevstemmesedler.  

 Bestemmelsen svarer til reglen i den gældende lovs § 30 e med de ændringer,  

 der er en konsekvens af forslaget om, at der fremover kan afgives stemme på  

 et parti.
Som for stemmesedler afgivet på afstemningsstedet foreslås det dog  

 udtrykkeligt anført, at en blank brevstemmeseddel er ugyldig.
Endvidere  

 foreslås det, at en brevstemmeseddel ligesom en stemmeseddel afgivet på  

 afstemningsstedet er ugyldig, når der er givet stemmesedlen et særpræg.  

 Tilsvarende bestemmelser findes i den danske folketingsvalglovs § 69, stk. 2.
 Bestemmelsen i stk. 3 om, at det af valgbogen skal fremgå, hvor mange  

 stemmesedler, der er anset for ugyldige, og grundene hertil, svarer til  

 reglen i den gældende lovs § 20, stk. 2.
Til § 55 Bestemmelsen i stk. 1 om resultatets indførelse i valgbogen svarer til  

 reglen i den gældende lovs § 20, stk. 3. Det foreslås dog udtrykkeligt  

 fastsat, at valgbogen skal underskrives af afstemningslederen.
 Bestemmelsen i stk. 2, hvorefter resultatet i de enkelte  

 afstemningsdistrikter i valgkredsen straks skal meddeles til lederen af  

 valgkredsen, svarer til reglen i den gældende lovs § 21.
Til § 56 Bestemmelsen om opgørelsen af valgkredsens resultat svarer til reglen i  

 den gældende lovs § 22. Det foreslås dog udtrykkeligt fastsat, at valgbogen  

 skal underskrives af valgkredsens leder.
Til § 57 Bestemmelsen om opgørelsen af kommunens valgresultat svarer til reglen i  

 den gældende lovs § 23, stk. 1. Det foreslås dog udtrykkeligt fastsat, at  

 valgbogen skal underskrives af valgbestyrelsen.
Til § 58 Bestemmelsen om rigsombudsmandens opgørelse af det samlede valgresultat  

 svarer til reglen i den gældende lovs § 23, stk. 2-4, med de ændringer, der  

 er en konsekvens af forslaget om, at der fremover kan afgives stemme på et  

 parti.
Til § 59 Bestemmelsen om valgbreve svarer indholdsmæssigt til reglerne i den  

 gældende lovs § 23, stk. 5 og 6.
Til § 60 Bestemmelsen om rigsombudsmandens indberetning til statsministeren  

 vedrørende valget svarer til reglen i den gældende lovs § 23, stk. 7.
Til §§ 61-63 Bestemmelserne om den endelige opgørelse af valget svarer til reglerne i  

 den gældende lovs §§ 24, 25, 26, stk. 1, og 30 d, stk. 4.
 Til kapitel 9. Folketingets godkendelse af valget m.v.
Til § 64 Bestemmelsen i stk. 1, hvorefter Folketinget godkender gyldigheden af  

 kandidaternes valg, findes tilsvarende i den gældende lovs § 23, stk. 6.
 I overensstemmelse med reglen i den danske folketingsvalglovs § 87, stk.  

 2, foreslås det i stk. 2 udtrykkeligt fastsat, at Folketinget kan pålægge  

 rigsombudsmanden at foretage en ny opgørelse, og at Folketinget kan kræve  

 stemmemateriale m.v. indsendt til Folketinget.
Til § 65 Bestemmelsen, der vedrører klager over folketingsvalg, svarer til reglen i  

 den gældende lovs § 26, stk. 2. Det foreslås dog, at klagefristen ligesom  

 klagefristen ved folkeafstemninger fastsættes til en uge i stedet for som  

 hidtil 14 dage.
Til § 66 Bestemmelsen om omvalg svarer med enkelte ændringer til reglerne i den  

 gældende lovs § 26, stk. 3 og 4. Det foreslås således som i den danske  

 folketingsvalglovs § 89 præciseret, at kandidaterne foreløbig anses for  

 lovligt valgte.
Endvidere foreslås det som i den danske folketingsvalglovs §  

 90, stk. 1, udtrykkeligt fastsat, at kun de personer kan deltage i omvalget,  

 der havde valgret og var optaget på valglisten på den oprindelige valgdag.
Til § 67 I overensstemmelse med reglen i den danske folketingsvalglovs § 91  

 foreslås indføjet en bestemmelse om, at stedfortræderen for en kandidat  

 indtræder efter de almindelige stedfortræderregler, hvis Folketinget træffer  

 afgørelse om, at en valgt kandidat ikke er valgbar.
Til § 68 Bestemmelsen om stedfortrædernes indtræden i Folketinget, svarer til  

 reglerne i den gældende lovs § 27, stk. 1 og 2.
 Den hidtidige regel i den gældende lovs § 27, stk. 3, der vedrører den  

 situation, at den ledige plads ikke kan besættes, foreslås udeladt som  

 overflødig.
Til § 69 Bestemmelsen, der fastslår, at folketingsmedlemmerne oppebærer vederlag  

 efter de regler, der er fastsat herom i den danske folketingsvalglov, svarer  

 til reglen i den gældende lovs § 26, stk. 5.
Til kapitel 10. Folkeafstemninger Til §§ 70 og 71 Bestemmelserne om, hvilke folkeafstemninger, der skal afholdes i Grønland,  

 og om tidspunktet for afstemningen, svarer til reglerne i den gældende lovs  

 §§ 31 og 32.
Til § 72 Bestemmelsen, der vedrører rigsombudsmandens bekendtgørelse af den lov  

 eller det lovforslag, der skal til folkeafstemning, og af dagen for  

 folkeafstemningen, svarer bortset fra en systematisk ændring til reglen i den  

 gældende lovs § 33.
Til §§ 73 og 74 Bestemmelserne om, hvem der kan deltage i folkeafstemningen, samt om  

 afstemningsområder, om afstemningens ledelse og om forberedelserne til  

 afstemningen findes tilsvarende i den gældende lovs §§ 34, 35 og 36.
Til § 75 Bestemmelsen om afstemningen på afstemningsdagen findes tilsvarende i den  

 gældende lovs §§ 35 og 37.
Til § 76 Bestemmelsen om brevstemmeafgivning svarer indholdsmæssigt til reglen i  

 den gældende lovs § 38.
Til §§ 77 og 78 Bestemmelserne, der vedrører opgørelsen af og indberetning om  

 afstemningens resultat, svarer til reglerne i den gældende lovs §§ 39 og 40.  

 Der foreslås dog foretaget visse ændringer i reglerne om stemmesedlers  

 ugyldighed, hvorved disse bringes i overensstemmelse med ugyldighedsreglen i  

 den danske folketingsvalglovs § 101, stk. 2.
 Det foreslås således, at det som for stemmesedler ved folketingsvalg  

 udtrykkeligt fastslås, at en blank stemmeseddel er ugyldig.
Endvidere foreslås det, at en stemmeseddel skal være ugyldig, hvis den  

 ikke er afkrydset på den foreskrevne måde.
Bestemmelsen træder i stedet for  

 reglen i den gældende lovs § 39, stk. 2, nr. 1, hvorefter en stemme er  

 ugyldig, når det ikke med sikkerhed fremgår, for hvilket resultat vælgeren  

 har villet stemme.
Medens der efter den gældende regel i praksis kunne opstå  

 tvivl om, hvorvidt en stemmeseddel, der var udfyldt med »ja« eller  

 »nej« skulle anses for gyldig eller ugyldig, vil en sådan stemme  

 fremover altid være ugyldig.
Efter reglen i den gældende lovs § 39, stk. 2, nr. 3, er en stemme  

 ugyldig, hvis den forsætligt er givet et særpræg.
Afgørelsen af, hvorvidt  

 særpræget er påført stemmesedlen forsætligt, er imidlertid i praksis  

 vanskelig.
Det foreslås derfor, at kravet om forsæt udgår af lovteksten.
Den  

 hidtidige udtrykkelige bestemmelse om, at understregning eller overstregning  

 af den påtrykte tekst i forbindelse med et kryds på stemmesedlen ikke anses  

 som særpræg, er ikke medtaget i loven, men der tilsigtes ikke hermed nogen  

 realitetsændring i forhold til hidtil.
Det foreslås endelig, at ugyldighedsbestemmelsen udbygges med regler om  

 brevstemmesedlers ugyldighed.
Der findes ikke i den gældende lov udtrykkelige  

 bestemmelser om, hvornår brevstemmer afgivet ved folkeafstemning er ugyldige.
Til § 79 Bestemmelsen, der vedrører klager over folkeafstemningen, svarer til  

 reglen i den gældende lovs § 41.
Til § 80 Bestemmelsen om samtidig folkeafstemning om to eller flere lovforslag  

 eller love svarer til reglen i den gældende lovs § 42.
Til kapitel 11. Forskellige bestemmelser Til § 81 Bestemmelsen, der giver rigsombudsmanden mulighed for at foretage  

 nødvendige afvigelser fra lovens regler, svarer til reglen i den gældende  

 lovs § 43.
Til § 82 Bestemmelsen om udgifternes fordeling svarer til reglen i den gældende  

 lovs § 44. Der foreslås dog indføjet en udtrykkelig bestemmelse om, at  

 udgifterne til brevstemmemateriale til brug ved brevstemmeafgivning uden for  

 Grønland afholdes af statskassen og en udtrykkelig bestemmelse om, at  

 udgifterne til porto til forsendelse af brevstemmer afholdes af den myndighed  

 m.v., som stemmemodtageren repræsenterer.
Til § 83 Sanktionsbestemmelsen i stk. 1 svarer til reglen i den gældende lovs § 47,  

 stk. 3. Bestemmelsen giver dog ikke som den gældende regel mulighed for at  

 idømme advarsel, da denne sanktionsform ikke længere findes i den grønlandske  

 kriminallov.
 Som stk. 2 foreslås optaget en bestemmelse, der giver hjemmel til at  

 fastsætte bøde i administrative forskrifter, der udstedes i henhold til § 47.
 Den hidtidige bestemmelse i den gældende lovs § 46 om, at ingen vælger,  

 der har afgivet stemme ved folketingsvalg eller folkeafstemning, skal være  

 pligtig til for retten i nogen sag at opgive, hvorledes han har stemt,  

 foreslås udeladt som overflødig, da dette er en følge af princippet om  

 hemmelig stemmeafgivning.
Til § 84 Bestemmelserne i stk. 3, nr. 2 og 3, om ændringer i den danske og den  

 færøske folketingsvalglov er en konsekvens af forslaget om, at vælgere, der  

 er tilmeldt folkeregisteret for områder i Grønland uden for den kommunale  

 inddeling fremover skal optages på valglisten i Nuuk kommune, jf.  

 lovforslagets § 14.
Til bilaget Den foreslåede valgkredsinddeling med angivelse af valgsted svarer til  

 valgkredsinddelingen i bilaget til den gældende lov bortset fra ændringer for  

 så vidt angår Ivittuut, Paamiut og Kangaatsiaq kommuner.
Det foreslås, at bilaget udbygges med en angivelse af, hvilke bygder m.v.  

 de enkelte valgkredse omfatter.
En sådan angivelse findes ikke i bilaget til  

 den gældende lov.
