DONG A/S har til planstyrelsens videre foranstaltning fremsendt materiale  

 vedrørende ændringer af linieføringen for hovedtransmissionsnettet på en del  

 af strækningerne fra Egtved til Ll.
Thorup (øst om Skals) og Ikast til vest  

 for M/R -stationen »Farre« mod Studstrupværket.
Den ændrede  

 linieføring afviger på dele af strækningen, væsentligt fra den der er  

 fastlagt i ovennævnte cirkulære.
 DONG A/S har oplyst, at ændringerne har baggrund i foretagne  

 jordbundsundersøgelser, flytninger af M/R-stationer og tilpasninger af  

 ledningstraceet i marken i øvrigt.
 Cirkulæret udstedes i henhold til § 4 i lov om lands- og  

 regionplanlægning, jfr. miljøministeriets lovbekendtgørelse nr. 734 af 21.  

 december 1982.
Planstyrelsen har indhentet udtalelser fra landbrugsministeriet og  

 fredningsstyrelsen over ændringerne.
Viborg-, Ringkøbing-, og Århus  

 amtskommuner er tillige blevet orienteret om ændringerne.
 Cirkulæret har været forelagt for de berørte ministerier.
Med udstedelsen af dette cirkulære fastlægges den nye linieføring, der på  

 kortbilagene 0-3 i 1:25000 er angivet med priksignatur.
Den tidligere  

 reserverede linieføring, der samtidig ophæves, er angivet med fuld optrukken  

 streg.
 Den ændrede linieføring furudsættes optaget i regionplanerne senest ved  

 miljøministerens godkendelse af normaltillæggene 85.
Miljøministeriet, den 16.august 1985 CHRISTIAN CHRISTENSEN /Peter Skov Særlig note:
 landsplandirektiv.
