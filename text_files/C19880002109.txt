 I henhold til § 9, stk. 1, i lov nr. 365 af 10. juni 1987 om tilskud til  

 produktudvikling i forarbejdning m.v. af jordbrugsprodukter fastsættes  

 følgende forretningsorden for det i medfør af lovens § 8 nedsatte  

 bevillingsnævn:
 § 1.  Formanden indkalder til bevillingsnævnets møder  

 på de mødedage, nævnet har vedtaget.
 Stk. 2.  Møde skal endvidere indkaldes, hvis formanden  

 finder anledning hertil, eller hvis sekretariatet eller 2 medlemmer  

 fremsætter ønske herom.
 Stk. 3.  Formanden bestemmer mødevarslet.
Stk. 4.  Med mødeindkaldelsen skal følge forslag til  

 dagsorden, der så vidt muligt skal indeholde angivelse af de sager, der  

 kommer til behandling.
Forslag til dagsorden skal være bilagt det materiale,  

 formanden skønner nødvendigt.
 § 2.  Bevillingsnævnet er beslutningsdygtigt, når  

 mindst 6 medlemmer eller disses suppleanter er til stede.
Stk. 2.  Beslutning træffes ved simpelt flertal.
I  

 tilfælde, hvor stemmerne står lige, er formandens stemme afgørende.
§ 3.  Der optages referat af bevillingsnævnets  

 forhandlinger.
Et mindretal kan kræve sin mening optaget i mødereferatet.
 Stk. 2.  Referatet sendes til bevillingsnævnets  

 medlemmer og suppleanterne for disse.
 § 4.  Bevillingsnævnet afgiver årligt en rapport om  

 nævnets arbejde til Landbrugsministeriet.
 § 5.  Bevillingsnævnet kan ved enstemmighed fastsætte  

 retningslinjer for, i hvilke sager formanden kan træffe beslutning på nævnets  

 vegne, jfr. lovens § 9, stk. 2.
 § 6.  Bevillingsnævnets medlemmer og suppleanter er  

 underlagt reglerne i forvaltningslovens kapitel 2 om inhabilitet.
 § 7.  Bevillingsnævnets medlemmer, suppleanter og  

 andre, der medvirker ved nævnets behandling af ansøgninger m.v., er underlagt  

 reglerne i forvaltningslovens kapitel 8 om tavshedspligt m.v.
 § 8.  Sekretariatet forbereder forelæggelsen af de  

 sager, der skal behandles af bevillingsnævnet og indhenter udtalelse fra Det  

 Økologiske Jordbrugsråd i sager, der vedrører produktudvikling inden for  

 økologisk jordbrug.
 Stk. 2.  Har et af de af brancheorganisationerne  

 oprettede branchenævn afgivet indstilling om tildeling af tilskud, skal denne  

 fremgå af sagens forelæggelse og indgå i bevillingsnævnets behandling.
Landbrugsministeriet, den 12. februar  

 1988 P.M.V.
