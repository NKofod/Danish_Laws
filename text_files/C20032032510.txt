Cirkulæreskrivelse  

 om faderskab og kunstig befrugtning (Til samtlige statsamter, herunder Københavns  

 Overpræsidium) Civilretsdirektoratet har fået kendskab til, at der er opstået  

 en vis tvivl om behandlingen af faderskabssager, hvor barnet angiveligt er  

 blevet  

 til ved kunstig befrugtning (insemination), og hvor moderen enten er enlig  

 eller har indgået registreret partnerskab med eller lever i et fast  

 samlivsforhold med en anden kvinde.
 Efter det oplyste har nogle statsamter i disse situationer  

 indbragt faderskabssagen for retten.
 Dette giver Civilretsdirektoratet anledning til følgende  

 bemærkninger:
 Efter børnelovens § 8, stk. 1, har moderen pligt til at oplyse,  

 hvem der er eller kan være barnets far.
 Dette gælder dog efter lovens § 8, stk. 2, som udgangspunkt  

 ikke, hvis der er sket anerkendelse af faderskabet, eller hvis moderens  

 ægtefælle er registreret som far til barnet.
Efter lovens § 13, nr. 2, skal statsamtet indbringe en  

 faderskabssag for retten, hvis statsamtet finder det betænkeligt at fortsætte  

 behandlingen af sagen.
Forarbejderne til bestemmelsen indeholder bl.a.  

 følgende:
»Bestemmelsen vil f.eks. kunne finde anvendelse, hvor  

 oplysningerne om faderskabsmuligheder er så usikre, at der må antages at være  

 behov for forklaringer i retten, hvor moderen må antages at tilbageholde  

 oplysninger om faderskabsmulighederne,  « Efter lovens § 13, nr. 2, skal statsamtet endvidere indbringe  

 en faderskabssag for retten, hvis den ikke kan afsluttes ved henlæggelse.  

 Forarbejderne til denne bestemmelse indeholder bl.a. følgende:
»Efter  

  

 nr. 4  

  

 skal sagen indbringes for retten, hvis  

 den ikke i øvrigt kan afsluttes ved anerkendelse eller henlæggelse i  

 statsamtet.
Det vil f.eks. i almindelighed gælde, hvis moderen ikke vil give  

 oplysning om faderskabsmulighederne, og faderskabsmulighederne ikke ad anden  

 vej inddrages i sagen, ...« Der henvises til side 17-18 i Civilretsdirektoratets vejledning  

 nr. 58 af 13. juni 2002 om statsamternes behandling af faderskabssager.
 Børneloven indeholder følgende bestemmelser om faderskab til  

 børn, der er blevet til ved kunstig befrugtning:
 »§ 27.  

  

 Er  

 en kvinde blevet kunstigt befrugtet af en læge eller under en læges ansvar,  

 anses hendes ægtemand eller partner som barnets far, hvis han har givet  

 samtykke  

 til behandlingen og barnet må antages at være blevet til ved denne.
 Stk. 2.  

  

  .
 § 28.  

  

 En sæddonor kan ikke dømmes som far til  

 et barn, der med hans sæd er blevet til ved kunstig befrugtning af en anden  

 kvinde end hans ægtefælle eller partner, hvis sæden er doneret med henblik på  

 en læges anvendelse ved kunstig befrugtning eller til en offentlig eller  

 privat sædbank, der opfylder sundhedsmyndighedernes krav til formidling af  

 sæd.
Stk. 2.  

  

 Er sæden ikke blevet doneret som nævnt i  

 stk. 1, anses sæddonor som barnets far, medmindre sæden er anvendt uden  

 hans viden eller efter hans død.« Disse bestemmelser skal ses i sammenhæng med §§ 1 og 3 i lov  

 nr. 460 af 10. juni 1997 om kunstig befrugtning i forbindelse med lægelig  

 behandling, diagnostik og forskning m.v.
Efter disse bestemmelser må kunstig  

 befrugtning, der foretages af en læge eller under en læges ansvar, kun  

 tilbydes  

 kvinder, der er gift, eller som lever sammen med en mand i et  

 ægteskabslignende  

 forhold.
Bestemmelserne indebærer bl.a., at enlige kvinder samt kvinder,  

 der har indgået registreret partnerskab med eller lever i et fast  

 samlivsforhold med en anden kvinde, ikke kan få hjælp til kunstig befrugtning  

 hos en læge.
Bestemmelserne er derimod ikke til hinder for, at de får hjælp  

 til  

 kunstig befrugtning hos eksempelvis en jordemoder.
 Efter børnelovens § 28, stk. 1, kan en sæddonor ikke dømmes som  

 far til et barn, der med hans sæd er blevet til ved kunstig befrugtning af en  

 anden kvinde end hans ægtefælle eller partner, hvis sæden er doneret med  

 henblik på en læges anvendelse ved kunstig befrugtning eller til en offentlig  

 eller privat sædbank, der opfylder sundhedsmyndighedernes krav til formidling  

 af sæd.
 Hvis sæden ikke er blevet doneret på denne måde, anses  

 sæddonoren efter lovens § 28, stk. 2, som barnets far, medmindre sæden er  

 anvendt  

 uden hans viden eller efter hans død.
 Dette indebærer, at faderskabet til et barn, der er blevet til  

 ved hjælp af kunstig befrugtning foretaget hos eksempelvis en jordemoder,  

 skal  

 søges fastslået, medmindre det godtgøres, at sæden er blevet doneret eller  

 anvendt som beskrevet i § 28.
 Efter Civilretsdirektoratets umiddelbare opfattelse bør  

 statsamterne kun henlægge sager om faderskabet til børn, der er blevet til  

 ved  

 kunstig befrugtning, hvis det godtgøres, at befrugtningen er foretaget med  

 sæd,  

 der er doneret eller anvendt som beskrevet i § 28.
Hvis dette ikke godtgøres, er det efter direktoratets  

 umiddelbare opfattelse betænkeligt, at statsamtet fortsætter behandlingen af  

 sagen.
Statsamtet bør derfor som udgangspunkt indbringe sagen for retten, jf.  

 lovens § 13, nr. 2.
Den endelige afgørelse af faderskabet i disse sager henhører  

 under domstolene.
Direktoratet skal derfor anmode statsamterne om at indsende  

 domme i sådanne sager med henblik på en endelig fastlæggelse af statsamternes  

 behandling af de omhandlede faderskabssager.
 Direktoratet vil hurtigst muligt vende tilbage, når ovennævnte  

 problemstilling er nærmere afklaret.
 Indtil da skal direktoratet henstille, at de omhandlede sager   

 i det omfang de ikke indbringes for retten  ikke henlægges, men  

 udsættes på  

 den endelige afklaring af problemstillingen.
