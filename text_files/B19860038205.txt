 I medfør af § 3 i lov nr. 131 af 13. april 1954 om udførsel og indførsel  

 af levende dyr m.v. fastsættes følgende:
 § 1.  Indførsel af levende ferskvandsfisk, hvorved i  

 denne bekendtgørelse forstås alle fiskearter, muslinger og leddyr, der lever  

 eller yngler i dambrug, søer, vandløb eller lignende, samt æg eller sæd af  

 disse, må kun finde sted efter forud indhentet tilladelse.
 § 2.  Indførselstilladelse meddeles af  

 Veterinærdirektoratet.
 Stk. 2.  Tilladelsen kan meddeles, såfremt det skønnes,  

 at indførselen ikke rummer fare for indslæbning af smitsomme sygdomme eller  

 volder skade for landbrug, skovbrug, fiskeri eller andre næringsbrug.
 Stk. 3.  Veterinærdirektoratet kan fastsætte nærmere  

 betingelser for indførselen.
 § 3.  Efter § 5 i lov om udførsel og indførsel af  

 levende dyr m.v. straffes den, der overtræder § 1 eller tilsidesætter vilkår,  

 der er fastsat i medfør af § 2, stk. 3 med bøde.
 § 4.  Bekendtgørelsen træder i kraft den 1. juli 1986  

 Bekendtgørelse nr. 57 af 23. februar 1966 om forbud mod indførsel af levende  

 fiskeæg og sættefisk ophæves.
