(De erhvervsfaglige grunduddannelser.  

 Servicefagene) Opbygning og varighed Adgangsbetingelser Gennemført basisuddannelse inden for servicefagenes hovederhvervsområde,  

 eller anden uddannelse og/eller beskæftigelse, der kan sidestilles hermed i  

 henhold til de regler, undervisningsministeriet har fastsat herom.
Uddannelsens mål Eleven skal i uddannelsestiden opnå erhvervskompetence som  

 beklædningsoperatør i overensstemmelse med nedenstående uddannelsesregler og  

 de for uddannelsen gældende kursusplaner.
Uddannelsens tilrettelæggelse De krævede praktiske og teoretiske færdigheder indlæres på teknisk skole.
 Uddannelsen på virksomhed tilrettelægges således, at eleven beskæftiges  

 ved og opnår praktiske færdigheder i de arbejdsdiscipliner, der er gennemgået  

 under det forudgående skoleophold.
 Vejledning ved uddannelsens tilrettelæggelse fås hos:
Beklædningsfagenes Fællesudvalg - sekretariatet - Beklædningsindustriens afd. for uddannelse og teknik.
Uldjydevej 3, Birk 7400 Herning Tlf. (01) 12 50 66 Erhvervsuddannelsesudvalget for Servicefagene, Amagertorv 14, 1160 København K.
Tlf. (01) 92 56 01 teknisk skole Undervisningen på teknisk skole omfatter praktik og teori med hovedvægt på:
 - Kursus- og erhvervsinformation.
- Ekskursioner for herunder at give eleven indtryk af, hvilke videreuddannelses- og arbejdsmuligheder der findes i branchen samt at give  

 eleven kendskab til brancherelevante produktions- og arbejdsforhold.
 - Brancherettet sikkerhed og ergonomi.
 - Kendskab til og færdigheder i forarbejdningsmetoder, samt kendskab til  

 værktøjs- og maskinbetjening og vedligeholdelse.
- Begyndende rutine og evne til at frembringe produkter efter gældende kvalitetsnormer.
 Pensum er opdelt således:
1. skoleophold - 20 uger Kursus- og erhvervsinformation.
 Ekskursioner.
 Brancherettet sikkerhed og ergonomi.
 Detailsyning, herunder kendskab til relevante detaljer, der ikke indgår i  

 emnesyning, f.eks. lommer, kraver, manchetter, linninger og ombuk, lukninger  

 og slidser, overskæringer.
 Emnesyning, herunder helstykkeproduktion, operationsopdelt  

 bundtproduktion.
 Maskinteknik, herunder maskintyper, sikkerhedsregler, symaskiners  

 opbygning, nål- og trådkendskab, klargøring og trådning af maskinerne,  

 hjælpeværktøj og udstyr, fejlfinding og daglig vedligeholdelse.
 Tilskæreteknik, herunder skabelonoplægning og -optegning, oplægning af  

 stoffer og udskæring, pakning/bundtning, maskiner og udstyr.
 Presseteknik, herunder presseværktøj, underpresning, afpresning,  

 klæbepresning og vedligeholdelse.
2. skoleophold - 5 uger Retningsfaglige lektioner.
 Kursus- og erhvervsinformation.
 Ekskursioner.
 Detailsyning for repetition af 1. skoleopholds indlæring.
 Emnesyning, herunder jakkeproduktion og modelsyning samt repetition af 1.  

 skoleopholds indlæring samt videreførelse af rutine.
 Under samtlige skoleophold meddeles undervisningen i blandt andet følgende  

 fællesfag:
 Samtidsorientering, virksomhedslære, samarbejdslære, dansk samt  

 undervisning i valgfrie fag.
Uddannelsesregler Fastsat af undervisningsministeren i henhold til lov nr. 289 af 8. juni  

 1977 om erhvervsfaglige grunduddannelser.
 I uddannelsen på virksomhederne skal indgå beklædningsindustriens  

 forarbejdningsteknik og kvalitetsbegreber ud fra den enkelte virksomheds  

 aktuelle produktion og arbejdsforhold.
 Der lægges vægt på miljø og sikkerhed, hygiejne og orden, samt at  

 beskæftigelsen foregår under faglig vejledning og tilsyn, og sigter mod at  

 give eleven rutine i den indlærte viden.
 Endvidere at eleven beskæftiges ved andet på virksomheden forekommende  

 fagligt og for uddannelsen værdifuldt arbejde.
Erhvervsuddannelsesudvalget for Servicefagene, den 13. oktober 1982 Preben Kristiansen Foranstående uddannelsesregler godkendes.
