Lov om ændring af lov om dagpenge ved  

 sygdom eller fødsel (Lempelse af beskæftigelseskravet) VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om dagpenge ved sygdom eller fødsel, jf.  

 lovbekendtgørelse nr. 761 af 11. september 2002, foretages  

 følgende ændring:
 1. I § 17, stk. 1, indsættes som 2.  

 pkt.:
»Dog kan der udbetales dagpenge efter dette kapitel fra  

 det tidspunkt, hvor en person efter fraværets begyndelse opfylder det  

 beskæftigelseskrav, der er nævnt i § 4, stk. 1, nr.  

 2.« § 2 Stk. 1. Loven træder i kraft den 1. januar 2003, jf.  

 dog stk. 2.
Stk. 2. Loven har virkning fra den 27. marts 2002. Der kan dog  

 kun udbetales dagpenge, i det omfang de personer, der får ret til  

 dagpenge i perioden fra den 27. marts 2002 til den 1. januar 2003, ikke i  

 denne periode har modtaget en anden offentlig forsørgelsesydelse eller  

 har haft en arbejdsindtægt.
Dagpenge udbetales af kommunen efter  

 anmodning, som skal være indgivet inden den 1. april 2003.
Givet på Christiansborg Slot, den 17.  

 december 2002 Under Vor Kongelige Hånd og Segl Margrethe R.
