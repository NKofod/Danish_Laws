Vejledning i projektgennemgang i byggeriet Byggestyrelsen september 1988 Indhold Side 1. Indledning 3 2. Forudsætninger og grundlag 6 3. Udbudsmaterialet 9 4. Fremgangsmåde 12 5. Dialog 16 Vejledningen er udarbejdet af en arbejdsgruppe, der har bestået af:
Kontorchef Ib Steen Olsen, Byggestyrelsen (formand) Kontorchef Flemming Lethan, Byggestyrelsen Arkitekt Thyge Thygesen, Skaarup & Jespersen udpeget af PAR Arkitekt Per Svendsen, Byggefagenes Mesterforening, udpeget af Håndværksrådet Rådgivende ingeniør Brian Nielsen, Carl Bro A/S, udpeget af FRI Ingeniør Niels Nielsen, Entreprenørforeningen Arbejdsgruppens faglige sekretær har været akademi- ingeniør Mogens Høgsted, Kold Larsen A/S.
Vejledningens grundlag 1. Indledning Vejledningen omhandler den projektgennemgang, som omtales i  

 Byggestyrelsens »Cirkulære om kvalitetssikring af byggearbejder af den  

 12. november 1986.« I § 7 i cirkulæret hedder det:
»Det skal af udbudsmaterialet fremgå, i hvilket omfang entreprenører  

 skal deltage i projektgennemgang og tilrettelæggelse vedrørende  

 kvalitetssikring.« Cirkulæret benævnes i denne vejledning kvalitetssikringscirkulæret.
Til kvalitetssikringscirkulæret hører »Vejledning om kvalitetssikring  

 i byggeriet, 1986«.
Projektgennemgang er heri omtalt på side 25 og 26.
 Kvalitetssikringscirkulæret gælder for statsligt og statsstøttet byggeri.
 Denne vejledning sigter principielt på at kunne give inspiration og  

 anvisning til projektgennemgang ved alle former for byggeri.
 I BPS-arbejdsrapporten »Forslag til definitioner for området  

 kvalitetssikring«, defineres projektgennemgang således:
»De projekterende og udførendes fælles gennemgang af  

 projektmaterialet inden ydelsen påbegyndes.« Denne definition er grundlag for denne vejledning.
I forbindelse med projektgennemgang anvendes betegnelserne de  

 projekterende og de udførende.
Hvor byggeriets parter i denne vejledning  

 omtales i fx kontraktsammenhæng, anvendes dog betegnelserne i AB 72  

 (entreprenøren - bygherren - bygherrens tilsyn) eller betegnelserne i ABR 75  

 (projekteringsledelse - byggeledelse - fagtilsyn).
 Betegnelsen accept anvendes om indgåelse af entrepriseaftalen, uanset om  

 denne baseres på et acceptdokument, eller om der foreligger en egentlig  

 kontrakt.
Formål med projektgennemgang Formålet med projektgennemgang er, at de udførende og de projekterende ved  

 en fælles gennemgang af projektmaterialet, inden udførelsen påbegyndes, får  

 afdækket eventuelle forhold, som kan føre til svigt, eller som er særlig  

 risikofyldte eller vanskelige at udføre.
 Projektgennemgang har ikke til formål at foranledige revisioner i de  

 intentioner, der er nedlagt i projektmaterialet.
Vejledningens sigte Projektgennemgang, som et led i kvalitetssikringsreformen, vil finde  

 stigende anvendelse i byggeriet.
En forudsætning for, at dette kan ske så  

 hensigtsmæssigt som muligt er, at projektgennemgang finder sted på en bevidst  

 og planlagt måde.
Vejledningen er en hjælp og inspiration ved  

 tilrettelæggelsen i den konkrete byggesag.
 Vejledningen giver ikke entydige anvisninger på alle spørgsmål om  

 gennemførelse af projektgennemgang.
 Den aktuelle fremgangsmåde vil afhænge af mange faktorer, herunder  

 projektets størrelse og kompleksitet, samt udbudsformen.
Ansvar Projektgennemgang ændrer ikke fordelingen af ansvar og risiko mellem  

 bygherre og entreprenør og ej heller mellem bygherre og dennes rådgivere.
I praksis betyder dette, at bygherrens rådgivere har det fulde  

 projektansvar for eventuelle ændringer.
Kan rådgiveren ikke acceptere dette,  

 kan bygherren naturligvis alligevel kræve en ændring udført.
Rådgiveren bør i så fald sikre sig, at det entydigt bliver angivet, for  

 hvilke delløsninger rådgiveren ikke har projektansvar.
Rådgiver og bygherre  

 må - uanset om projektansvaret for ændringer stadig er hos rådgiveren - tage  

 stilling til tidsforbrug til undersøgelser, koordinering mv., samt betaling  

 for den eventuelle merydelse, der er forbundet med ændringen.
At  

 projektgennemgang er fastsat i udbudsmaterialet tilsidesætter ikke parternes  

 pligt til uden opsættelse at gøre opmærksom på uklarheder, mangler eller fejl  

 i projektmaterialet, når sådanne måtte konstateres.
Projektgennemgang er frivillig Der er ikke i kvalitetssikringscirkulæret krav om projektgennemgang, men  

 der ligger naturligvis en generel opfordring til at gennemføre  

 projektgennemgang i den konkrete byggesag.
Vejledningens indhold Vejledningen indeholder først en gennemgang af de spørgsmål, der skal  

 afklares ved tilrettelæggelsen af projektgennemgang.
Dernæst indeholder  

 vejledningen forslag til bestemmelser i udbudsmaterialet om projektgennemgang  

 samt et kommenteret forslag til dagsorden for projektgennemgang.
Dialogen ved  

 projektgennemgangen beskrives generelt i et afsluttende afsnit.
Forudsætninger 2. Forudsætninger og grundlag Projektgennemgang forudsætter:
- at udbud har fundet sted og bestemmelser om projektgennemgang fremgår af  

 udbudsmaterialet - at der foreligger et projektmateriale - at der er udpeget en udførende for den pågældende entreprise (gennemgang  

 af projektet af flere tilbudsgivere på samme entreprise er ikke omfattet af  

 projektgennemgang, som det er beskrevet i denne vejledning) - at der er tale om rådgivernes, entreprenørernes og eventuelt bygherrens  

 fælles gennemgang, det vil sige en dialog, som normalt vil finde sted på et  

 eller flere møder - at dialogen foretages på grundlag af entreprenørens forberedte  

 kommentarer til projektmaterialet og de projekterendes forberedte kommentarer  

 til de udførelsesmæssige forhold.
Det vil sige, at projektgennemgang ikke forudsættes at foregå på basis af  

 et byggeprogram.
Der skal foreligge tegninger og beskrivelser, normalt  

 svarende til hovedprojekt, men en projektgennemgang kan også foregå på  

 grundlag af forprojekt eller projektforslag.
 Det forudsættes altså i vejledningen, at de projekterende har udarbejdet  

 projektmaterialet i bygherrens regie.
 Vejledningen omfatter såvel udbud i hovedentreprise som udbud i  

 fagentrepriser.
 Projektgennemgang omhandler ikke aktiviteter som stillingtagen til  

 alternative tilbud eller såkaldte »sparerunder« for at nedbringe en  

 tilbudspris.
 Det er principielt uden forskel for projektgennemgangens forløb, om de  

 udførende er valgt ved offentligt eller begrænset udbud.
Entrepriseart og -størrelse Ved entrepriser, som indeholder usædvanlige eller komplicerede løsninger,  

 vil projektgennemgang - uanset entreprisens størrelse - normalt altid være  

 hensigtsmæssig.
 Ved små, enkle entrepriser, og entrepriser vedrørende gentagelsesydelser  

 og standardleverancer vil projektgennemgang ikke altid være velbegrundet.
Hvornår Projektgennemgang kan tidligst foregå, når den udførende for den konkrete  

 entreprise er udpeget.
 Projektgennemgang kan foregå før accept, både før og efter accept, eller  

 efter accept.
 Tidsmæssige forhold i den enkelte byggesag kan være bestemmende for,  

 hvornår projektgennemgang bedst indpasses.
 I det private byggeri forekommer det, at de udførende vælges, inden  

 projektet er færdigt, og uden at der afholdes licitation.
 Dialogen mellem de projekterende og de valgte udførende kan i så fald  

 eventuelt påbegyndes inden projektmaterialets færdiggørelse.
 Bygherren vil ofte finde det hensigtsmæssigt, at projektgennemgang finder  

 sted inden accept, således at eventuelle projektændringer med ændringspriser  

 kan indgå i entrepriseaftalen.
Hos de udførende kan der være en vis tilbageholdenhed med at deltage i  

 projektgennemgang, når accepten ikke er på plads.
Bl.a. skal der bruges tid  

 herpå, uden der er truffet aftale om betaling.
 Selv om projektgennemgang finder sted inden accept, må det være en  

 forudsætning, at arbejdet overdrages til den udpegede entreprenør.
 Da der ofte kan være kort tid fra valg af udførende til accept, må det  

 forventes, at projektgennemgang i mange tilfælde vil finde sted efter accept.
I projektgennemgang bør såvidt muligt inddrages byggepladsledelsen hos de  

 udførende, for at disses viden om udførelsesforhold kan nyttiggøres.
Dette  

 peger mod, at projektgennemgang finder sted så kort tid før arbejdets  

 påbegyndelse, at de udførende helt eller delvis har udført deres  

 procesgranskning.
Ved udbud i hovedentreprise vil det ofte være hensigtsmæssigt, at  

 projektgennemgang afholdes i 2 omgange.
Den første projektgennemgang bør  

 omhandle de overordnede forhold.
 Den anden projektgennemgang afholdes, når underentreprenører er valgt, og  

 bør afholdes så sent som muligt før udførelsen.
 Ved større, samlede udbud, der er opdelt i fagentrepriser, hvor den  

 tidsmæssige afstand fra udbud til udførelse for nogle entrepriser kan være  

 stor, vil det ligeledes være hensigtsmæssigt, at projektgennemgang afholdes i  

 2 eller flere omgange.
 Det påhviler bygherren at sørge for, at der i byggeriets tidsplan er afsat  

 den fornødne tid til, at de udførende kan forberede projektgennemgang.
Grundlaget Projektgennemgang har som grundlag de projekterendes projektgranskning og  

 de udførendes projektgranskning.
Disse aktiviteter henhører til de to parters  

 egne kvalitetssikringsydelser.
 Tilbudsberegningen og procesgranskningen vil således være et væsentligt  

 grundlag for den udførendes deltagelse i projektgennemgang.
Totalentreprise Projektgennemgang i den her beskrevne form omhandler ikke  

 totalentrepriseformen, hvor projektmaterialet helt eller delvis udarbejdes i  

 totalentreprenørens regie, og hvor projekteringsansvaret er placeret hos  

 totalentreprenøren.
 Dette udelukker dog ikke, at en række af vejledningens delelementer og  

 problemstillinger kan være relevante for de kvalitetsstyringsaktiviteter, som  

 ved totalentrepriser foregår mellem totalentreprenøren og dennes  

 projekterende teknikere.
3. Udbudsmaterialet Udbudsmaterialet kan behandle følgende punkter om projektgennemgang:
- krav om projektgennemgang - deltagere - tidspunkter - ledelse - forberedelse til projektgennemgang Krav om projektgennemgang Det anføres, hvis projektgennemgang skal finde sted.
 Eksempelvis kan dette formuleres således:
 »Entreprenøren skal deltage i projektgennemgang, som det er beskrevet  

 i dette afsnit«.
 Såfremt der er tale om en hovedentreprise, kan betegnelsen entreprenøren  

 erstattes af »entreprenøren og dennes underentreprenører«.
Deltagere Bygherren afgør selv om og i hvilket omfang, han deltager i  

 projektgennemgang.
 De rådgivere, der har projekteret byggeriet, skal altid deltage.
 Samtlige entrepriser bør omfattes af gennemgangen.
 Normalt behandles kun en entreprise ad gangen.
 De udførende bør planlægge deltagelsen i projektgennemgang således, at  

 udførelsesplanlægningen inddrages i denne.
 Afhængig af hvornår projektgennemgang finder sted, kan bygherresidens  

 ansvar for projektgennemgangens gennemførelse ligge hos projekteringsledelsen  

 (inden accept) eller hos bygherrens tilsyn respektive byggeledelsen (efter  

 accept).
 Fagtilsynet skal altid deltage.
 De udførende kan enten optræde som fagentreprenører, entreprenører for  

 flere områder (fx en råhusentreprenør) eller som hovedentreprenør.
 Ved hovedentreprise må der tages stilling til, om og i hvilket omfang  

 underentreprenører deltager i projektgennemgang.
Tidspunkter Det anføres, hvornår i byggesagsforløbet projektgennemgang afholdes, og  

 hvornår dagsorden udsendes, jf. nedenfor.
 Det anføres, såfremt der afholdes projektgennemgang i flere omgange.
Ledelse Projektgennemgang foregår i bygherrens regie.
Det anføres, hvem der indkalder til projektgennemgang og udarbejder  

 referat.
Dette vil ske fra bygherreside (normalt gennem de projekterende,  

 eventuelt bygherren), som indkalder til projektgennemgang og udarbejder  

 dagsorden samt referat.
Ved hovedentrepriser kan det dog også være  

 hovedentreprenøren, der indkalder.
 Ved fagentrepriser er det bygherrens tilsyn respektive byggeledelsen, der  

 koordinerer projektgennemgang for de enkelte fagentrepriser, medens det ved  

 hovedentreprise er hovedentreprenøren, som koordinerer projektgennemgang for  

 de enkelte underentrepriser.
Forberedelse til projektgennemgang Det anbefales, at det i udbudsmaterialet anføres, hvorledes parterne skal  

 forberede sig til projektgennemgang.
 Forberedelsen sker mest hensigtsmæssigt ved, at de  

 kvalitetssikringsaktiviteter, som parterne udfører, også tilrettelægges med  

 henblik på projektgennemgang.
 Følgende formuleringer kan anvendes:
 »Entreprenøren skal i rimeligt omfang inden projektgennemgangen have  

 vurderet anvendelsen af sine ressourcer og øvrige produktionsforhold til  

 arbejdets udførelse.
Entreprenøren forudsættes herudover inden projektgennemgangen at have  

 gennemgået projektmaterialet til et relevant niveau, fx i forbindelse med sin  

 procesgranskning.
Entreprenøren bør herigennem have afdækket eventuelle  

 forhold, som entreprenøren mener kan føre til svigt, eller som er særlig  

 risikofyldte, eller som er vanskelige at udføre.
 Ved projektgennemgangen vil de projekterende redegøre for eventuelle  

 forhold, som måtte kræve særlig omhu i udførelsen, fordi disse afviger fra  

 almindelig praksis, og hvor der er tilknyttet særlige kontrolprocedurer.
Entreprenøren kan fremsende bemærkninger om projektet til bygherren og  

 dennes rådgivere inden mødet eller orientere disse foreløbig om mulige  

 bemærkninger.« Parternes forberedelse sigter på, at projektgennemgangen kan få et  

 hensigtsmæssigt forløb, både hvad angår tidsforbruget, og hvad angår  

 opfyldelse af formålet med projektgennemgangen.
 De projekterendes indsats må bygge på deres projektgranskning, som er  

 afsluttet inden udbud.
 Ved projektgranskning (og i forbindelse med spørgsmål som eventuelt  

 stilles til projektet i tilbudsfasen) kan det være hensigtsmæssigt at  

 udarbejde en kommenteret liste over nøglepunkter, dvs. forhold i projektet,  

 som kan føre til svigt, eller som er særlig risikofyldte eller vanskelige at  

 udføre.
 De udførendes gennemgang af projektmaterialet som forberedelse til  

 projektgennemgangen sker normalt som et led i deres procesgranskning.
Standarddagsorden 4. Fremgangsmåde Udbudsmaterialet kan indeholde en standarddagsorden.
 Det anbefales, at der ved mødeindkaldelsen vedlægges en konkret dagsorden.
 En standarddagsorden i udbudsmaterialet har til formål at give  

 entreprenøren et indtryk af projektgennemgangens omfang og formål.
 Et forslag til punkter på en standarddagsorden er:
a.
Kort præsentation af bygherrens og entreprenørens organisation i  

 udførelsesfasen b.
Entreprenørens orientering om udførelse c.
Entreprenørens bemærkninger til projektmaterialet d.
De projekterendes orientering om projektmaterialet e.
Eventuelle ændringsforslag f.
Eventuelle andre emner.
Bemærkninger til standarddagsordenen ad a Kort præsentation af bygherrens og entreprenørens organisation i udførelsesfasen:
 Omfanget af denne præsentation afhænger af, om der iøvrigt afholdes møder,  

 hvor der foregår denne gensidige orientering, samt af i hvilket omfang  

 udbudsmaterialet indeholder oplysninger herom.
 Bygherrens organisation omfatter projektopfølgningen samt byggeledelses-  

 og tilsynsfunktionen.
 Entreprenørens organisation omfatter planlægningsfunktion,  

 byggepladsledelse, kvalitetssikringsfunktion, arbejdsledere og leverandører  

 samt eventuelle underentreprenører.
 ad b Entreprenørens orientering om udførelsen:
 Entreprenørens gennemgang kan indeholde:
- gennemgang af procesvalg med henblik på særlige forhold - gennemgang af ressourcevalg (materiel, materialer, medarbejdere,  

 underentreprenører) - gennemgang af eventuelt særlig vanskelige udførelsesmetoder og  

 arbejdsprocesser.
 ad c Entreprenørens bemærkninger til projektmaterialet:
- bemærkninger til løsninger i projektmaterialet, som det teknisk kan være  

 vanskeligt at udføre - bemærkninger til løsninger i projektet, som entreprenøren af andre  

 årsager måtte finde risikobetonede eller mindre egnede - bemærkninger om mulige uklarheder i projektet.
 Ved gennemgangen kan bygherren og de projekterende mv. stille spørgsmål,  

 således at der kan gennemføres en dialog om projektet, jf. afsnit 5.
 ad d De projekterendes orientering om projektmaterialet:
 De projekterendes orientering kan indeholde følgende:
- orientering om generelle forudsætninger og overordnede kvalitetsmål i  

 projektet - orientering om de væsentligste tegninger og afsnit i  

 entreprisefagbeskrivelsen - relationer til andre entrepriser - løsninger, der afviger fra almindelig praksis - løsninger, der eventuelt kan give problemer ved udførelsen - særlige kontrolkrav.
 Ved gennemgangen kan entreprenøren stille spørgsmål.
 Det bemærkes, at omfanget af de projekterendes orientering må afpasses den  

 konkrete byggesag, herunder om der iøvrigt afholdes møder, hvori der indgår  

 orientering om fx projektet, tidsforhold og kvalitetssikring iøvrigt.
 ad e Eventuelle ændringsforslag:
 Det er en væsentlig fordel ved en systematiseret projektgennemgang, at  

 eventuelle ændringer i projektet kan drøftes i så god tid inden udførelsen at  

 alle parter kan nå at overskue ændringernes konsekvenser for projektet som  

 helhed, inden udførelsen påbegyndes.
 Eventuelle ændringer i projektet som følge af projektgennemgangen kan være  

 begrundet i mange forhold, bl.a. ændring af valg af løsning, fordi udførelsen  

 er teknisk vanskelig med tilsvarende øget risiko for fejl i udførelsen.
 Andre årsager til projektændringer kan være:
- opnåelse af en mere rationel og/eller tidsbesparende byggeproces - udnyttelse af entreprenørens produktionsressourcer - opnåelse af samme kvalitet med en billigere løsning - opnåelse af en kvalitetsforbedring - reduktion af omkostninger til drift og vedligehold.
 Udover at afstedkomme egentlige ændringer i projektet kan  

 projektgennemgang også indebære, at projektet suppleres fx med henblik på at  

 tydeliggøre detaljer, og derudover at uklarheder og måske fejl i  

 projektmaterialet fremdrages og korrigeres.
Eventuelle ændringer i projekt eller udførelsesforhold, som der  

 umiddelbart er enighed om, og som parterne kan overskue konsekvenserne af,  

 anføres i referatet.
Det præciseres, hvori ændringen består, hvilke  

 dokumenter, der ændres, hvilke øvrige entrepriser, der måtte berøres af  

 ændringen, hvilke konsekvenser der måtte være for tids- og arbejdsplaner og  

 for kvalitetskontrollen, samt om der måtte være konsekvenser vedrørende  

 økonomi.
 Dernæst anføres eventuelle forslag til ændringer, som kræver yderligere  

 bearbejdning og overvejelser, forinden beslutning om eventuelle ændringer kan  

 træffes.
Det aftales hvornår, og hvorledes afklaring heraf finder sted.
Dette  

 anføres i referatet.
Projektændringer som følge af projektgennemgang kan betyde krav om  

 betaling for forøget ressourceforbrug for parterne og eventuel kompensation  

 vedrørende øget tidsforbrug.
Det kan også tænkes, at gennemgangen resulterer  

 i besparelser.
Disse forhold må vurderes i forbindelse med beslutning om  

 projektændringer.
 ad f Eventuelle andre emner:
Projektgennemgang indebærer, at byggesagens parter mødes.
I den konkrete  

 byggesag vil man ofte søge at mindske antallet af møder ved at behandle flere  

 emner i forbindelse med planlagte møder.
 Afhængig af, hvornår i byggeprocessen projektgennemgang afholdes, kan det  

 derfor være hensigtsmæssigt at behandle andre emner end projektgennemgang.
Nedenstående stikordsliste er alene illustrerende for emner, som man vil  

 kunne overveje at behandle i forbindelse med projektgennemgang, - kvalitetssikringsarbejdet iøvrigt, herunder kontrolplan og tilsynsplan,  

 entreprenørens kvalitetsplan - tids- og arbejdsplan - dokumentadministration.
5. Dialog I kvalitetssikringscirkulærets vejledning anføres på side 25:
»Projektgennemgangen kan blive en dialog om projektets udførelse,  

 hvor der både kommer information fra rådgiverne til entreprenørerne og fra  

 disse til rådgiverne.« Grundlaget for dialogen er det konkrete projekt og de bemærkninger til  

 dette, der foreligger.
Dialogen bør være så målrettet som muligt og ikke  

 blive til lange diskussioner om generelle forhold.
Entreprenørens bemærkninger Dialogen ved projektgennemgangen har som udgangspunkt entreprenørens  

 bemærkninger til løsninger i projektet.
 Disse bemærkninger kan enten være spørgsmål til forståelse af begrundelse  

 for valg af en bestemt løsning, fx et materiale.
 Eller bemærkningerne kan være et forslag til at vælge en anden løsning.
 Entreprenøren skal ved dialogen begrunde sine bemærkninger, fx ved at  

 henvise til tidligere erfaringer eller et dokumentationsmateriale om  

 løsningen, som de projekterende kan være ubekendte med eller måske have  

 tillagt mindre betydning ved projektets udformning.
De projekterendes grundlag De projekterende kan herefter fremlægge det grundlag, der ved  

 projekteringen har været for valg af løsning. (Kan den projekterende støtte  

 sig til en eventuel rapport fra projektgranskningen, vil dette grundlag let  

 kunne fremdrages).
Parterne må herefter - gennem dialogen - søge at nå en fælles opfattelse  

 af, om den valgte løsning er den mest hensigtsmæssige.
Selv om dialogen som  

 hovedregel ikke vil medføre, at en løsning ændres, vil dialogen have øget  

 parternes forståelse for, hvorfor en bestemt løsning er valgt.
Dialog og kritik Entreprenøren bør ved formuleringen af sine bemærkninger tage udgangspunkt  

 i, at løsninger i projektet er begrundede, og at ikke alle begrundelser  

 behøver at fremgå af projektmaterialet.
Entreprenøren bør ligeledes tage udgangspunkt i, at den projekterende fortsat skal have projektansvaret.
 På den anden side bør disse udgangspunkter ikke afholde entreprenøren fra  

 at nyttiggøre sin viden og erfaringer i dialogen med de projekterende.
 De projekterende bør på deres side i dialogen søge at undgå at føle sig i  

 en forsvarsposition, hvad angår de valgte løsninger.
Selv om disse løsninger som hovedregel fastholdes, vil entreprenørens  

 bemærkninger kunne øge de projekterendes erfaringsbaggrund.
Dette bør  

 modtages positivt, fordi det kun kan bidrage til, at den projekterende - ved  

 det næste projekt - vil have et bredere grundlag for valg af løsninger.
 Desuden kan fagtilsynet gennem dialogen gøre de udførende opmærksom på  

 erfaringer om udførelsesmetoder, som i andre byggesager har givet gode  

 resultater.
