Bekendtgørelse om E- og  

 e-godkendelse  

 af køretøjers indretning og udstyr mv.1) I medfør af § 68 og § 118, stk. 5, i  

 færdselsloven, jf. lovbekendtgørelse nr. 735 af 24.  

 august 1992, fastsættes:
 § 1. Ved E-godkendelse forstås godkendelse  

 af køretøjers indretning og udstyr i henhold til  

 ECE-regulativer udstedt i tilknytning til den mellem medlemmer af FN s  

 Økonomiske Kommission for Europa (ECE) indgåede overenskomst af  

 20. marts 1958 (ECE-1958-Overenskomsten), som senest ændret den 16.  

 oktober 1995.
 Stk. 2. Ved e-godkendelse forstås godkendelse af  

 køretøjers indretning og udstyr i henhold til EF-direktiver  

 eller EF-forordninger.
 § 2. Efter ansøgning fra fabrikanten eller  

 fra dennes repræsentant her i landet kan Færdselsstyrelsen  

 udstede E-godkendelse i overensstemmelse med ECE-regulativer, der er  

 tiltrådt af Danmark, samt udstede e-godkendelse i overensstemmelse med  

 EF-direktiver eller EF-forordninger.
Stk. 2. En E- eller e-godkendelse kan ikke overdrages.
Hvis  

 retten til produktion af det godkendte overgår til andre, skal  

 indehaveren af godkendelsen underrette Færdselsstyrelsen herom.  

 Den, som har erhvervet ret til sådan produktion, kan dog indgive  

 ansøgning om ny godkendelse, uanset indberetningspligten efter 2. pkt.  

 ikke er opfyldt.
 § 3. Ved godkendelsen fastsætter  

 Færdselsstyrelsen de nærmere bestemmelser om eventuel  

 mærkning i overensstemmelse med pågældende regulativ,  

 direktiv eller forordning, herunder om godkendelsesnummer samt om  

 mærkningens anbringelse og udformning.
 Stk. 2. Mærkning med E- eller e-godkendelse må kun  

 foretages af indehaveren af godkendelsen og kun på  

 køretøjer eller på udstyr, der er i nøje  

 overensstemmelse med grundlaget for den meddelte godkendelse.
 § 4. Ansøgning om E- eller e-godkendelse  

 skal vedlægges:
1)	En prøvningsrapport fra et prøvningslaboratorium, der  

 af DANAK, Erhvervsfremme Styrelsen, er akkrediteret til at foretage  

 afprøvning i henhold til pågældende regulativ, direktiv  

 eller forordning.
Prøvningsrapporten skal indeholde detaljeret  

 beskrivelse og tegninger af det afprøvede.  

 Prøvningsrapporten skal dokumentere afprøvningen og skal  

 indeholde prøvningslaboratoriets attestation for, at de  

 nærmere krav i pågældende regulativ, direktiv eller  

 forordning er opfyldt.
 2)	Et certifikat, udstedt af et af DANAK, Erhvervsfremmestyrelsen,  

 akkrediteret certificeringsorgan, der godtgør, at fabrikanten har  

 rådighed over de fornødne faciliteter og har  

 tilrettelagt de fornødne procedurer til sikring af  

 produktionens overensstemmelse med det godkendte i henhold til bilag X til  

 EF-direktiv 70/156/EØF og pågældende regulativ, direktiv  

 eller forordning.
 3)	Oplysning om størrelsesordenen af den forventede  

 produktion.
 4)	Oplysning om produktionssted(er).
 Stk. 2. Ansøgning om E- eller e-godkendelse skal,  

 når krav herom er fastsat i pågældende regulativ, direktiv  

 eller forordning, indeholde prøvningslaboratoriets bekræftelse  

 af, at et eksemplar af den af prøvningsrapporten omfattede  

 indretnings- eller udstyrsdel opbevares til brug ved eventuel senere  

 kontrol.
 Stk. 3. DANAK, Erhvervsfremme Styrelsen, orienterer  

 løbende Færdselsstyrelsen om de i stk.1, nr. 1 og 2,  

 nævnte akkrediteringer.
 § 5. Når prøvningslaboratoriet er  

 beliggende i udlandet og det over for Færdselsstyrelsen er  

 dokumenteret, at den myndighed, som i det pågældende land kan  

 udstede E- eller e-godkendelse, har godkendt laboratoriet til at foretage  

 afprøvning i henhold til godkendelsesbetingelserne i  

 pågældende regulativ, direktiv eller forordning, kan  

 Færdselsstyrelsen bestemme, at den i § 4, stk. 1, nr. 1,  

 nævnte akkreditering ikke er fornøden.
 § 6. Når produktionsstedet er beliggende i  

 udlandet og det over for Færdselsstyrelsen er dokumenteret, at den  

 myndighed, som i det pågældende land kan udstede E- eller  

 e-godkendelse, anser det for godtgjort, at fabrikanten har rådighed  

 over de fornødne faciliteter og har tilrettelagt de fornødne  

 procedurer til sikring af produktionens overensstemmelse med det godkendte,  

 kan Færdselsstyrelsen bestemme, at det i § 4, stk. 1, nr. 2,  

 nævnte certifikat ikke er fornødent.
 § 7. Før E- eller e-godkendelse kan  

 udstedes, skal ansøgeren til Færdselsstyrelsen indsende  

 dokumentation for, at der er indgået kontrakt med et  

 certificeringsorgan som det i § 4, stk. 1, nævnte, om  

 løbende kontrol med produktionens overensstemmelse med det  

 godkendte.
Stk. 2. Den i stk. 1 nævnte kontrol skal ske i  

 overensstemmelse med bestemmelserne herom i bilag X til EF-direktiv  

 70/156/EØF og pågældende regulativ, direktiv eller  

 forordning.
Er hyppigheden af den i stk. 1 nævnte kontrol ikke  

 nærmere fastsat i pågældende regulativ, direktiv eller  

 forordning, skal kontrollen ske hvert andet år.
 Stk. 3. Certificeringsorganet skal, med henvisning til  

 nummeret på den meddelte E- eller e-godkendelse, løbende til  

 Færdselsstyrelsen indsende kopi af rapporterne om resultaterne fra  

 denne kontrol med de bemærkninger, som kontrolresultaterne måtte  

 give anledning til.
§ 8. Når fabrikanten (i henseende til det  

 godkendte) er certificeret i henhold til den harmoniserede standard EN ISO  

 9002 eller en tilsvarende harmoniseret standard, kan Færdselsstyrelsen  

 i overensstemmelse med bilag X til EF-direktiv 70/156/EØF bestemme, at  

 indholdet af det i § 4, stk. 1, nævnte certifikat kan  

 begrænses.
Fabrikanten skal i så fald til Færdselsstyrelsen  

 oplyse alle enkeltheder om certificeringen og skal efterfølgende  

 underrette Færdselsstyrelsen om alle eventuelle ændringer i  

 certificeringens gyldighed.
Bestemmelserne i § 7, stk. 2 og 3,  

 gælder tilsvarende.
 § 9. Når produktionsstedet er beliggende i  

 udlandet, kan Færdselsstyrelsen bestemme, at den i § 7,  

 stk. 1, nævnte kontrakt kan være indgået med et  

 certificeringsorgan, der er anerkendt af den myndighed, som i det  

 pågældende land kan udstede E- eller e-godkendelse.
 § 10. Indehaveren af godkendelsen skal underrette  

 Færdselsstyrelsen, såfremt produktionen af det godkendte  

 ophører eller der sker ændringer med hensyn til  

 produktionssted(er).
 § 11. Indehaveren af godkendelsen skal underrette  

 Færdselsstyrelsen om enhver ændring af det godkendte med  

 nærmere angivelse af, hvori ændringen eller ændringerne  

 består.
 Stk. 2. Enhver ikke uvæsentlig ændring af det  

 godkendte skal godkendes ved udstedelse af tillæg til den oprindelige  

 godkendelse eller ved udstedelse af en ny godkendelse.
 Stk. 3. For tillæg til en godkendelse gælder samme  

 bestemmelser som for en godkendelse.
§ 12. Færdselsstyrelsen kan  

 tilbagekalde en meddelt godkendelse eller et tillæg til en godkendelse,  

 hvis det konstateres at bestemmelser i § 2, stk. 2,  

 §§ 3, 7, 8, 3. pkt., 10 eller 11, stk. 1, er tilsidesat,  

 eller hvis de i § 14 nævnte omkostninger efter forfaldstid  

 ikke erlægges efter påkrav.
Færdselsstyrelsen kan i  

 den forbindelse pålægge indehaveren af godkendelsen at  

 tilbagekalde allerede solgte eller udleverede køretøjer eller  

 udstyrsdele.
 § 13. Færdselsstyrelsen underretter  

 udenlandske myndigheder m.v., som i henhold til ECE-1958-Overenskomsten,
et EF-direktiv eller en EF-forordning skal have underretning  

 om:
 1)	Akkreditering af prøvningslaboratorier og  

 certificeringsorganer.
 2)	Udstedelse af godkendelse eller afslag på ansøgning om  

 godkendelse.
 3)	Udstedelse af tillæg til godkendelse eller afslag på  

 ansøgning om tillæg.
 4)	Bortfald eller tilbagekaldelse af en meddelt godkendelse.
 5)	Ophør af produktionen af det godkendte.
 § 14. Ansøgeren eller indehaveren af  

 godkendelsen afholder alle omkostninger i forbindelse med:
 1)	Mærkning, jf. § 3.
 2)	Prøvning og prøvningsrapport, jf. § 4.
 3)	Certifikat, jf. § 4.
 4)	Opbevaring af den i § 4, stk. 2, nævnte indretnings-  

 eller udstyrsdel.
 5)	Registrering efter harmoniseret standard EN ISO 9002 eller  

 tilsvarende standard, jf. § 8.
 6)	Gennemførelse af kontrollen i henhold til § 7.
 7)	Eventuel dokumentation fra udlandet, jf. §§ 5, 6 og  

 9.
Overgangsbestemmelser § 15. E- og e-godkendelser, der er udstedt inden  

 den 1. april 1999, er fortsat gyldige, hvis der inden den 1. august 1999 til  

 Færdselsstyrelsen er indsendt dokumentation for, at der er  

 indgået kontrakt om løbende kontrol med produktionens  

 overensstemmelse med det godkendte, jf. § 7.
Straf og ikrafttrædelse § 16. Den, der overtræder bestemmelser i  

 § 2, stk. 2, §§ 3, 7, 8, 3. pkt., 10 og 11, stk. 1,  

 straffes med bøde.
 § 17. Bekendtgørelsen træder i kraft  

 den 15. februar 1999.
 Stk. 2. Samtidig ophæves bekendtgørelse nr. 157  

 af 27. marts 1987, som ændret ved bekendtgørelse nr. 421 af 1.  

 juni 1992.
Færdselsstyrelsen, den 3. februar  

 1999 Christian Duus /Ib Rasmussen 1)  Bekendtgørelsen indeholder  

 bestemmelser, der gennemfører Kommissionens direktiv 98/14/EF,  

 EF-Tidende 1998 L 91 s. 1.
