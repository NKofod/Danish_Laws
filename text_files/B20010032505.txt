Bekendtgørelse om indtægtsrammer  

 og åbningsbalancer for netvirksomheder og transmissionsvirksomheder med  

 elforsyningsnet på 150 kV og derunder I medfør af § 69, stk. 2, § 70, stk. 2 og stk. 4, § 78, stk. 3, §  

 88, stk. 1, og § 100, stk. 1, i lov nr. 375 af 2. juni 1999 om elforsyning,  

 som ændret ved lov nr. 1110 af 29. december 1999, fastsættes:
Kapitel 1 Generelle bestemmelser § 1. Denne bekendtgørelse finder anvendelse  

 på netvirksomheder, herunder netvirksomheder som drives som led i den  

 kommunale forvaltning, og transmissionsvirksomheder, som ejer  

 elforsyningsnet, hvoraf højst 35% målt som systemkilometer  

 udgøres af net på over 150 kV, herunder  

 jævnstrømsforbindelser til naboområder.
 Stk. 2. Bekendtgørelsens kapitel 2-4 finder alene  

 anvendelse på netaktiviteter og transmissionsaktiviteter.  

 Bekendtgørelsens øvrige bestemmelser finder tillige anvendelse  

 på netvirksomhedens sideordnede aktiviteter og kapitalandele.
 § 2. Ved netaktivitet forstås i denne  

 bekendtgørelse forhold, som er omfattet af netbevilling, dog bortset  

 fra forhold vedrørende offentlige forpligtelser efter  

 elforsyningslovens § 9, stk. 1.
 Stk. 2. Ved transmissionsaktivitet forstås forhold,  

 som er omfattet af transmissionsbevilling, dog bortset fra forhold  

 vedrørende offentlige forpligtelser efter elforsyningslovens § 9, stk.  

 1.
 Stk. 3. Ved sideordnet aktivitet forstås forhold,  

 som ikke er omfattet af netbevilling eller transmissionsbevilling, men som  

 virksomheden kan drive i medfør af reglerne i bekendtgørelsen  

 nr. 186 af 20. marts 2000 om kollektive elforsyningsvirksomheders sideordnede  

 aktiviteter m.v.
Stk. 4. Ved netaktiver forstås anlægsaktiver  

 i form af kollektive elforsyningsnet samt grunde og bygninger omkring  

 strømførende anlæg.
Anlægsaktiver, som anvendes til  

 opfyldelse af offentlige forpligtelser, jf. elforsyningslovens § 9, stk. 1,  

 anses dog ikke for netaktiver efter denne bekendtgørelse.
§ 3. For hver netvirksomhed og  

 transmissionsvirksomhed fastsættes en indtægtsramme efter  

 reglerne i denne bekendtgørelse.
Indtægtsrammen udgør det  

 maksimale beløb, som virksomheden i et kalenderår i en  

 reguleringsperiode kan opppebære ved indtægter, der  

 vedrører netaktiviteter henholdsvis transmissionsaktiviteter.
 Stk. 2. Hvis en juridisk person har bevilling til  

 både netvirksomhed og transmissionsvirksomhed, fastsættes der en  

 indtægtsramme for hver af de to virksomheder.
Kapitel 2 Beregning af indtægtsrammer for netvirksomheder og  

 transmissionsvirksomheder § 4. Energitilsynet fastsætter en  

 indtægtsramme for hver virksomhed senest 3 måneder forud for en  

 fireårig reguleringsperiode.
 Stk. 2. Den første reguleringsperiode løber  

 fra 1. januar 2000 til 31. december 2003. Fastsættelse af  

 indtægtsrammen for denne periode sker efter reglerne i kapitel 3.
 Stk. 3. Indtægtsrammen fastsættes som en  

 årlig ramme for hvert kalenderår i reguleringsperioden.
 Stk. 4. Energitilsynet udmelder forud for hvert  

 kalenderår i reguleringsperioden en justeret indtægtsramme for  

 kalenderåret, jf. § 24.
 § 5. indtægtsrammen fastsættes med  

 henblik på dækning af omkostninger til drift, afskrivninger og  

 forrentning ved en effektiv drift af virksomheden, jf. elforsyningslovens §  

 70, stk. 2.
 § 6. indtægtsrammen består af summen  

 af følgende beløb:
1)	De gennemsnitlige årlige omkostninger til drift i den  

 foregående reguleringsperiode, dog bortset fra finansielle omkostninger  

 og omkostninger til de i nr. 4 nævnte aktiviteter.
Beløbet  

 korrigeres for pris- og lønudvikling på grundlag af indekset i  

 bilag 1.
 2)	Afskrivninger på grundlag af aktivernes ultimoværdi i  

 den foregående reguleringsperiode, beregnet efter § 8.
 3)	Forrentning fastsat efter §§ 9-10.
 4)	Omkostninger til aktiviteter, som indregnes med de af virksomheden  

 faktisk afholdte omkostninger i reguleringsperioden, jf. § 11.
Stk. 2. Ved fastsættelse af indtægtsrammen  

 forud for en reguleringsperiode fastsættes beløbet efter stk. 1,  

 nr. 1, foreløbigt på grundlag af omkostningerne i den del af den  

 foregående reguleringsperiode, for hvilken der er aflagt  

 årsregnskaber.
Afskrivningerne efter stk. 1, nr. 2, beregnes  

 foreløbigt på grundlag af aktivværdierne i det seneste  

 regnskab.
Når årsregnskab for den resterende del af den  

 forgående reguleringsperiode foreligger, fastsættes de endelige  

 beløb efter stk. 1, nr. 1 og 2.
 Stk. 3. Den del af indtægtsrammen, der skal  

 dække omkostningerne til aktiviteterne nævnt i stk. 1, nr. 1 og  

 2, benævnes omkostningsrammen.
 Stk. 4. Det i stk. 1, nr. 1, nævnte beløb  

 eksklusive korrektion for pris- og lønudvikling, kan ikke overstige  

 den gennemsnitlige årlige omkostningsramme eksklusive afskrivninger for  

 den foregående reguleringsperiode.
 Stk. 5. Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter §§ 12 og 13.
§ 7. Hvis to eller flere virksomheder fusionerer,  

 opgøres den fortsættende/nye virksomheds indtægtsramme for  

 den resterende del af den reguleringsperiode, hvori fusionen finder sted, ved  

 at sammenlægge de fusionerende virksomheders indtægtsrammer for  

 denne periode.
Indtægtsrammen for den følgende  

 reguleringsperiode opgøres på grundlag af en sammenlægning  

 af de fusionerede virksomheders gennemsnitlige årlige omkostninger i  

 den reguleringsperiode, hvori fusionen finder sted.
 Stk. 2. Hvis en virksomhed opdeles, opgøres  

 indtægtsrammerne for den resterende del af reguleringsperioden for de  

 enkelte opdelte virksomheder på grundlag af den del af  

 indtægtsrammen, som kan henføres til hver af disse virksomheder.  

 De omkostninger, der indgår ved beregningen af indtægtsrammen for  

 den efterfølgende reguleringsperiode, jf. § 6, stk. 1, nr. 1,  

 opgøres for hver af de opdelte virksomheder på baggrund af de  

 årlige omkostninger, der kan henføres til den  

 pågældende virksomhed i hele den reguleringsperiode, hvori  

 opdelingen finder sted.
 § 8. De afskrivninger, der indregnes i  

 indtægtsrammen, beregnes på grundlag af aktivernes  

 ultimoværdi i den foregående reguleringsperiode.
 Stk. 2. Afskrivninger på investeringer, som  

 foretages i løbet af reguleringsperioden, indregnes i  

 indtægtsrammen med virkning fra 1. januar året efter, at  

 investeringen er foretaget.
 Stk. 3. Afskrivninger på aktiver, som indgår  

 i åbningsbalancen pr. 31. december 1999, jf. kapitel 6, beregnes som  

 lige store årlige beløb over aktivernes forventede restlevetid,  

 jf. § 32, stk. 2.
 Stk. 4. Afskrivninger på aktiver idriftsat 1.  

 januar 2000 og senere sker efter regler, som vil blive fastsat af  

 miljø- og energiministeren, jf. elforsyningslovens § 69, stk. 2.
 § 9. Den forrentning, som indregnes i  

 indtægtsrammen, fastsættes på grundlag af netaktivernes  

 ultimoværdi i den foregående reguleringsperiode i henhold til  

 virksomhedens regnskaber.
 Stk. 2. Investeringer i netaktiver, som foretages i  

 løbet af reguleringsperioden, indregnes i forrentningsgrundlaget med  

 virkning fra 1. januar året efter, at investeringen er foretaget.
 Stk. 3. Energitilsynet fastsætter  

 forrentningssatsen med baggrund i renteforholdene for risikofrie finansielle  

 papirer, tillagt en procentstørrelse dels til dækning af  

 medfinansiering af nyanlæg ud fra hvorledes dette sker på et  

 konkurrencepræget marked, dels til dækning af nettofinansiering  

 af omsætningsformuen ud fra det normale gennemsnitlige niveau for  

 nettoomsætningsformue i forhold til netaktivværdien i  

 virksomhederne.
 § 10. Forretningssatsen efter § 9 kan  

 forhøjes i et nærmere angivet antal år, hvis virksomheden  

 over for Energitilsynet kan påvise, at der foreligger et af  

 følgende, væsentligt ændrede forhold end de, der har  

 betinget udregningen af indtægtsrammen:
 1)	Der af hensyn til forsyningssikkerheden opstår behov for  

 nyinvesteringer med deraf følgende uhensigtsmæssig  

 forøget fremmedfinansiering etc.
 2)	Der som følge af lovgivningsmæssige krav eller  

 påbud opstår omkostninger, som i særlig grad påvirker  

 den pågældende virksomhed sammenlignet med øvrige  

 virksomheder.
 3)	Der gennemføres større rationaliseringstiltag i en  

 virksomhed, som medfører væsentlig forøgede omkostninger  

 ved afskedigelse af tjenestemandsansatte med rådighedsløn  

 sammenlignet med afskedigelse af ikke-tjenestemandsansatte uden  

 rådighedsløn.
 Stk. 2. Forhøjelse af forretningssatsen på  

 grundlag af øgede omkostninger ved rationaliseringstiltag som  

 nævnt i stk. 1, nr. 3, kan alene ske med henblik på en delvis  

 kompensation af de forøgede omkostninger.
 Stk. 3. Forrentningssatsen kan endvidere forøges i  

 et nærmere angivet antal år, hvis en væsentlig del af en  

 virksomheds investeringer i netaktiver er foretaget før 1. januar  

 1980, og hvis virksomheden over for Energitilsynet kan påvise, at den  

 som følge af inflationsmæssig forringelse af aktivernes  

 værdi er stillet væsentligt ringere med hensyn til finansiering  

 af reinvesteringer end tilsvarende virksomheder med et nyere  

 kapitalapparat.
 § 11. Ved fastlæggelse af  

 indtægtsrammen forud for reguleringsperioden indregnes omkostninger til  

 nedenstående aktiviteter med de af virksomheden budgetterede  

 størrelser:
1)	omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder, 2)	omkostninger til rådgivning om elsikkerhed i henhold til  

 stærkstrømsloven og regler udstedt i medfør heraf, 3)	omkostninger til overordnede net, 4)	omkostninger til sikring af forbrugerindflydelse efter lovens §§  

 40-42, 5)	omkostninger som virksomheden er pålagt i henhold til  

 elforsyningslovens § 51, stk. 2, og § 78, stk. 6, og 6)	afskrivning af et aktiv optaget i åbningsbalancen som modsvar  

 til gæld vedrørende tjenestemandspensionsforpligtelser, jf. §  

 34, stk. 2, Stk. 2. Afskrivninger på et aktiv optaget som  

 modsvar til gæld vedrørende tjenestemandspensioner efter stk. 1,  

 nr. 6, sker over en afviklingsperiode, som godkendes af Energitilsynet.
Den  

 årlige afskrivning kan maksimalt svare til 1,0 øre pr.  

 transporteret kWh.
Den årlige afskrivning kan dog uanset bestemmelsen i  

 2. punktum fastsættes således, at aktivet er fuldstændig  

 afskrevet ved udgangen af den 1. bevillingsperiode.
 § 12. Effektiviseringskravet udmøntes ved  

 et generelt krav fastsat af miljø- og energiministeren, som alle  

 virksomheder skal overholde, og et individuelt krav til den enkelte  

 virksomhed fastsat af Energitilsynet under hensyn til den enkelte virksomheds  

 effektiviseringspotentiale i sammenligning med andre virksomheder.
 Stk. 2. Effektiviseringskravet efter stk. 1  

 fastsættes forud for en reguleringsperiode med gyldighed for hele  

 perioden.
 § 13. Energitilsynets fastlæggelse af den  

 enkelte virksomheds effektiviseringspotentiale sker på baggrund af en  

 sammenligning (benchmarking) af virksomhedernes omkostninger til drift og  

 afskrivninger i henhold til § 6, stk. 1, nr. 1 og 2, i den foregående  

 reguleringsperiode sammenholdt med virksomhedernes netvolumen.
 Stk. 2. Ved benchmarking efter stk. 1 ses der bort fra  

 omkostninger vedrørende 220 kV-nettet.
 Stk. 3. Når de gennemsnitlige, årlige  

 omkostninger til drift og afskrivninger i henhold til § 6, stk. 1, nr. 1 og 2  

 er fastlagt endeligt, jf. § 6, stk. 2, foretages en korrigeret benchmarking.  

 Sker der herved ændring af den enkelte virksomheds effektivitetstal,  

 ændres det individuelle effektivitetskrav efter § 12, stk. 1,  

 tilsvarende med virkning for hele reguleringsperioden.
Kapitel 3 Beregning af indtægtsrammer for  

 reguleringsperioden 1. januar 2000 til 31. december 2003 § 14. Indtægtsrammen for hvert  

 kalenderår i reguleringsperioden fra 1. januar 2000 til 31. december  

 2003 fastsættes som summen af nedenstående  

 størrelser:
1)	Driftsomkostningerne vedrørende netaktiviteter i henhold til  

 virksomhedens 1998-regnskaber.
Ved opgørelsen af driftomkostningerne  

 ses bort fra eventuelle driftsførte indtægter og udgifter ved  

 køb eller salg af aktiver.
Endvidere fratrækkes følgende  

 omkostninger:
a)	afskrivninger, b)	henlæggelser, c)	finansielle udgifter, d)	omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder, e)	omkostninger til rådgivning om elsikkerhed i henhold til  

 elforsyningsloven og regler i medfør heraf, f)	omkostninger til overordnede net, g)	omkostninger ved nettab, h)	omkostninger til sikring af forbrugerindflydelse efter  

 elforsyningslovens §§ 40-42, i)	omkostninger som virksomheden er pålagt i henhold til  

 elforsyningslovens § 51, stk. 2, og § 78, stk. 6, j)	omkostninger til afholdelse af elsikkerhedsdage for selskabets  

 medarbejdere, deltagelse i møder og kurser vedrørende  

 elsikkerhedsspørgsmål, deltagelse i Elektricitetsrådets  

 arbejde i råd, udvalg og arbejdsgrupper og lignende opgaver  

 vedrørende elsikkerhed, og k)	opkrævet underdækning fra foregående periode, hvorefter indregnet overdækning fra foregående periode  

 tillægges.
Summen korrigeres for pris-og lønudvikling på  

 grundlag af indekset i bilag 1.
 2)	Afskrivninger, jf. §18.
 3)	Forrentning, jf. §§ 19-21.
 4)	Omkostninger til nedenstående aktiviteter med de af  

 virksomheden budgetterede størrelser:
a)	omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder, b)	omkostninger til rådgivning om elsikkerhed i henhold til  

 elforsyningsloven og regler i medfør heraf, c)	omkostninger til overordnede net, d)	omkostninger ved nettab, e)	omkostninger til sikring af forbrugerindflydelse efter  

 elforsyningslovens §§ 40-42, f)	afskrivning af et aktiv optaget i åbningsbalancen som modsvar  

 til gæld vedrørende tjenestemandspensionsforpligtelser, jf. §  

 34, stk. 2, g)	transaktionsomkostninger som følge af overgangen til den nye  

 regulering (herunder omkostninger i forbindelse med selskabsomdannelse), h)	meromkostninger til måling som følge af den nye  

 regulering i henhold til reglerne om systemansvarlig virksomhed, i)	omkostninger som virksomheden er pålagt i henhold til  

 elforsyningslovens § 51, stk. 2, og § 78, stk. 6.
 Stk. 2. For kalenderårene 2002 og 2003 indregnes  

 omkostninger til nettab i henhold til virksomhedens regnskaber for år  

 2000 i omkostningerne efter stk. 1, nr. 1.
Stk. 3. Afskrivninger på et aktiv optaget som  

 modsvar til gæld vedrørende tjenestemandspensioner efter stk. 1,  

 nr. 4, litra f, sker over en afviklingsperiode, som godkendes af  

 Energitilsynet.
Den årlige afskrivning kan maksimalt svare til 1,0  

 øre pr. transporteret kWh.
Den årlige afskrivning kan dog uanset  

 bestemmelsen i 2. punktum fastsættes således, at aktivet er  

 fuldstændig afskrevet ved udgangen af den 1. bevillingsperiode.
 Stk. 4. Summen af omkostningerne efter stk. 1, nr. 1 og  

 2, betegnes omkostningsrammen.
 Stk. 5. Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter § 22.
 § 15. Hvis en virksomheds driftsomkostninger i  

 1998 har været meget atypiske set i forhold til tilsvarende  

 omkostninger over en forudgående årrække, kan  

 Energitilsynet beslutte, at der ved opgørelse af driftsomkostningerne  

 efter § 14, stk. 1, nr. 1 skal ske en korrektion, således at  

 virksomhedens omkostningsramme for 2000 og 2001 kommer til at afspejle  

 selskabets typiske driftsomkostninger.
 Stk. 2. Ansøgning om korrektion efter stk. 1, samt  

 dokumentation for, at der foreligger meget atypiske driftsomkostninger, skal  

 indsendes til Energitilsynet senest den 1. juli 2001.
 § 16. Energitilsynet kan beslutte, at en  

 virksomheds omkostningsramme skal forhøjes eller reduceres, hvis der  

 som følge af en udvidelse, formindskelse eller ændring af en  

 virksomheds elforsyningsnet sker væsentlige ændringer i  

 størrelsen af de driftsomkostninger, som er lagt til grund ved  

 fastsættelse af indtægtsrammen.
§ 17. Hvis to eller flere virksomheder har  

 fusioneret efter 1. januar 1998, opgøres omkostningerne efter § 14,  

 stk. 1, nr. 1, på grundlag af en sammenlægning af de fusionerede  

 virksomheders omkostninger i henhold til deres 1998-regnskaber.
Er en  

 virksomhed blevet opdelt efter 1. januar 1998, opgøres omkostningerne  

 efter §14, stk. 1, nr. 1, for de enkelte virksomheder på grundlag af  

 den del af 1998-regnskabet, som kan henføres til de enkelte, udskilte  

 virksomheder.
 § 18. Afskrivningerne foretages på grundlag  

 af de aktiver, som indgår i den i henhold til kapitel 6 opgjorte  

 åbningsbalance pr. 1. januar 2000, og som anvendes ved udførelse  

 af netaktiviteter.
 Stk. 2. Afskrivning på netaktiver, som indgår  

 i åbningsbalancen, beregnes som lige store årlige beløb  

 over aktivernes forventede restlevetid, jf. § 32, stk. 2.
 Stk. 3. Afskrivninger på aktiver, som indgår  

 i åbningsbalancen med halvdelen af anskaffelsesprisen, beregnes som  

 lige store årlige beløb over halvdelen af aktivets  

 standardlevetid i henhold til bilag 2.
Stk. 4. Afskrivninger på bygninger, som  

 indgår i åbningsbalancen, beregnes som lige store årlige  

 beløb over bygningernes forventede restlevetid.
Den forventede  

 restlevetid fastsættes på baggrund af standardlevetiden i henhold  

 til bilag 2.
 Stk. 5. Afskrivninger på aktiver, som anvendes ved  

 udførelse af netaktiviteter, og som idriftsættes i løbet  

 af reguleringsperioden, indregnes i indtægtsrammen med virkning fra 1.  

 januar det følgende år.
Stk. 6. Afskrivninger efter stk. 5 beregnes på  

 grundlag af de bogførte selvkost- eller anskaffelsespriser inklusive  

 normale finansieringsomkostninger.
Anlægsaktiver med en kost- eller  

 anskaffelsespris under den skattemæssige småaktivgrænse  

 udgiftsføres i anskaffelsesåret.
 Stk. 7. Afskrivninger efter stk. 5 beregnes som lige  

 store årlige beløb over den i bilag 2 angivne  

 standardlevetid.
 Stk. 8. Ved beregning af omkostningsrammen for 2001  

 indregnes afskrivninger på aktiver, som idriftsættes i 2000, jf.  

 stk. 5, foreløbigt på grundlag af de budgetterede  

 idriftsættelser i 2000 og korrigeres efterfølgende på  

 grundlag af regnskab for 2000, jf. § 25, stk. 3.
 § 19. Den forrentning, som indregnes i  

 indtægtsrammen, fastsættes på grundlag af netaktivernes  

 værdi ifølge den i henhold til kapitel 6 opgjorte  

 åbningsbalance.
 Stk. 2. Netaktiver, som idriftsættes i løbet  

 af reguleringsperioden, indregnes i forrentningsgrundlaget med virkning fra  

 1. januar det følgende år.
 Stk. 3. Ved beregning af indtægtsrammen for 2001  

 indregnes netaktiver, som idriftsættes i 2000, foreløbigt i  

 forrentningsgrundlaget på grundlag af budgetterede størrelser og  

 korrigeres efterfølgende på grundlag af regnskab for 2000, jf. §  

 25, stk. 3.
 § 20. Forrentningssatsen for en virksomhed med en  

 soliditet på 40 % og derunder fastsættes af Energitilsynet med  

 baggrund i renteforholdene for risikofrie finansielle papirer, tillagt en  

 procentstørrelse dels til dækning af medfinansiering af  

 nyanlæg ud fra hvorledes dette sker på et konkurrencepræget  

 marked, dels til dækning af nettofinansiering af  

 omsætningsformuen ud fra det normale gennemsnitlige niveau for  

 nettoomsætningsformue i forhold til netaktivværdien i  

 virksomhederne.
 Stk. 2. Energitilsynet kan i løbet af  

 reguleringsperioden ændre forrentningssatsen med virkning for den  

 resterende del af perioden som følge af ændringer i de forhold,  

 som har ligget til grund for fastsættelse af satsen, jf. stk. 1.
 Stk. 3. Forrentningssatsen for virksomheder med soliditet  

 på over 40% reduceres i forhold til satsen fastsat efter stk. 1 med 0,1  

 procentpoint for hver 1 procentpoints stigning i soliditet i forhold til en  

 soliditet på 40%, dog således at ingen virksomhed får en  

 lavere forrentningssats end 1%.
 Stk. 4. Soliditeten efter stk. 1 og 3 opgøres som  

 andelen af egenkapital medgået ved finansiering af netaktiverne og  

 beregnes således: Egenkapital medgået ved finansiering af  

 netaktiverne divideret med den samlede kapital medgået ved finansiering  

 af netaktiverne, multipliceret med 100. Ved beregning af soliditeten ses bort  

 fra indvirkningen af gæld til kommunen vedrørende  

 tjenestemandspensionsforpligtelser, jf. § 34, stk. 2.
 Stk. 5. Beregningen af soliditeten efter stk. 4 sker med  

 virkning for 2000 på baggrund af åbningsbalancen efter kapitel  

 6.
 Stk. 6. Beregning af soliditeten efter stk. 4 med  

 virkning for 2001 sker på baggrund af balancen primo 2001. Soliditeten  

 fastsættes foreløbigt på grundlag af den budgetterede  

 balance primo året og korrigeres efterfølgende på grundlag  

 af regnskab for 2000, jf. § 25, stk. 3.
 Stk. 7. Uanset stk. 3 fastsættes forrentningssatsen  

 for den del af netaktiverne, som er finansieret af fri egenkapital, efter  

 stk. 1.
 § 21. Forrentningssatsen efter § 20 kan  

 forhøjes i et nærmere angivet antal år, hvis virksomheden  

 over for Energitilsynet kan påvise, at der foreligger et af  

 følgende, væsentligt ændrede forhold end de, der har  

 betinget udregningen af indtægtsrammen:
 1)	Der opstår af hensyn til forsyningssikkerheden behov for  

 nyinvesteringer med deraf følgende uhensigtsmæssig  

 forøget fremmedfinansiering etc.
 2)	Der opstår som følge af lovgivningsmæssige krav  

 eller påbud omkostninger, som i særlig grad påvirker den  

 pågældende virksomhed sammenlignet med øvrige  

 virksomheder.
 3)	Der gennemføres større rationaliseringstiltag i en  

 virksomhed, som medfører væsentligt forøgede omkostninger  

 ved afskedigelse af tjenestemandsansatte med rådighedsløn  

 sammenlignet med afskedigelse af ikke-tjenestemandsansatte uden  

 rådighedsløn.
 Stk. 2. Forhøjelse af forrentningssatsen på  

 grundlag af øgede omkostninger ved rationaliseringstiltag som  

 nævnt i stk. 1 nr. 3 kan alene ske med henblik på en delvis  

 kompensation af de forøgede omkostninger.
 Stk. 3. Forrentningssatsen kan forøges i et  

 nærmere angivet antal år, hvis en væsentlig del af en  

 virksomheds investeringer i netaktiver er foretaget før 1. januar  

 1980, og hvis virksomheden over for Energitilsynet kan påvise, at  

 virksomheden som følge af inflationsmæssig forringelse af  

 aktivernes værdi er stillet væsentligt ringere end tilsvarende  

 virksomheder med et nyere kapitalapparat med hensyn til finansiering af  

 reinvesteringer.
 § 22. Effektiviseringskravet udmøntes ved  

 et generelt krav, som alle virksomheder skal overholde, og et individuelt  

 krav til den enkelte virksomhed fastsat af Energitilsynet under hensyn til  

 den enkelte virksomheds effektiviseringspotentiale i sammenligning med andre  

 virksomheder.
 Stk. 2. Det generelle effektiviseringskrav efter stk. 1  

 udgør for år 2000 3% af den fastsatte omkostningsramme, og  

 yderligere 3% heraf i hvert af årene 2001, 2002 og 2003.
 Stk. 3. For 2000 og 2001 beregnes det beløb til  

 afskrivninger, som indgår i omkostningsrammen nævnt i stk. 2,  

 på grundlag af aktiverne i åbningsbalancen pr. 1. januar 2000 som  

 opgjort efter kapitel 6.
 Stk. 4. Det individuelle krav fastsættes med  

 virkning fra 1. januar 2002.
 § 23. Tidspunktet for Energitilsynets udmelding af  

 indtægtsrammerne for år 2000 fastsættes af Energitilsynet  

 under hensyntagen til virksomhedernes mulighed for selskabsdannelse med  

 virkning fra 1. januar 2000.
Kapitel 4 Årlig justering og korrektion af  

 indtægtsrammer § 24. Forud for hvert kalenderår i en  

 fireårig reguleringsperiode udmelder Energitilsynet en justeret  

 indtægtsramme for kalenderåret under hensyn til ændringer i  

 forrentningssatsen og i forrentnings- og afskrivningsgrundlaget i forhold til  

 det, der blev lagt til grund ved fastlæggelsen af indtægtsrammen,  

 jf. § 8, stk. 2, og § 9, stk. 2, henholdsvis § 18, stk. 5, og § 19, stk. 2,  

 samt § 20, stk. 2, og under hensyn til den forventede pris- og  

 lønudvikling i året.
 Stk. 2. Der udmeldes ikke justerede rammer for 2000 og  

 2001.
 § 25. Ved udgangen af hvert kalenderår i en  

 reguleringsperiode foretager Energitilsynet følgende korrektion i  

 indtægtsrammen for det pågældende  

 kalenderår:
 1)	Den del af indtægtsrammen, der dækker de i § 6, stk. 1,  

 nr. 1, henholdsvis § 14, stk. 1, nr. 1, nævnte driftsomkostninger,  

 korrigeres under hensyn til den faktiske pris- og lønudvikling i  

 kalenderåret i henhold til indekset i bilag 1.
 2)	De faktiske omkostninger i kalenderåret ved aktiviteter  

 omfattet af § 11 henholdsvis § 14, stk. 1, nr. 4, indregnes til erstatning  

 for de budgetterede størrelser.
 Stk. 2. For kalenderårene 2000 og 2001 sker  

 korrektionen efter stk. 1, nr. 1, under hensyn til pris- og  

 lønudviklingen i de fire kvartaler, som afsluttes med tredje kvartal  

 af det pågældende kalenderår i henhold til indekset i bilag  

 1.
 Stk. 3. For kalenderåret 2001 korrigeres  

 afskrivninger og forrentning på grundlag af ændringer i  

 afskrivnings- og forrentningsgrundlaget som følge af investeringer i  

 år 2000 i henhold til regnskab for år 2000, og som følge  

 af eventuelle ændringer i forrentningssatsen for 2001, jf. § 20, stk.  

 2, og § 20, stk. 6.
 Stk. 4. Ved korrektion af indtægtsrammen for  

 henholdsvis kalenderårene 2000 og 2001 indregnes de faktiske  

 omkostninger til lokalt samarbejde om energibesparelser i henhold til kapitel  

 3 i lov nr. 450 af 31. maj 2000 om fremme af besparelser i energiforbruget og  

 regler og påbud fastsat i henhold til disse bestemmelser.
 Stk. 5. Ved korrektion af indtægtsrammen for  

 henholdsvis kalenderårene 2000 og 2001 indregnes de faktiske  

 omkostninger i forbindelse med afholdelse af elsikkerhedsdage for selskabets  

 medarbejdere, deltagelse i møder og kurser vedrørende  

 elsikkerhedsspørgsmål, deltagelse i Elektricitetsrådets  

 arbejde i råd, udvalg og arbejdsgrupper og lignende opgaver  

 vedrørende elsikkerhed.
 Stk. 6. Ved korrektion af indtægtsrammen for  

 kalenderåret 2001 indregnes de faktiske omkostninger til tilsyn og  

 kontrol med betaling for offentlige serviceforpligtelser, som udføres  

 efter regler fastsat efter elforsyningsloven.
 Stk. 7. Ved korrektion af indtægtsrammen for 2001  

 indregnes de faktiske omkostninger ved, at eventualforpligtelser som  

 nævnt i § 34, stk. 3, aktualiseres i 2001. Energitilsynet kan dog  

 beslutte, at omkostningerne skal indregnes i indtægtsrammerne over en  

 årrække.
 § 26. Der foreligger overdækning, hvis  

 virksomhedens indtægter fra netaktiviteter eller  

 transmissionsaktiviteter, herunder fra salg af ydelser, investeringsbidrag og  

 betaling for at stille transmissionsnet til rådighed for  

 systemansvaret, jf. elforsyningslovens § 21, stk. 2, overstiger den  

 korrigerede indtægtsramme, jf. § 25. Der foreligger underdækning,  

 hvis de nævnte indtægter er mindre end den korrigerede  

 indtægtsramme.
 Stk. 2. Overdækning eller underdækning for  

 hvert kalenderår i en reguleringsperiode registreres på en  

 periodiseringskonto og indregnes i indtægtsrammen for det første  

 kalenderår i den næste reguleringsperiode.
Kapitel 5 Beløb til fri disposition for virksomheden § 27. For hvert kalenderår opgøres  

 følgende beløb, som er til fri disposition for  

 virksomheden:
 1)	Den del af den i henhold til stk. 2 beregnede ekstraordinære  

 effektiviseringsgevinst, som ikke overstiger 5% af den korrigerede  

 indtægtsramme.
 2)	Forrentning af den i § 36, stk. 2, nævnte indskudskapital,  

 beregnet efter den i § 9, stk. 3, henholdsvis § 20, stk. 1, fastsatte  

 forrentningssats.
 3)	Indtægter fra kapitalandele og sideordnet aktivitet, som er  

 finansieret af kapital, som virksomheden i medfør af  

 elforsyningslovens § 74, stk. 3, frit kan disponere over.
Stk. 2. Hvis de faktiske omkostninger til drift og  

 afskrivninger vedrørende transmissionsaktiviteter henholdsvis  

 netaktiviteter i kalenderåret er mindre end den korrigerede  

 omkostningsramme for kalenderåret med fradrag af årets  

 effektiviseringskrav, er der opnået en ekstraordinær  

 effektiviseringsgevinst svarende til forskellen mellem de to beløb.
En  

 ekstraordinær effektiviseringsgevinst kan alene optjenes i de år  

 i en reguleringsperiode, for hvilken Energitilsynet fastsætter  

 individuelle effektiviseringskrav i medfør af denne  

 bekendtgørelse.
§ 28. Summen af de i § 27, stk. 1, nr. 1 og 2,  

 opgjorte beløb kan ikke overstige et maksimumsbeløb beregnet  

 for det pågældende kalenderår.
Maksimumsbeløbet  

 beregnes som den korrigerede indtægtsramme efter § 25 fratrukket summen  

 af driftsomkostninger, afskrivninger og nettorenteudgifter vedrørende  

 transmissionsaktiviteter henholdsvis netaktiviteter.
 § 29. Skat i netvirksomheden henholdsvis  

 transmissionsvirksomheden betales pro rata af indtægter til fri  

 disposition, jf. § 27, stk. 1, og af indtægter, som ikke er til fri  

 disposition, i forhold til de to indtægters indbyrdes  

 størrelsesforhold.
 Stk. 2. De i stk. 1 nævnte indtægter, som  

 ikke er til fri disposition, opgøres som summen af følgende  

 størrelser:
 1)	Det i § 28 nævnte maksimumsbeløb, fratrukket  

 indtægter til fri disposition i henhold til § 27, stk. 1, nr. 1 og  

 2.
 2)	Afkast af bunden egenkapital, jf. § 35, stk. 2, placeret i  

 bevillingspligtige elforsyningsvirksomheder.
 § 30. Virksomheden skal beslutte, hvordan de  

 indtægter som er til fri disposition, jf. § 27, stk. 1, og som ikke  

 udloddes eller anvendes til nedsættelse af prisen på  

 virksomhedens transmissionsydelser henholdsvis netydelser, fordeles til  

 finansiering af netaktiviteter, transmissionsaktiviteter, sideordnede  

 aktiviteter eller kapitalandele.
 § 31. Indtægter, som ikke er til fri  

 disposition, herunder afkast af bunden kapital placeret i kapitalandele i  

 bevillingspligtige virksomheder, anvendes til dækning af de i  

 elforsyningslovens § 69, stk. 1, nævnte udgifter.
Kapitel 6 Opgørelse af kapitalforhold og  

 åbningsbalancer § 32. Ved udarbejdelsen af en virksomheds  

 kapitalopgørelse og åbningsbalance værdisættes  

 netaktiverne ud fra standardpriserne i bilag 3, idet der på grundlag af  

 det i bilaget angivne prisindeks foretages en regulering af standardprisen  

 til niveauet på det beregnede investeringstidspunkt, jf. stk. 2. Den  

 således regulerede pris nedskrives frem til den 31. december 1999 med  

 lige store årlige beløb over standardlevetiden, jf. bilag 3, fra  

 det beregnede investeringstidspunkt, jf. stk. 2.
 Stk. 2. Det beregnede investeringstidspunkt  

 opgøres på baggrund af standardlevetiden, jf. bilag 3,  

 sammenholdt med virksomhedens skøn over den forventede  

 restlevetid.
 Stk. 3. Fastlæggelse af netaktivværdier efter  

 stk. 1 og 2 på netaktiver, som ikke indgår i bilag 3, sker  

 på grundlag af standardpriserne og standardlevetiderne i bilag 3 i  

 bekendtgørelse nr. 1182 af 15. december 2000 om indtægtsrammer  

 og åbningsbalancer for transmissionsvirksomheder med elforsyningsnet  

 over 150 kV.
 Stk. 4. Stikledninger er ikke netaktiver, men kan  

 værdisættes efter bestemmelserne i stk. 1-3.
§ 33. Ved udarbejdelse af kapitalopgørelser  

 og åbningsbalancer værdisættes faste ejendomme efter den  

 seneste offentlige vurdering.
Driftsmateriel, herunder biler, maskiner, andre  

 tekniske anlæg, inventar, edb-udstyr og teleforbindelser ansættes  

 til halvdelen af anskaffelsespriserne.
Kapitalandele i andre virksomheder  

 værdisættes efter indre værdis metode ud fra balancerne i  

 de pågældende virksomheders regnskaber.
Andre aktiver  

 værdisættes efter reglerne i årsregnskabsloven.
§ 34. Ved udarbejdelsen af  

 kapitalopgørelser og åbningsbalancer opgøres  

 virksomhedens fremmedkapital.
Fremmedkapitalen udgøres af kapital, som  

 i henhold til årsregnskabsloven er gæld eller  

 hensættelser.
Stk. 2. I virksomheder med forpligtelser over for en  

 kommune som følge af kommunens betaling af tjenestemandspension  

 optjent inden 31. december 1999, hvortil der ikke er hensat midler, optages  

 den aktuarmæssigt opgjorte forpligtelse som gæld til kommunen i  

 åbningsbalancen.
Denne bestemmelse finder tilsvarende anvendelse i  

 forbindelse med virksomheder, der drives som led i den kommunale  

 forvaltning.
 Stk. 3. I virksomheder, som hæfter for  

 gældsforpligtelser i medfør af elforsyningslovens § 46, stk. 3,  

 eller for andre elforsyningsvirksomheders gældsforpligtelser stiftet  

 inden lovens ikrafttræden, jf. lovens § 69, stk. 1, 2. punktum, opgives  

 eventualforpligtelsen i en note til åbningsbalancen.
 Stk. 4. Ved udarbejdelsen af kapitalopgørelser og  

 åbningsbalancer opgøres den kapital, som virksomheden i  

 medfør af elforsyningslovens § 74, stk. 3, frit kan disponere  

 over.
 Stk. 5. Ved udarbejdelsen af kapitalopgørelser og  

 åbningsbalancer opgøres endvidere ikke anvendte  

 henlæggelser efter den tidligere elforsyningslov samt overdækning  

 eller underdækning.
 § 35. Egenkapitalen udgør forskellen mellem  

 aktiver som opgjort i henhold til §§ 32 og 33 og fremmedkapital som opgjort  

 efter § 34.
 Stk. 2. Den del af egenkapitalen, som virksomheden ikke  

 kan disponere frit over, udgør virksomhedens bundne egenkapital.
 § 36. Ved udarbejdelse af kapitalopgørelser  

 og åbningsbalancer angives i hvilket omfang kapital, som virksomheden i  

 medfør af elforsyningslovens § 74, stk. 3, frit kan disponere over,  

 finansierer netaktiver, sideordnede aktiviteter eller kapitalandele.
 Stk. 2. Den del af den i stk. 1 nævnte kapital, som  

 finansierer netaktiver, betragtes som indskudskapital i virksomheden.
Stk. 3. Fremmedkapital og bunden egenkapital fordeles  

 forholdsmæssigt til finansiering af aktiver, som ikke er finansieret af  

 kapital, som virksomheden i medfør af elforsyningslovens 74, stk. 3,  

 frit kan disponere over.
Bunden kapital kan dog ikke finansiere sideordnede  

 aktiviteter eller kapitalandele i virksomheder, som ikke er  

 bevillingspligtige elforsyningsvirksomheder.
 § 37. Bunden egenkapital og kapital, som  

 virksomheden i medfør af elforsyningslovens § 74, stk. 3, frit kan  

 disponere over, tilskrives overskud og bærer underskud pro rata ved  

 hver af de kapitalandele, som disse kapitaler finansierer.
 Stk. 2. Bunden egenkapital, som finansierer  

 transmissionsaktiviteter eller netaktiviteter, bærer underskud ved  

 disse aktiviteter forud for indskudskapital, som finansierer disse  

 aktiviteter.
Kapitel 7 Regnskabsføring m.v.
§ 38. Virksomheden skal udarbejde  

 reguleringsmæssigt regnskab, der opgøres på basis af  

 kalenderåret.
Regnskabet skal revideres af en statsautoriseret eller  

 registreret revisor.
 Stk. 2. Reguleringsregnskabet for 2001 og senere  

 kalenderår skal indsendes til Energitilsynet senest den 1. april det  

 følgende kalenderår.
Stk. 3. Det i stk. 1 nævnte regnskab skal mindst  

 omfatte 1)	en opgørelse af overdækning og underdækning, jf.  

 § 26, 2)	en opgørelse af beløb, som er til fri disposition for  

 året, jf. § 27, 3)	en opgørelse af den kapital, som virksomheden frit kan  

 disponere over pr. balancedagen, og en opgørelse af hvilke aktiver  

 denne kapital finansierer, jf. § 30, § 34, stk. 4 og § 36, stk. 1, og 4)	en opgørelse af virksomhedens bundne egenkapital, jf. § 35,  

 stk. 2.
 Stk. 4. Virksomheden skal endvidere aflægge  

 årsregnskab. Årsregnskabet skal udarbejdes, revideres og  

 offentliggøres i overensstemmelse med reglerne i  

 årsregnskabsloven med de tilpasninger, der for så vidt  

 angår lovens bestemmelser om selskabskapital og fordeling af overskud  

 eller underskud må følge for virksomheder, som ikke er aktie-  

 eller anpartsselskaber.
 Stk. 5. Reguleringsmæssige regnskaber og  

 årsregnskaber, som ikke gøres offentligt tilgængelige  

 gennem indberetning til Erhvervs- og Selskabsstyrelsen, offentliggøres  

 af Energitilsynet.
 § 39. Virksomheden skal holde aktiviteter  

 vedrørende de i § 2, stk. 1 og 2, nævnte forhold  

 vedrørende offentlige forpligtelser efter elforsyningslovens § 9, stk.  

 1, regnskabsmæssigt adskilte fra netaktiviteter og  

 transmissionsaktiviteter.
 § 40. Kommuner, der udfører netvirksomhed  

 som en del af den kommunale forvaltning, skal holde disse aktiviteter  

 regnskabsmæssigt adskilt fra den øvrige forvaltning.
 Stk. 2. En kommunes samtlige direkte og indirekte  

 omkostninger og indtægter i forbindelse med driften af en netvirksomhed  

 skal opføres i den del af kommunens regnskab, der vedrører  

 netvirksomheden.
Kapitel 8 Sanktionsbestemmelser § 41. Medmindre højere straf er forskyldt  

 efter anden lovgivning, straffes med bøde den, der undlader 1)	at udarbejde, lade revidere eller indsende reguleringsmæssigt  

 regnskab som nævnt i § 38, stk. 1-3, 2)	at udarbejde eller lade revidere årsregnskab som nævnt i  

 § 38, stk. 4, eller 3)	at holde aktiviteter regnskabsmæssigt adskilte som nævnt  

 i § 39 og § 40.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 9 Ikrafttrædelsesbetemmelser § 42. Bekendtgørelsen træder i kraft  

 den 23. maj 2001 og får virkning fra 1. januar 2000.
 Stk. 2. Samtidig ophæves bekendtgørelse nr.  

 290 af 1. maj 2000 om indtægtsrammer og åbningsbalancer m.v. for  

 netvirksomheder og transmissionsvirksomheder.
Miljø- og Energiministeriet, den 10. maj  

 2001 Svend Auken /Ib Larsen Bilag 1 Indeks til brug for regulering af driftsomkostninger Regulering for pris- og lønudvikling af driftsomkostninger i  

 henhold til § 6, stk.1, nr. 1, og § 14, stk. 1, nr. 1, sker ved anvendelse af  

 et sammenvejet indeks med 50% lønandel og 50% materialeandel.  

 Lønindekset er Danmarks Statistiks lønindeks for ansatte i den  

 private sektor.
Materialeindekset er Danmarks Statistiks engrosprisindeks for  

 undergrupper maskiner, værktøj og varetransportmidler.
Bilag 2 Standardlevetider Standardlevetider til brug ved opgørelse af afskrivninger på  

 anlæg, som indgår i åbningsbalancen med halvdelen af  

 anskaffelsesprisen, jf. § 18, stk. 3, og på bygninger som indgår  

 i åbningsbalancen, jf. § 18, stk. 4,:
Edb-udstyr	3 år Edb-software	0-3 år Øvrigt driftsmateriel og inventar	5-10 år Andre tekniske anlæg end transmissionsnet og  

 transformerstationer	10 år Domicilbygninger	100 år Tekniske bygninger	40 år Standardlevetider til brug ved opgørelse af afskrivninger på  

 anlæg, som idriftsættes efter 1. januar 2000, jf. § 18, stk.  

 7,:
Domicilbygninger	100 år Tekniske bygninger	40 år Transmissions- og distributionsnet	30-50 år Transformerstationer	40-50 år Andre tekniske anlæg end transmissionsnet og  

 transformerstationer	10 år Edb-udstyr	3 år Edb-software	0-3 år Øvrigt driftsmateriel og inventar	5-10 år Bilag 3 Standardpriser og standardlevetider for aktiver Ved fastlæggelse af netaktivværdier i åbningsbalancerne  

 i henhold til § 32 anvendes nedenstående standardpriser og  

 standardlevetider.
Stikledninger er ikke kollektive elforsyningsnet og dermed ikke  

 netaktiver.
Den nedenfor angivne standardpris og standardlevetid for  

 stikledninger kan dog anvendes ved opgørelse af åbningsbalancen,  

 i det omfang virksomheden pr. 1. januar ejede stikledninger.
Ved den prisregulering, der foretages af standardprisen efter § 32, stk.  

 1, anvendes et sammenvejet indeks for investeringsgoder med 25%  

 lønandel og 75% investeringsgodeandel.
For netaktiver med en  

 standardpris på mere end 10 millioner kr. pr. km/stk. udgør  

 lønandelen dog 10% og investeringsgodeandelen 90%.  

 Investeringsgodeandelen reguleres efter Nationalregnskabets  

 investeringsgodeindeks.
Lønandelen reguleres efter Danmarks Statistiks  

 lønindeks for ansatte i den private sektor.
 Række nr.
Netkomponent Måle-enhed Standard levetider Standard-pris 13 Transmissionsnet 132/150 kV kabel 14 City Km 40 6.550.000 15 By Km 40 5.000.000 16 Land Km 40 3.500.000 17 Sø Km 40 6.198.000 18 Transmissionsnet 132/150 kV luftledning 1 system Km 40 1.200.000 19 Transmissionsnet 132/150 kV luftledning 2 systemer Km 40 1.900.000 20 Transformerstation 400 kV/132-150 kV 21 Pr. 400 kV felt, udendørs åben Felt 40 14.000.000 22 Pr. 400 kV felt, indendørs gas-isoleret Felt 50 25.000.000 23 Pr. 132-150 kV felt, udendørs åben Felt 40 4.500.000 24 Pr. 132-150 kV felt, indendørs gasisoleret Felt 50 9.000.000 25 Transformer ekskl.
Felt Stk.
40 30.000.000 26 Reaktor Stk.
40 8.000.000 28 Transformerstation 132-150 kV/ 30-50-60 kV 29 Pr. 132-150 kV felt, udendørs åben Felt 40 4.800.000 30 Pr. 132-150 kV felt, indendørs åben Felt 50 5.300.000 31 Pr. 132-150 kV felt, indendørs gasisoleret Felt 50 9.000.000 32 Pr. 50-60 kV felt, udendørs åben Felt 40 1.800.000 33 Pr. 50-60 kV felt, indendørs åben Felt 50 1.950.000 34 Pr. 50-60 kV felt, indendørs gasisoleret Felt 50 4.200.000 35 Pr. 30 kV felt, indendørs åben Felt 50 2.200.000 36 Pr. 30 kV felt, indendørs gasisoleret Felt 50 1.750.000 37 Transformer ekskl.
Felt, 100 MVA stk.
50 6.000.000 38 Transformer ekskl. felt, 125 MVA stk.
50 7.750.000 39 Transformer ekskl.
Felt, 160 MVA stk.
50 7.000.000 40 Reaktor, kondensatorbatteri stk.
40 2.000.000 41 Transformerstation 30-50-60-132-150 kV/10-15-20 kV 42 City 44 Pr. 132-150 kV felt, indendørs gasisoleret Felt 45 9.000.000 46 Pr. 50-60 kV felt, indendørs åben Felt 40 2.600.000 47 Pr. 50-60 kV felt, indendørs gasisoleret Felt 45 4.200.000 48 Pr. 30 kV felt, indendørs åben Felt 45 3.200.000 49 Pr. 30 kV felt, indendørs gasisoleret Felt 45 1.800.000 50 Pr. 15-20 kV felt, indendørs åben/kapslet Anføres i række 133 134 Felt 45 51 Pr. 10 kV felt, indendørs åben/kapslet Anføres i række 137 139 Felt 45 52 Transformer ekskl.
Felter Anføres i række 141 144 stk.
45 53 By 54 Pr. 132-150 kV felt, udendørs åben Felt 40 5.000.000 55 Pr. 132-150 kV felt, indendørs gasisoleret Felt 45 9.000.000 56 Pr. 50-60 kV felt, udendørs åben Felt 40 1.250.000 57 Pr. 50-60 kV felt, indendørs åben Felt 45 2.500.000 58 Pr. 50-60 kV felt, indendørs gasisoleret Felt 45 4.200.000 59 Pr. 30 kV felt, indendørs åben Felt 45 1.200.000 60 Pr. 30 kV felt, indendørs gasisoleret Felt 45 1.500.000 61 Pr. 15-20 kV felt, indendørs åben/kapslet Anføres i række 146 147 Felt 45 62 Pr. 10 kV felt, indendørs åben/kapslet Anføres i række 150-152 Felt 45 63 Transformer ekskl.
Felter Anføres i række 154 157 stk.
45 64 Land 65 Pr. 132-150 kV felt, udendørs åben Felt 40 5.000.000 66 Pr. 132-150 kV felt, indendørs gasisoleret Felt 45 9.000.000 67 Pr. 50-60 kV felt, udendørs åben Felt 40 1.250.000 68 Pr. 50-60 kV felt, indendørs åben Felt 45 2.500.000 69 Pr. 50-60 kV felt, indendørs gasisoleret Felt 45 4.200.000 70 Pr. 30 kV felt, indendørs åben Felt 45 1.200.000 71 Pr. 30 kV felt, indendørs gasisoleret Felt 45 1.500.000 72 Pr. 15-20 kV felt, indendørs åben/kapslet Anføres i række 159 161 Felt 45 73 Pr. 10 kV felt, indendørs åben/kapslet Anføres i række 163 165 Felt 45 74 Transformer ekskl.
Felter Anføres i række 167 170 stk.
45 76 Distributionsnet 50-60 kV jordkabel 77 City Km 40 2.400.000 78 By Km 40 1.800.000 79 Land Km 40 1.500.000 80 Distributionsnet 30 kV jordkabel 81 City Km 40 3.500.000 82 Distributionsnet 10-15-20 kV jordkabel 83 City Km 40 550.000 84 By Km 40 300.000 85 Land Km 40 200.000 86 Distributionsnet 0,4 kV jordkabel inkl. skabe 87 City Km 40 450.000 88 By Km 40 270.000 89 Land Km 40 140.000 Distributionsnet 50-60 og 10-15-20 kV luftledning 90 Distributionsnet 50-60 kV luftledning pr. system Km 40 500.000 91 Distributionsnet 10-15-20 kV luftledning Km 35 170.000 92 Distributionsnet 0.4 kV luftledning 93 City Km 30 150.000 94 By Km 30 125.000 95 Land Km 30 105.000 96 Netstationer 10-15-20/0.4 kV (inkl. 2 transformere) 97 Muret bystationer (egen bygning) 98 City stk.
40 400.000 99 By/Land stk.
40 400.000 100 Muret bystation (rum til rådighed) 101 City stk.
40 321.000 102 By/Land stk.
40 321.000 103 Netstationer 10-15-20/0.4 kV (inkl. 1 transformer) 104 Muret bystationer (egen bygning) 105 City stk.
40 350.000 106 By/Land stk.
40 350.000 107 Muret bystation (rum til rådighed) 108 City stk.
40 205.000 109 By/Land stk.
40 205.000 110 Store kiosker > 630 kVA 111 City stk.
40 265.000 112 By stk.
40 250.000 113 Land stk.
40 225.000 114 Små kiosker < 630 kVA 115 City stk.
40 241.000 116 By stk.
40 190.000 117 Land stk.
40 190.000 118 Mastestationer/tårne stk.
40 200.000 119 Satellitstationer stk.
40 139.000 120 Målere > 63 A stk.
30 2.800 121 Målere < 63 A stk.
30 600 122 Stikledninger luftledninger stk.
40 2.250 123 Stikledninger Kabler stk.
40 3.100 124 Antal opsamlingspunkter til fjernaflæsning stk.
10 4.200 125 Koblingsstationer Anføres i række 172 173 stk.
126 Signalkabler og tomrør mellem enheder Anføres i række 175 176 stk.
131 Specificerede poster 132 50   Pr. 15-20 kV felt, indendørs åben/kapslet 133 50a   Pr. 15-20 kV felt, indendørs åben/kapslet, høj  

 belastning Felt 45 250.000 134 50b   Pr. 15-20 kV felt, indendørs åben/kapslet, middel  

 belastning Felt 45 85.000 136 51   Pr. 10 kV felt, indendørs åben/kapslet 137 51a   Pr. 10 kV felt, indendørs åben/kapslet, høj  

 belastning Felt 45 1.300.000 138 51b   Pr. 10 kV felt, indendørs åben/kapslet, middel  

 belastning Felt 45 760.000 139 51c   Pr. 10 kV felt, indendørs åben/kapslet, lav  

 belastning Felt 45 730.000 140 52   Transformer ekskl. felt 141 52a   Transformer ekskl. felt - 20 MVA og derover stk.
45 3.480.000 142 52b   Transformer ekskl. felt - 16 MVA og derunder stk.
45 2.160.000 143 52c   Slukkespole, 50-60 kV stk.
45 915.000 144 52d   Slukkespole, 10-15-20 kV, inkl. nulpunkt og jordmodstand stk.
45 390.000 145 61   Pr. 15-20 kV felt, indendørs åben/kapslet 146 61a   Pr. 15-20 kV felt, indendørs åben/kapslet, høj  

 belastning Felt 45 200.000 147 61b   Pr. 15-20 kV felt, indendørs åben/kapslet, middel  

 belastning Felt 45 425.000 149 62   Pr. 10 kV felt, indendørs åben/kapslet 150 62a   Pr. 10 kV felt, indendørs åben/kapslet, høj  

 belastning Felt 45 500.000 151 62b   Pr. 10 kV felt, indendørs åben/kapslet, middel  

 belastning Felt 45 325.000 152 62c   Pr. 10 kV felt, indendørs åben/kapslet, lav  

 belastning Felt 45 300.000 153 63   Transformer ekskl. felt 154 63a   Transformer ekskl. felt - 20 MVA og derover stk.
45 2.500.000 155 63b   Transformer ekskl. felt - 16 MVA og derunder stk.
45 2.000.000 156 63c   Slukkespole, 50-60 kV stk.
45 700.000 157 63d   Slukkespole, 10-15-20 kV, inkl. nulpunkt og jordmodstand stk.
45 327.500 158 72   Pr. 15-20 kV felt, indendørs åben/kapslet 159 72a   Pr. 15-20 kV felt, indendørs åben/kapslet, høj  

 belastning Felt 45 470.000 160 72b   Pr. 15-20 kV felt, indendørs åben/kapslet, middel  

 belastning Felt 45 400.000 161 72c   Pr. 15-20 kV felt, indendørs åben/kapslet, lav  

 belastning Felt 45 400.000 162 73   Pr. 10 kV felt, indendørs åben/kapslet 163 73a   Pr. 10 kV felt, indendørs åben/kapslet, høj  

 belastning Felt 45 300.000 164 73b   Pr. 10 kV felt, indendørs åben/kapslet, middel  

 belastning Felt 45 300.000 165 73c   Pr. 10 kV felt, indendørs åben/kapslet, lav  

 belastning Felt 45 300.000 166 74   Transformer ekskl. felt 167 74a   Transformer ekskl. felt - 20 MVA og derover stk.
45 2.500.000 168 74b   Transformer ekskl. felt - 16 MVA og derunder stk.
45 2.000.000 169 74c   Slukkespole, 50-60 kV stk.
45 420.000 170 74d   Slukkespole, 10-15-20 kV, inkl. nulpunkt og jordmodstand stk.
45 130.000 171 125 Koblingsstationer 172 125a Koblingsstation stk.
40 120.000 173 125b Slukkespole, 10-15-20 kV, inkl. nulpunkt og jordmodstand stk.
