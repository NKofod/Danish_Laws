Landsskatteretskendelse Erstatning fra revisor - skattepligt - bindende forhåndsbesked Reference:
SL § 4-6 A klagede over Ligningsrådets afgørelse af  

 16. juli 1999 i henhold til skattestyrelsesloven, lovbekendtgørelse  

 nr. 526 af 3. juli 1998, kap. 2 A om bindende forhåndsbesked.
Ved denne  

 afgørelse var det fastslået, at klageren ville være  

 indkomstskattepligtig af en eventuel erstatning som klageren måtte  

 erhverve ret til ved en erstatningssag mod klagerens tidligere revisor.
 Spørgsmålet til Ligningsrådet var  

 følgende:
"Vil en eventuel erstatning baseret på en fejlagtig  

 beregning af rådighedsbeløb fra en revisor til [klageren]  

 være skattepligtig ?" Ligningsrådet havde besvaret det stillede  

 spørgsmål således:
"Svar: Ja.
Se sagsfremstilling og begrundelse" Det fremgik af oplysningerne, at klageren i 1996 havde  

 været ansat ca. 25 år som lærer ved Y 's kommunale  

 skolevæsen.
I august 1996 kontaktede klageren sin revisor, og anmodede  

 denne om at beregne hvilke økonomiske konsekvenser det ville få  

 for klageren, såfremt han valgte at gå på pension efter  

 sommerferien 1997.
Efter det oplyste udtalte revisor, at  

 rådighedsbeløbet efter skat ville blive reduceret med ca. 15.000  

 kr. årligt.
Klageren anmodede ikke om og fik ikke udleveret skriftlig  

 dokumentation for beregningen.
Klageren opsagde den 3. marts 1997 sin  

 stilling til fratræden til sommerferien samme år.  

 Efterfølgende viste det sig, at den faktiske nedgang i  

 rådighedsbeløbet efter skat var på ca. 51.000 kr.  

 årligt.
Efter det oplyste havde revisor erkendt at være  

 erstatningsansvarlig over for klageren.
Til brug for en verserende retssag  

 mod revisor ønskedes det afklaret, om en eventuel erstatning fra  

 revisor vil være skattepligtig for klageren.
Påstanden var i  

 stævningen i civilretssagen opgjort dels som krav om betaling af  

 løbende udbetalinger og alternativt som krav om en sumudbetaling.
Under sagens behandling for Landsskatteretten havde  

 klagerens advokat oplyst, at revisoren ved dom i byretten den 25. april 2000  

 blev anset for erstatningspligtig over for klageren med 170.000 kr. som  

 følge af ansvarspådragende rådgivning.
Advokaten havde  

 oplyst, at dommen var anket til landsretten.
Ligningsrådet havde ved den påklagede  

 afgørelse indledningvis konstateret, at Rådet havde forudsat, at  

 revisor rent faktisk var erstatningsansvarlig over for klageren i anledning  

 af fejlagtig rådgivning.
Ligningsrådet havde derefter som  

 begrundelse for afgørelsen bl.a. anført, at i det omfang  

 erstatning udbetaltes som en løbende ydelse var udbetalingerne under  

 alle omstændigheder skattepligtige, jf.
SL § 4. Det var videre  

 anført, at såfremt en eventuel erstatning udbetaltes som et  

 engangsbeløb skulle den modtagne erstatning behandles som det tab,  

 erstatningen var ydet for, at den erstatning som klageren måtte  

 få tilkendt i denne sag som følge af ukorrekt vejledning fra  

 revisors side, som udgangspunkt måtte antages at skulle dække den  

 indkomstnedgang, som den ukorrekte vejledning havde medført, at  

 erstatningen dermed var skattepligtig, jf.
SL § 4, selvom den udbetaltes som  

 et engangsbløb, at den omstændighed, at erstatningen eventuelt  

 fastsattes til et lavere beløb end indkomstnedgangen, ikke  

 ændrede den skattemæssige kvalifikation, at der således ved  

 erstatningsfastsættelsen [civilretligt] eventuelt ville kunne tages  

 hensyn til de sparede udgifter som valget af overgang til pension havde  

 medført (befordring, faglige kontingenter m.v.) Klagerens advokat havde over for Landsskatteretten nedlagt  

 påstand om, at en eventuel erstatning fra revisor til klageren i  

 anledning af fejlrådgivning skulle anses som skattefri.
Advokaten havde til støtte for påstanden  

 bl.a. anført, at beskatningen af erstatninger skete efter SL §§ 4-5,  

 medmindre der fandtes særregler, der direkte regulerede, hvorledes en  

 erstatning skatteretligt skulle behandles, at der ikke på dette  

 område fandtes sådanne særregler, at det derfor er  

 afgørende, hvorvidt erstatningen trådte i stedet for en  

 skattepligtig indtægt, idet den i givet fald ville være  

 skattepligtig, jf.
SL § 4, at hvis erstatningen derimod dækkede et tab  

 af selve indkomstgrundlaget, et ikke fradragsberettiget formuetab eller en  

 skattefri indtægt, skulle erstatningen ikke beskattes, jf.
SL § 5, at  

 erstatningen til klageren ikke måtte anses som et surrogat for  

 lønindtægt, men derimod en kompensation for  

 utilstrækkeligt rådighedsbeløb som følge af tab af  

 indkomstkilden, som følge af, at klageren havde opsagt sin  

 tjenestemandsstilling, at erstatningen til klageren måtte anses for  

 skattefri, hvorved var henvist til TfS 1993.36 lsr vedrørende  

 godtgørelse for definitivt ophør med mælkeproduktion,  

 idet en eventuel erstatning til klageren således ikke direkte var en  

 afløber af de faktisk mistede indtægter; derimod var  

 erstatningen en kompensation for, at klageren var frataget muligheden for -  

 via sin lærergerning - at skabe en indtægt, at erstatninger for  

 tab af stilling traditionelt havde været behandlet som  

 kapitalgevinster, der som udgangspunkt havde været skattefrie i  

 medfør af SL § 5, at revisor ikke kunnr betegnes som arbejdsgiver for  

 klageren, hvorfor en eventuel erstatning fra revisor til klageren ikke ville  

 være omfattet af LL § 7 O . Der var henvist til "Lærebog om  

 indkomstskat", 8.udg., s. 309.
 Landsskatteretten udtalte:
Landsskatteretten var enig med klagerens advokat i, at  

 revisor ikke kunne betegnes som arbejdsgiver for klageren, hvorfor en  

 eventuel erstatning fra revisor til klageren som følge af  

 rådgivningsfejl ikke var omfattet af LL § 7 0, ligesom der i  

 øvrigt ikke var andre specialbestemmelser, der regulerede forholdet.  

 Hvorvidt klageren ville være skattepligtig af en eventuel erstatning  

 fra revisor som følge af dennes rådgivningsfejl skulle herefter  

 afgøres efter bestemmelserne i SL §§ 4-6. Landsskatteretten kunne  

 herved indledningsvis tilslutte sig Ligningsrådets afgørelse om,  

 at erstatningen, såfremt den udbetaltes som en løbende ydelse  

 under alle omstændigheder var  skattepligtig, jf.
SL § 4. Såfremt  

 erstatningen udbetaltes som et engangsbeløb, var Landsskatteretten  

 endvidere enig med Ligningsrådet i, at erstatningen også i denne  

 situation var skattepligtig for klageren, jf.
SL § 4. Revisors fejl bestod  

 således efter det oplyste i, at denne ikke korrekt havde beregnet  

 nettoeffekten (efter skat) af, at klageren overgik fra  

 lønindtægt til pensionsindtægt.
Såfremt revisors  

 beregninger skulle have været korrekte skulle klageren have haft  

 højere pensionsindtægter.
Disse pensionsindtægter ville  

 have været skattepligtige for klageren, jf.
SL § 4. Da erstatningen  

 således i første række skulle kompensere for den  

 yderligere indtægtsnedgang klageren de facto konstaterede ved sin  

 overgang fra lønnet ansættelse til pensionist i forhold til det  

 forventede og da pensionsindtægten i øvrigt ville have  

 været skattpligtig for klageren måtte også den erstatning,  

 der trådte i stedet herfor således anses for skattepligtig, jf.  

 SL § 4.
