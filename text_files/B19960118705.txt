 I medfør af § 61, § 62 og § 76, stk. 1, nr. 5, i lov om radio- og  

 fjernsynsvirksomhed, jf. lovbekendtgørelse nr. 666 af 5. juli 1996,  

 fastsættes efter forhandling med Socialministeriet følgende:
 Licensens størrelse m.v.
§ 1.  Efter radio- og fjernsynslovens § 61 skal der  

 betales afgift for opstillede radio- og fjernsynsmodtagere.
Afgift kaldes  

 herefter licens.
Licens opkræves af Danmarks Radio, DR-Licens.
 Stk. 2.  Ved radio- og fjernsynsmodtagere forstås  

 apparater, der kan gengive lyd- eller billedprogrammer spredt ved hjælp af  

 radio- eller kabelanlæg.
 Stk. 3.  Monitorer tilknyttet andet elektronisk udstyr  

 anses for modtagere, såfremt de kan gengive lyd- eller billedprogrammer, som  

 er spredt ved hjælp af radio- eller kabelanlæg.
 Stk. 4.  Flere højttalere, billedskærme eller andre  

 monitorer i samme rum anses for en modtager, hvis de samtidigt kun kan  

 gengive samme lyd- eller billedprogrammer, som er spredt ved hjælp af radio-  

 eller kabelanlæg.
Stk. 5.  En modtager anses for at være i brug, når den  

 er opstillet og er i stand til at gengive lyd- eller billedprogrammer som  

 nævnt i stk. 2 og 3, jf. dog § 3, stk. 3, og indehaveren/brugeren kan  

 disponere over den.
Opstillingen anses for ophørt, når der er truffet sådanne  

 foranstaltninger - ud over afbrydelse af el- og antenneforbindelse - ved  

 selve modtageren, at det tydeligt fremgår, at den ikke kan gengive  

 programmer, som er spredt ved hjælp af radio- eller kabelanlæg, jf. dog § 19.
 Stk. 6.  Opstilling anses tillige for ophørt, såfremt  

 modtageren er opmagasineret i overensstemmelse med retningslinier fastsat af  

 DR-Licens.
 Stk. 7.  DR-Licens kan forlange dokumentation for, at de  

 foranstaltninger/indgreb, der er nævnt i stk. 5 og stk. 6, er foretaget.
 § 2.  Licens og tillægsafgift udgør:
 Stk. 2.  Husstandslicens betales med en licens  

 halvårligt forud, mens institutions- og erhvervslicens betales med en licens  

 årligt forud, jf. dog § 23, stk. 2.
Betalingspligten § 3.  Betalingspligten påhviler indehaveren/ brugeren,  

 uanset om modtageren er ejet, lejet, lånt eller opstillet på prøve.
Hvis  

 brugeren er en anden person end indehaveren, påhviler betalingspligten  

 brugeren.
 Stk. 2.  Betalingspligten indtræder uanset den nærmere  

 benyttelse af modtageren, herunder hvilken kanal man i almindelighed vælger.
 Stk. 3.  Betalingspligten indtræder uanset  

 antenneforholdene for modtagning af radio- og tv-udsendelser.
 Stk. 4.  Betalingspligten indtræder dagen efter, at  

 modtageren er opstillet.
 § 4.  Betalingspligten bortfalder dagen efter, at  

 opstillingen ophører, og DR-Licens har modtaget afmelding, jf. § 1, stk. 5,  

 og § 6, stk. 1-3. Hvis der sker tilmelding igen efter mindre end 3 måneder,  

 betales der dog licens også for den mellemliggende periode.
Til- og afmelding § 5.  Indehaveren/brugeren af en modtager skal til  

 DR-Licens inden 14 dage efter opstillingen oplyse:
 Stk. 2.  Virksomheder og institutioner skal desuden  

 oplyse:
 Stk. 3.  Hvis en indehaver/bruger anskaffer en modtager,  

 for hvilken der skal betales en anden licenssats, end indehaveren/brugeren  

 aktuelt betaler, skal indehaveren/brugeren foretage fornyet tilmelding efter  

 reglerne i stk. 1.
 Stk. 4.  Ved tilmelding, herunder ændring af  

 modtagerart, kan licens for den resterende del af licensperioden reguleres  

 særskilt eller ved førstkommende ordinære opkrævningstermin.
Stk. 5.  Hvis tilmelding ikke er sket rettidigt,  

 beregnes efterbetaling med de licenssatser, der er gældende på det tidspunkt,  

 hvor licenspligten konstateres.
DR-Licens kan se bort herfra ved kortvarig  

 forsinkelse af tilmelding.
 § 6.  Når opstillingen af en modtager ophører, skal  

 indehaveren/brugeren afmelde den, jf. § 4.
 Stk. 2.  Ved afmeldingen skal indehaveren/brugeren  

 oplyse, om vedkommende fortsat har opstillet andre modtagere, f.eks. radio.
 Stk. 3.  Afmelding skal ske skriftligt til DR-Licens.  

 Afmelding har tidligst virkning fra den dag, DR-Licens modtager afmeldingen.
 Stk. 4.  Ved afmelding tilbagebetales for meget betalt  

 licens.
 § 7.  Tilmeldings- og afmeldingsblanketter for  

 husstandslicens fås på posthuse, hos radio- og fjernsynsforhandlere samt på  

 DR-Licens.
Husstandslicens § 8.  Husstandslicens betales til dækning af den  

 private opstilling af husstandens modtagere i:
 Stk. 2.  Desuden dækker husstandslicensen den private  

 opstilling af:
 Stk. 3.  En husstand omfatter licensbetaleren,  

 hans/hendes samlevende ægtefælle eller samlever i ægteskabslignende forhold  

 og deres hjemmeboende børn under 24 år, såfremt husstandens medlemmer er  

 tilmeldt Folkeregistret på samme adresse.
 Stk. 4.  Beboere på plejehjem efter bistandslovens § 79,  

 beboere i døgninstitutioner for personer med vidtgående fysiske handicaps  

 efter bistandslovens § 112, beboere i beskyttede boliger, kollektiver,  

 bofællesskaber, kollegier og lign. betaler selvstændig husstandslicens, når  

 de har opstillet modtager(e) i eget rum.
§ 9.  Husstandslicens betales med en licens halvårligt  

 forud, idet der betales enten Stk. 2.  Indtræder pligten til at betale licens i løbet  

 af et halvår, betales der en forholdsmæssig andel af den licens, som er nævnt  

 i § 2.
Betalingsfrister § 10.  Husstandslicens forfalder forud 1. januar og 1.  

 juli og skal betales senest 10. januar og 10. juli.
Hvis den 10. er en  

 lørdag, søn- eller helligdag, kan beløbet betales den efterfølgende hverdag.
§ 11.  Post Danmarks stempel på giroindbetalingskortet  

 eller kvittering fra et pengeinstitut er gyldig kvittering.
Ved brug af  

 elektronisk betaling, f.eks. via telefon, og ved brug af egen girokonto eller  

 betalingsservicesystemer skal kontoen være debiteret senest på de i § 10  

 nævnte datoer, for at indbetaling kan anses for rettidig.
 § 12.  Hvis licensen betales for sent, men før  

 udsendelse af rykkeropkrævning, betales der en tillægsafgift, jf. § 2.  

 Tillægsafgiften opkræves på næste indbetalingskort.
 Stk. 2.  Hvis licensen ikke er betalt inden tre uger  

 efter sidste rettidige betalingsdato, udskrives 1. rykkeropkrævning, der  

 omfatter licensbeløbet og to tillægsafgifter.
 Stk. 3.  Hvis licensen ikke er betalt inden to uger  

 efter sidste rettidige indbetalingsdato for 1. rykkeropkrævning, udskrives 2.  

 rykkeropkrævning, der omfatter licensbeløbet og tre tillægsafgifter.
 § 13.  Hvis licensen og tillægsafgifterne stadig ikke  

 er betalt fuldt ud, kan DR-Licens overlade inddrivelsen af det skyldige beløb  

 til Kongeriget Danmarks Hypotekbank og Finansforvaltning (Hypotekbanken).
 Stk. 2.  DR-Licens kan endvidere sende kravet til  

 retslig inkasso, jf. retsplejelovens kap. 45-47 samt skatteinddrivelsesloven.
 Stk. 3.  DR-Licens kan til kreditoplysningsbureauer  

 videregive oplysninger om licensbetalere, der står i restance til DR-Licens,  

 når gældsforpligtelsen fremgår af en kendelse, eller der er sket en tilførsel  

 til fogedbogen eller lignende om gældsforpligtelsen, eventuelt i forbindelse  

 med afgivelse af insolvenserklæring.
Stk. 4.  Ved forsinket betaling påløber der renter af  

 såvel licens som tillægsafgift fra tidspunktet for overgang til retslig  

 inkasso, jf. lov om renter.
Omkostningerne i forbindelse med opkrævning ved  

 retslig inkasso og ved inddrivelse ved Hypotekbanken påhviler skyldneren.
 § 14.  Ved tilmelding uden for ovennævnte ordinære  

 forfalds- og opkrævningsterminer, jf. § 5, stk. 4, fastsætter DR-Licens  

 tilsvarende betalingsfrister og rykkerprocedurer.
§ 15.  DR-Licens kan midlertidigt opgive opkrævningen  

 af en forfalden licens/tillægsafgift, når der er ringe mulighed for, at det  

 skyldige beløb vil blive betalt.
Det samme gælder, når opkrævningen medfører  

 uforholdsmæssig stor administration, eller når der er et urimeligt forhold  

 mellem de med opkrævningen forbundne omkostninger og den opkrævede  

 licens/tillægsafgift.
Institutions- og erhvervslicens Institutionslicens § 16.  Institutionslicens dækker modtagere i dag- og  

 undervisningsinstitutioner samt i sociale døgninstitutioner, der drives af  

 det offentlige eller med mindst 50 pct. offentligt tilskud til  

 driftsomkostningerne, og som er opstillet i disse institutioners lokaler,  

 køretøjer og både m.v.
 Stk. 2.  Beboere på plejehjem og døgninstitutioner for  

 personer med vidtgående handicaps betaler selvstændig husstandslicens, når de  

 har opstillet modtager(e) i eget rum, jf. § 8, stk. 4.
§ 17.  Institutionslicens betales med en licens årligt  

 forud, idet § 18.  Institutioner skal ikke til- og afmelde hver  

 enkelt modtager, jf. § 5. Institutioner skal hvert år indberette det antal  

 modtagere, der er opstillet pr. 1. januar.
DR-Licens sender hvert år i 4.  

 kvartal indberetningsskemaer til institutionerne.
Skemaerne skal være  

 returneret i udfyldt stand senest den 15. januar i det følgende år.
 Stk. 2.  Licens for et kalenderår beregnes på grundlag  

 af det pr. 1. januar opstillede antal modtagere.
§ 19.  Institutioner skal ikke betale licens for  

 modtagere, som er plomberede.
Plombering skal ske i overensstemmelse med  

 retningslinier fra DR-Licens.
Erhvervslicens § 20.  Erhvervslicens dækker modtagere i private og  

 offentlige virksomheder/institutioner, og som er opstillet i disses lokaler,  

 køretøjer, både m.v.
 Stk. 2.  Erhvervslicens betales ligeledes for modtagere  

 f.eks. i:
Stk. 3.  Erhvervslicens betales for modtagere, der er  

 opstillet af virksomheder/institutioner i gæsteboliger og lign., der  

 vederlagsfrit stilles til rådighed til midlertidigt ophold.
DR-Licens kan  

 forlange dokumentation herfor.
 Stk. 4.  Erhvervslicens betales for modtagere i  

 fællesrum i beskyttede boliger, kollektiver, bofællesskaber, kollegier og  

 lign. under forudsætning af, at mindst en af beboerne betaler husstandslicens  

 efter § 8, stk. 4. Er det ikke tilfældet, betales husstandslicens for  

 modtageren.
§ 21.  Erhvervslicens betales med en licens årligt  

 forud, idet Stk. 2.  Indtræder pligten til at betale licens i løbet  

 af året, betales en forholdsmæssig andel af den licens, som er nævnt i § 2.
 § 22.  Fritaget for licens og for tilmelding i henhold  

 til § 5 er:
Betalingsfrister § 23.  Institutions- og erhvervslicens for et  

 kalenderår forfalder til betaling 1. april og skal betales senest 10. april.  

 Hvis sidste rettidige betalingsdato er en lørdag, søn- eller helligdag, kan  

 beløbet betales den efterfølgende hverdag.
Hvis licensen betales for sent,  

 betales tillægsafgift for hvert enkelt licensbeløb efter reglerne i § 12.  

 Tillægsafgifterne kan opkræves løbende. §§ 11, 13 og 15 finder tilsvarende  

 anvendelse på institutions- og erhvervslicens, § 14 tillige på  

 erhvervslicens.
 Stk. 2.  Licensbeløb på over 50.000 kr. kan efter  

 anmodning betales i to rater: Første gang med forfaldsdag 1. april med 10.  

 april som sidste betalingsdag og anden gang 1. juli med 10. juli som sidste  

 betalingsdag.
Licensnedsættelser og -fritagelser § 24.  DR-Licens kan efter ansøgning bevilge  

 pensionister fritagelse for radiolicens og nedsættelse til halv  

 fjernsynslicens, hvis pensionisten vil kunne modtage fuldt personligt tillæg  

 efter § 17, stk. 1, i lov om social pension.
Stk. 2.  Fritagelsen/nedsættelsen bortfalder, såfremt  

 den i stk. 1 stillede betingelse ikke længere er opfyldt.
Pensionisten har  

 pligt til at give DR-Licens meddelelse herom.
 Stk. 3.  Skema til ansøgning om fritagelse/nedsættelse  

 fås hos DR-Licens og i ansøgerens kommune.
§ 25.  DR-Licens kan efter ansøgning bevilge blinde og  

 stærkt svagtseende personer, der bor alene, fritagelse for fjernsynslicens.  

 Disse personer betaler i stedet radiolicens.
Ved blinde og stærkt svagtseende  

 forstås personer, som opfylder betingelserne for at kunne opnå bistandstillæg  

 i henhold til § 16 i lov om social pension.
 § 26.  Fritaget for licens er modtagere, der er  

 opstillet til privat brug af diplomatiske eller udsendte konsulære  

 repræsentationers egne statsborgere samt sådanne udenlandske statsborgere,  

 der er tilknyttet internationale organisationer, med hvilke der er indgået en  

 værtsaftale med Danmark.
 Stk. 2.  Det er en betingelse for fritagelse efter stk.  

 1, at vedkommende udenlandske statsborger ikke er registreret i  

 Folkeregistret/CPR.
 Stk. 3.  DR-Licens kan forlange dokumentation for  

 statsborgerskab og ansættelsesforhold.
Oplysningspligt og bødebestemmelser § 27.  Virksomheder, der sælger/udlejer radio- og  

 fjernsynsmodtagere, herunder auktionsledere og auktionsholdere, skal give  

 DR-Licens oplysning om fulde navn og adresse på hver enkelt køber eller lejer  

 samt dato for salget/udlejningen.
Meddelelse om månedens salg/udlejning skal  

 indsendes inden udgangen af den følgende måned.
 Stk. 2.  Der skal ikke gives oplysning om salg/udlejning  

 af radiomodtagere, hvis værdi ikke overstiger 2.500 kr.
 § 28.  Det straffes med bøde efter § 76 i lov om  

 radio- og fjernsynsvirksomhed, hvis pligten til at indberette opstilling,  

 salg eller lejemål efter §§ 5, 18 og 27 ikke opfyldes.
Ikrafttrædelses- og overgangsbestemmelser § 29.  Bekendtgørelsen træder i kraft den 1. januar  

 1997.
 Stk. 2.  Reglerne i §§ 12-15, jf. § 23, gælder også for  

 fordringer, der er forfaldne før 1. januar 1997.
§ 30.  Licens og tillægsafgift jf. § 2, er fastsat af  

 kulturministeren og tiltrådt af Finansudvalget, jf.
Akt 80 4/12 1996.
 § 31.  Bekendtgørelse nr. 15 af 11. januar 1995 om  

 radio- og fjernsynslicens ophæves.
