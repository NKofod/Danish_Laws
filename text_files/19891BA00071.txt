Nr BSF 71 Forslag til folketingsbeslutning om løn- og momsreduktion Fremsat af Kofod-Svendsen (KRF) Lysholm Christensen (KRF) Glønborg (KRF)  

 Inger Stilling Pedersen (KRF) den 25. april 1990 Folketinget opfordrer regeringen til at undersøge, hvor stor en lønsænkning der skal til for at modsvare en given momssænkning, så reallønnen er uændret.
Bemærkninger til forslaget Såvel regeringen som Socialdemokratiet har fundet, at indkomstpolitikken  

 skal være et væsentligt led i løsningen af de økonomiske problemer i Danmark.  

 Regeringens opfattelse fremgår bl.a. af »Dansk økonomi i 90'erne,  

 Planens baggrund og konsekvenser«, maj 1989, hvor der på side 67 står:
»Indkomstpolitikken har i en årrække i stor udstrækning betjent sig  

 af overenskomstindgreb og lignende.
Kun i mindre grad har man søgt at påvirke  

 de økonomiske strukturer, som har skabt konkurrenceevneproblemerne.
Det  

 ændres nu, jf. beskrivelsen af de strukturelle virkninger på løndannelsen  

 ovenfor.
Alt i alt forudsættes det, at lønstigningstakten kan reduceres med et par  

 pct. enheder om året i perioden frem til 1994. Derved vil den ligge på et  

 klart lavere niveau end i udlandet.
Virkningen på konkurrenceevnen af denne  

 udvikling vil delvis blive modvirket af en øget stigningstakt i de indirekte  

 lønomkostninger, fordi arbejdsgiverne bl.a. i større udstrækning end nu  

 forudsættes at bidrage til finansieringen af dagpengesystemet.
Alligevel  

 antages det, at stigningstakten i timelønsomkostningerne holdes på et niveau  

 omkring 3 pct. om året.« I »Gang i 90'erne« april 1989 udtaler Socialdemokratiet på side  

 3:
»En forhandlet og solidarisk indkomstpolitik må skabe forudsætninger  

 for at fastholde, at omkostningsudviklingen i Danmark - også ud over den  

 næste toårsoverenskomstperiode - bliver svagere end hos vore vigtigste  

 handelspartnere.
Sammen med en behersket lønudvikling er store produktive  

 investeringer en afgørende forudsætning herfor.« I begge planer forsøges indkomstpolitikken gennemført ved hjælp af  

 skattelettelser.
 Men forslagsstillerne er overraskede over, at de næsten forbigår den  

 særlige danske problemstilling, at det især er momsen, der bidrager til det  

 høje danske skattetryk.
 Forslagsstillerne finder det derfor relevant hurtigst muligt inden de  

 kommende overenskomstforhandlinger at få belyst sammenhængen mellem  

 indkomstpolitik og momssatser.
