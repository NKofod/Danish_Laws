Resumé Justitsministeriets Politikontor traf beslutning om at en person  

 skulle udleveres til Luxembourg med henblik på retsforfølgning for  

 overtrædelse  

 af Luxembourgs narkotikalovgivning.
Den beskikkede forsvarer indbragte  

 udleveringsbeslutningen for Københavns Byret der afsagde kendelse hvorefter  

 udleveringsbeslutningen blev anset for lovlig.
Forsvareren kærede byrettens  

 kendelse til Østre Landsret der stadfæstede kendelsen.
Forsvareren ansøgte  

 herefter Justitsministeriet om tilladelse til at kære Østre Landsrets  

 kendelse.  

 Justitsministeriets Politikontor afslog ansøgningen.
Justitsministeriet anførte i en udtalelse til ombudsmanden at  

 ministeriet ikke havde fundet det nødvendigt at tage endelig stilling til  

 spørgsmålet om myndighedsinhabilitet da der ikke var mulighed for  

 substitution Ombudsmanden kritiserede at Justitsministeriet ikke havde  

 afklaret spørgsmålet om eventuel myndighedsinhabilitet.
Ombudsmanden udtalte  

 videre at Justitsministeriet som myndighed var inhabil til at træffe  

 afgørelse  

 om ansøgningen om tilladelse til kære af Østre Landsrets kendelse.
Ombudsmanden fandt det kritisabelt at ministeriet lod det samme  

 kontor træffe afgørelse både i spørgsmålet om udleveringen og i spørgsmålet  

 om  

 tilladelse til kære af Østre Landsrets kendelse.
Det havde været ønskeligt om  

 ministeriet - inden ministeriet afviste at genoptage forsvarerens ansøgning  

 om kæretilladelse - havde forelagt sagen for Procesbevillingsnævnet med  

 henblik på at nævnet kunne tage stilling til om nævnet anså sig beføjet til  

 at  

 træffe afgørelse i sagen, eller subsidiært afgive en vejledende udtalelse,  

 uanset at sagen efter ikrafttrædelsesbestemmelsen i loven om oprettelse af  

 Procesbevillingsnævnet skulle behandles af ministeriet.
Ombudsmanden udtalte  

 endelig at ministeriets begrundelse (der var en standardbegrundelse) for  

 afgørelsen var mangelfuld henset til den foreliggende inhabilitet. (J.nr.  

 1996-172-637).
Myndighedsinhabilitet.
Udleveringsbeslutning.
Tredjeinstansbevilling Justitsministeriet (Politikontoret)  

 traf beslutning om at A skulle udleveres til retsforfølgning i Luxembourg.
 B anmodede som beskikket  

 forsvarer Justitsministeriet om at indbringe spørgsmålet om  

 udleveringsbeslutningens lovlighed for retten, jf. udleveringslovens § 16.
Københavns Byret afsagde  

 kendelse hvorefter Justitsministeriets udleveringsbeslutning blev anset for  

 lovlig.
B kærede kendelsen til Østre Landsret der stadfæstede Københavns  

 Byrets  

 kendelse.
 B anmodede Justitsministeriet  

 om tilladelse til at kære Østre Landsrets kendelse til Højesteret hvilket  

 Justitsministeriet (Politikontoret) afslog i september 1995.  

 Justitsministeriet  

 anførte følgende som begrundelse for afslaget:
"Efter en gennemgang af  

 sagen skal Justitsministeriet meddele, at man ikke finder grundlag for at  

 imødekomme  

 ansøgningen.
Justitsministeriet har ved afgørelsen særlig lagt vægt på, at  

 sagen ikke efter ministeriets opfattelse indeholder sådanne forhold, at der  

 er  

 knyttet en mere almindelig (principiel) interesse til sagens indbringelse for  

 Højesteret.
Justitsministeriet finder  

 endvidere ikke, at der foreligger sådanne særlige omstændigheder, at der -  

 selv  

 om sagen ikke er af principiel interesse - er grundlag for undtagelsesvis at  

 tillade, at sagen indbringes for Højesteret." B anmodede efterfølgende Justitsministeriet  

 om at genoptage B's ansøgning om tilladelse til at kære Østre Landsrets  

 kendelse hvilket Justitsministeriet (Politikontoret) endeligt afviste ved  

 brev  

 af 5. januar 1996.
Ved min gennemgang af sagen  

 blev jeg opmærksom på at Justitsministeriet (Politikontoret) havde behandlet  

 både udleveringsbeslutningen og B's ansøgning om tilladelse til kære af Østre  

 Landsrets kendelse.
Jeg anmodede Justitsministeriet om en supplerende  

 udtalelse.  

 Jeg anførte bl.a. følgende i brevet:
 "Jeg er ved gennemgang  

 af sagen blevet opmærksom på at det er Justitsministeriet (Politikontoret)  

 der  

 har truffet afgørelse om at der ikke skal meddeles tilladelse til kære af  

 Østre  

 Landsrets kendelse, hvorefter Justitsministeriets (Politikontoret) beslutning  

 om udlevering anses for lovlig.
 Det fremgår ikke af sagen  

 hvorvidt Justitsministeriet på den baggrund har gjort sig overvejelser  

 vedrørende inhabilitet.
Idet jeg henviser til Hans  

 Gammeltoft-Hansen mfl., Forvaltningsret, (1994), s.  

 200f, samt ombudsmandens tidligere udtalelse,  

 jf.
Folketingets Ombudsmands beretning for året 1981, s. 135ff, anmoder jeg  

 Justitsministeriet om en supplerende udtalelse vedrørende spørgsmålet om  

 inhabilitet.
..." I en udtalelse anførte  

 Justitsministeriet bl.a. følgende:
 "...
Beslutning om udlevering i  

 henhold til udleveringslovens § 15 træffes af justitsministeren.
Afgørelser  

 om  

 tilladelse til kære blev på daværende tidspunkt i medfør af retsplejelovens §  

 973 truffet af justitsministeren.
Ved lov nr. 390 af 14. juni 1995, der  

 trådte  

 i kraft den 1. januar 1996, er kompetencen overført til  

 Procesbevillingsnævnet.
Justitsministeriet har  

 således behandlet spørgsmålet i to forskellige egenskaber, hvor der i begge  

 tilfælde er tale om udøvelse af myndighedsopgaver, der ved lov udtrykkeligt  

 er  

 henlagt til Justitsministeriet.
Dette taler for, at der ikke har foreligget  

 myndighedsinhabilitet i forbindelse med Justitsministeriets behandling af  

 ansøgning om 3. instansbevilling.
Heroverfor står, at  

 Justitsministeriet i det foreliggende tilfælde kan opfattes som den  

 pågældendes  

 modpart i udleveringssagen.
Dette taler for at statuere  

 myndighedsinhabilitet.
Justitsministeriet har  

 imidlertid ikke fundet det nødvendigt at tage endelig stilling til  

 habilitetsspørgsmålet.
Selv om det måtte antages, at der forelå  

 myndighedsinhabilitet,  

 var der i det foreliggende tilfælde ikke mulighed for substitution (jf.  

 Folketingets Ombudsmands beretning 1981, 135ff.).
 Det kan i den forbindelse  

 oplyses, at Justitsministeriet i den foreliggende sag, hvor der er tale om  

 efterprøvelse af en afgørelse truffet af Justitsministeriet, har anlagt en  

 forholdsvis lempelig bedømmelse af, om kæretilladelse skulle meddeles.  

 Justitsministeriet har imidlertid på baggrund af Højesterets kendelse af 24.  

 august 1995, hvor en række af de problemstillinger, som (B) har anført til  

 støtte for sin ansøgning om tilladelse til kære, har været forelagt  

 Højesteret,  

 ikke fundet tilstrækkeligt grundlag for at meddele den ansøgte tilladelse.
..." I et brev til B udtalte jeg  

 følgende:
"  

  

 Inhabilitetsspørgsmålet Justitsministeriet har anført  

 at ministeriet ikke har fundet grundlag for at tage endelig stilling til  

 inhabilitetsspørgsmålet, da der ikke er mulighed for substitution idet  

 lovgivningen tillagde Justitsministeriet kompetencen til både at træffe  

 afgørelser om udlevering og afgørelser om tilladelse til kære til Højesteret  

 af landsretternes kendelser i anden instans, jf. henholdsvis  

 udleveringslovens  

 § 15 og den på tidspunktet for afgørelsen gældende § 973 i retsplejeloven.
 Spørgsmålet om myndighedsinhabilitet  

 er omtalt i flere udtalelser fra ombudsmanden og en række steder i den  

 forvaltningsretlige litteratur.
 Jeg henviser herved til  

 Eilschou Holm, Juristen (1986), s. 42, Nørgaard og Garde, Forvaltningsret -  

 Sagsbehandling (1995), s.  

 97f,  

 Gammeltoft-Hansen mfl., Forvaltningsret (1994), s.  

 200f.
 I det sidstnævnte værk siges  

 det bl.a. (med udgangspunkt i ombudsmandsudtalelserne i Folketingets  

 Ombudsmands beretning for årene 1981, s. 135, og 1987, s. 211):
"Et krav til  

 myndighederne må selvsagt være, at man er fuldt opmærksom på tilfælde af  

 mulig  

 myndighedsinhabilitet og nøje overvejer, om der foreligger  

 substitutionsmuligheder. ... I de tilfælde, hvor substitution ikke er mulig,  

 må  

 myndigheden så træffe afgørelsen, men samtidig i sin behandling af sagen tage  

 hensyn til den foreliggende inhabilitet.
Organisatorisk bør det tilstræbes,  

 at  

 forskellige medarbejdere og kontorer inden for myndigheden uafhængigt af  

 hverandre varetager de forskellige funktioner og interesser i sagen.
Er  

 afgørelsen 'begunstigende' for myndigheden, må der udvises særlig omhu for i  

 begrundelsen at påvise, at afgørelsen er i fuld overensstemmelse med  

 sædvanlig  

 praksis på området.
I visse tilfælde kan der være  

 anledning til at anlægge en i forhold til myndigheden noget strengere  

 bedømmelse  

 end den, der følges over for andre.
I FOB 1981.135 ... udtalte ombudsmanden  

 således, 'at konsekvensen af det foreliggende inhabilitetsproblem må være, at  

 Justitsministeriet anlægger en forholdsvis lempelig bedømmelse ved afgørelsen  

 af, om fri proces skal meddeles'. - Synspunktet har dog sin begrænsning; fri  

 proces bør ikke være specielt let opnåelig, blot fordi sagsøgte er den  

 myndighed, som skal meddele bevillingen hertil. ..." Som det fremgår, giver  

 spørgsmålet om eventuel myndighedsinhabilitet navnlig anledning til følgende  

 i  

 forbindelse med den pågældende myndigheds behandling af sagen:
 En nøje overvejelse og afklaring af hvorvidt der  

 foreligger myndighedsinhabilitet.
 Overvejelse og afklaring af muligheden for  

 substitution.
 Visse interne organisatoriske forholdsregler såfremt en  

 afgørelse må træffes af den inhabile myndighed.
 Eventuelt en noget afvigende vurdering i form af en  

 forholdsvis lempelig bedømmelse.
 Særlig udførlighed i henseende til begrundelsens  

 udformning når afgørelsen går borgeren imod.
Ad 1 Af Justitsministeriets  

 udtalelse ... fremgår det at ministeriet ikke har fundet det nødvendigt at  

 tage  

 endelig stilling til inhabilitetsspørgsmålet, idet substitution ikke ansås  

 for  

 mulig.
 Jeg er ikke enig i denne  

 synsmåde men finder tværtimod at det af hensyn til de forskellige virkninger  

 af  

 myndighedsinhabilitet (også ud over eventuel substitution) bør afklares  

 hvorvidt der foreligger en inhabilitetssituation.
 I det foreliggende tilfælde  

 må det efter min opfattelse klart antages at der foreligger  

 myndighedsinhabilitet, idet ministeriet er ansøgerens modpart i  

 udleveringssagen, jf. herved bl.a. den sag der er omtalt i Folketingets  

 Ombudsmands beretning for året 1981, s. 135.
Ad 2 Justitsministeriet har efter  

 det oplyste fundet at muligheden for substitution var udelukket.
Jeg skal for  

 så vidt ikke anfægte denne opfattelse.
Jeg havde imidlertid fundet det  

 ønskeligt om ministeriet inden det endelige afslag af 5. januar 1996 på (B)'s  

 anmodning om genoptagelse havde undersøgt mulighederne for - under hensyn til  

 sagens særlige omstændigheder - at lade Procesbevillingsnævnet træffe  

 afgørelse i sagen (jf. herved den sag der er gengivet i Folketingets  

 Ombudsmands beretning for året 1987, s. 211). Procesbevillingsnævnet (der er  

 oprettet ved lov nr. 390 af 14. juni 1995) har med virkning fra 1. januar  

 1996  

 overtaget kompetencen til bl.a. at meddele kæretilladelser.
Den foreliggende  

 sag ligger forud for nævnets overtagelse af kompetencen; det er derfor  

 korrekt at sagen, også i henseende til genoptagelsesanmodningen, er blevet  

 behandlet af Justitsministeriet (jf. ikrafttrædelsesbestemmelsen, § 2, i  

 loven). Dette udelukker imidlertid ikke at ministeriet kunne have forelagt  

 (B)'s seneste genoptagelsesanmodning for Procesbevillingsnævnet med henblik  

 på at nævnet i lyset af den foreliggende myndighedsinhabilitet kunne tage  

 stilling til, om nævnet anså sig for beføjet til at træffe afgørelse i sagen  

 eller subsidiært afgive en vejledende udtalelse hvortil ministeriet kunne  

 have  

 henvist i sin afgørelse.
Ad 3 Jeg må anse det for  

 kritisabelt at Justitsministeriet lod det samme kontor behandle såvel  

 udleveringssagen som anmodningen om kæretilladelse.
At henskyde behandlingen  

 og afgørelsen af ansøgningen om kæretilladelse til et andet kontor, eventuelt  

 i  

 en anden af ministeriets afdelinger, havde været enkelt.
Forholdsregler af  

 denne art må som ovenfor anført under alle omstændigheder gennemføres i  

 tilfælde  

 af myndighedsinhabilitet.
Ad 4 Justitsministeriet anfører at  

 ministeriet har anlagt en forholdsvis lempelig bedømmelse af om  

 kæretilladelse  

 skulle meddeles. - Dette tager jeg til efterretning.
Ad 5 Justitsministeriets  

 begrundelse for afslaget ... på kæretilladelsen er en standardbegrundelse  

 (svarende til de begrundelser jeg har set i andre sager om kæretilladelse  

 mv.).
Jeg finder det beklageligt at  

 Justitsministeriet har anført en standardbegrundelse der ikke opfylder de  

 ovenfor omtalte særlige krav til begrundelsen for en - i forhold til  

 myndigheden begunstigende - afgørelse, der har måttet træffes trods  

 myndighedsinhabilitet.
I forbindelse med begrundelsen bør det efter min  

 opfattelse tillige fremgå udtrykkeligt at der har foreligget  

 myndighedsinhabilitet,  

 men at substitution ikke har været anset for mulig.
Kæretilladelse Det fremgår af ombudsmandens  

 udtalelse i den sag der er gengivet i Folketingets Ombudsmands beretning for  

 året 1981, s. 135, at ombudsmanden i tilfælde af inhabilitet hos den  

 myndighed  

 hvis afgørelse er påklaget, foretager en noget videregående prøvelse af  

 afgørelsen.
 Jeg forstår (B')s ansøgning  

 om kæretilladelse således at det (B) ønsker prøvet for Højesteret, er  

 spørgsmålet om udlevering til forfølgning efter den luxembourgske  

 narkotikalovs  

 § 10 hvorefter den der har omsat narkotiske stoffer, straffes med fængsel i  

 15-20  

 år hvis brugen af stofferne har medført døden.
 Til støtte for (B)'s  

 ansøgning om kæretilladelse har (B) anført at sagen både er principiel, og at  

 særlige grunde i øvrigt taler for at meddele tilladelse til kære idet (B) har  

 fremhævet følgende:
 Østre Landsret har begået en fejl ved ikke af egen  

 drift at anordne mundtlig forhandling, jf. retsplejelovens § 972, stk. 2.
 Kravet i udleveringslovens § 3, stk. 1, om dobbelt  

 strafbarhed er ikke opfyldt hvilket indebærer et principielt spørgsmål om  

 fortolkningen af lovens § 3, stk. 4.
 Udleveringslovens § 7 er - henset til strafferammen i  

 den luxembourgske narkotikalov - til hinder for udlevering.
 Sagen rejser principielle spørgsmål om kravene til det  

 bevismæssige grundlag for udleveringsbegæringen.
 De afsagte kendelser har overordentlig indgribende  

 betydning for A.
Ad 1 og 4 Afgørelsen af disse spørgsmål  

 bygger på rettens konkrete vurdering og kan således ikke antages at være af  

 principiel interesse.
Der er efter min opfattelse heller ikke andre forhold  

 vedrørende disse spørgsmål der taler for at lade sagen prøve ved Højesteret.
Ad 2 Det forhold at (A) har omsat  

 narkotika hvis brug har medført døden, er strafbart efter den danske  

 straffelovs § 191. Kravet i udleveringslovens § 3, stk. 1, må derfor anses  

 for  

 opfyldt.
Sagen indeholder således ikke et principielt spørgsmål om  

 fortolkningen  

 af udleveringslovens § 3, stk. 4.
Ad 3 og 5 Jeg forstår disse to  

 synspunkter som sammenhængende idet de begge vedrører det forhold at (A),  

 hvis  

 han findes skyldig i overtrædelse af den luxembourgske narkotikalovs § 10,  

 kan  

 idømmes op til 20 års fængsel.
 Udleveringslovens § 7  

 forbyder udlevering hvis humanitære hensyn taler imod udlevering.
 Højesteret har i en kendelse  

 af 24. august 1995 (der vedlægges) bl.a. udtalt følgende:
 "...
 Det forhold, at (N.N.) efter  

 de straffebestemmelser, der er angivet i fængslingskendelsen af 6. marts  

 1995,  

 i Tyskland måtte blive idømt en strengere straf, end tilfældet ville have  

 været  

 efter dansk ret, udelukker efter lovens § 7 ikke udlevering.
..." Der kan således næppe siges  

 at foreligge en mere principiel interesse i henseende til sagens indbringelse  

 for Højesteret.
Ej heller gør rent humanitære hensyn sig efter min opfattelse  

 gældende med en sådan styrke at de underliggende retsinstansers vurdering af  

 dette hensyn bør undergives prøvelse i tredje instans.
Der foreligger således  

 efter min opfattelse ikke sådanne særlige omstændigheder at der er grundlag  

 for  

 undtagelsesvis at tillade at sagen indbringes for Højesteret.
 Da jeg således hverken finder  

 at sagen er af principiel betydning, eller at der i øvrigt er særlige  

 omstændigheder som taler for at sagen indbringes for Højesteret, har jeg ikke  

 grundlag for at kritisere Justitsministeriets afgørelse.
..." NOTER: (*1) Jf.
FOB 1981, s.  

 135 ff. og FOB 1981, s. 211.
