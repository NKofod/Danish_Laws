Bekendtgørelse om ændring af bekendtgørelse om betingelser og procedurer for meddelelse af tilladelse til etablering af nye elproduktionsanlæg samt væsentlige ændringer i bestående anlæg1) § 1 I bekendtgørelse nr. 493 af 12. juni 2003 om betingelser og procedurer for meddelelse af tilladelse til etablering af nye elproduktionsanlæg samt væsentlige ændringer i bestående anlæg foretages følgende ændringer:
 1. I  fodnoten til bekendtgørelsens titel indsættes som 2. punktum:
 2. Indledningen affattes således:
 3. Efter § 5 indsættes:
»5 a.
Ved ansøgning om tilladelse til etablering af nye anlæg med en installeret elkapacitet på 300 MW eller derover, skal der ud over de oplysninger, der er nævnt i § 5, stk. 1, tillige oplyses om følgende forhold:
 1) Om der er lagringslokalitet til rådighed, der muliggør oplagring af CO2 fra elproduktionsanlægget.
 2) En vurdering af, hvorvidt det er teknisk og økonomisk muligt at anlægge transportnet fra elproduktionsanlægget til lagerlokaliteten.
 3) En vurdering af, hvorvidt det er teknisk og økonomisk muligt at eftermontere udstyr til CO2-opsamling fra elproduktionsanlægget.
Stk. 2. Hvis Energistyrelsenpå baggrund af oplysninger, som er nævnt i stk. 1 og øvrige tilgængelige oplysninger, herunder vedrørende beskyttelsen af miljøet og menneskers sundhed finder, at betingelserne for at kunne etablere udstyr til opsamling og komprimering af CO2 fra det ansøgte anlæg er opfyldt, er det en betingelse for meddelelse af tilladelse til etablering af anlægget, at der afsættes tilstrækkelig plads hertil på eller ved anlægget.« § 2 Bekendtgørelsen træder i kraft den 1. juli 2010.
