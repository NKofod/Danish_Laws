(Til samtlige statsamter) § 1 I Justitsministeriets cirkulære nr. 135 af 25. september 1989 om ægteskabs  

 opløsning foretages følgende ændringer:
 1. § 4, stk. 7, affattes således:
» Stk. 7.  Såfremt der ikke tidligere er truffet  

 aftale eller afgørelse om forældremyndigheden, skal ægtefællerne vejledes om  

 adgangen til at aftale, at de fortsat skal have fælles forældremyndighed, jf.  

 § 7, stk. 2, i lov om forældremyndighed og samvær.
De skal endvidere vejledes  

 om §§ 6, 9, 10, 11 og 13 i lov om forældremyndighed og samvær og om  

 mulighederne for senere ændring af vilkår, jf. ægteskabslovens §§ 52, 53 og  

 58.«.
 2. I § 4, stk. 8, nr. 2, ændres »samværsret med  

 børn,» til: »samvær med børn, anden kontakt end samvær samt retten  

 til orientering om barnet,».
 3. § 6 affattes således:
 » § 6.  Er en ægtefælle umyndig, under værgemål  

 efter værgemålslovens § 5 eller under samværgemål efter værgemålslovens § 7,  

 skal værgen tilsiges til vilkårsforhandlingen for at tage stilling til  

 eventuelle vilkår omfattet af værgemålet.
 Stk. 2.  Tilsigelse kan undlades, hvis værgen i  

 fornødent omfang skriftligt har tiltrådt separation eller skilsmisse samt  

 vilkårene herfor.«.
 4. § 18 affattes således:
» § 18.  Meddelelse om udfærdigelse af  

 skilsmissebevilling sendes til folkeregistret i den eller de kommuner, hvor  

 ægtefællerne er eller senest har været tilmeldt folkeregistret.
Har ingen af  

 ægtefællerne været tilmeldt folkeregistret, sendes ingen meddelelse.«.
 5. I overskriften til kapitel 4 udgår »og om  

 samværsret«.
 6. I § 20, stk. 1, udgår »og om omfanget og udøvelsen  

 af samværsret med børn«.
§ 2 Cirkulæret træder i kraft den 1. januar 1997.
