Betænkning afgivet af Sundhedsudvalget  

 den 20. marts 2001 Betænkning over Forslag til lov om ændring af lov om  

 apoteksvirksomhed (Udstedelse af attester i henhold til Schengenkonventionens  

 artikel 75) [af sundhedsministeren (Arne Rolighed)] 1. Udvalgsarbejdet Lovforslaget blev fremsat den 14. marts 2001 og var til 1.  

 behandling den 16. marts 2001. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 2 møder.  

 På det første møde havde udvalget en uformel  

 drøftelse af lovforslaget med sundhedsministeren.
Skriftlige henvendelser Udvalget har i forbindelse med udvalgsarbejdet modtaget to  

 skriftlige henvendelser fra Kurt Kløve Sørensen, Solrød  

 Strand.
Spørgsmål Udvalget har stillet 22 spørgsmål til  

 sundhedsministeren til skriftlig besvarelse, som denne har besvaret. 14 af  

 udvalgets spørgsmål og sundhedsministerens svar herpå er  

 optrykt som bilag 2 til betænkningen.
2. Indstillinger og politiske bemærkninger Udvalget indstiller lovforslaget til  

vedtagelse uændret.
 Socialdemokratiet og Det Radikale Venstre kan tilslutte  

 sig lovforslaget som fremsat, idet disse partier med stor tilfredshed  

 konstaterer, at sundhedsministeren allerede den 12. marts 2001, forud for  

 lovens fremsættelse, har rettet henvendelse til det svenske  

 EU-formandskab med henblik på udarbejdelse af en fælles liste  

 over stoffer, hvortil der kræves attest, samt med henblik på, at  

 listen begrænses mest muligt bedømt ud fra et  

 væsentlighedskriterium, således at den kun kommer til at omfatte  

 stoffer, som det af hensyn til den overordnede narkotikakontrol er  

 nødvendigt at kræve attest for.
 Venstre og Kristeligt Folkeparti kan støtte  

 lovforslaget, idet Schengensamarbejdet medfører den forenkling, at der  

 er fælles attest i alle lande, hvilket vil gøre det lettere for  

 den enkelte, når der afkræves dokumentation for, at medicinen er  

 til eget brug.
Venstre og Kristeligt Folkeparti kan tilslutte sig, at  

 attesterne udfærdiges af apotekerne og udleveres af apotekerne, samt at  

 der sker en rådgivning fra apotekerne.
Det er Venstres og Kristeligt  

 Folkepartis opfattelse, at det enkelte apoteks rådgivning skal tage  

 udgangspunkt i de euforiserende stoffer, der i dag er omfattet af  

 FN-konventionerne, jf. bekendtgørelse nr. 698 af 31. august 1993 og  

 nr. 49 af 29. januar 2001 om euforiserende stoffer.
Venstre og Kristeligt Folkeparti finder anledning til at  

 udtrykke skarp kritik af den måde, regeringen har håndteret sagen  

 på.
Reglerne om fælles attest har været gældende  

 siden 10. juni 1997.
Det er kritisabelt, at regeringen har været så  

 passiv, at man ikke har fået etableret en fælles liste i  

 samarbejde med de øvrige Schengenlande.
Formålet med en  

 sådan liste skulle være, at det kun ville dreje sig om  

 lægeordinerede euforiserende stoffer til eget brug med det formål  

 at undgå, at stofferne kunne udgøre et potentielt handelsobjekt  

 på det illegale marked.
 Ligeledes ønsker Venstre og Kristeligt Folkeparti  

 at udtale kritik af, at regeringen først forsøgte at etablere  

 en meget bureaukratisk procedure ved at monopolisere attestudstedelsen til de  

 praktiserende læger uden at have sikret en gebyrfastsættelse.
Venstre og Kristeligt Folkeparti beklager ligeledes, at  

 regeringen ikke inden lovforslagets fremsættelse har forhandlet  

 omkostningerne på plads med Danmarks Apotekerforening.
Det er Venstres  

 og Kristeligt Folkepartis holdning, at de kommende forhandlinger med  

 apotekervæsenet ikke må belaste de aktuelle medicinpriser.
Danmark tiltrådte Schengenkonventionen 10. juni  

 1997, og på denne baggrund finder Venstre og Kristeligt Folkeparti det  

 yderst utilfredsstillende, at regeringen har smølet med denne sag.
Det  

 betyder, at loven skal vedtages med dispensation fra Folketingets  

 forretningsorden med fremsættelse af lovforslaget 14. marts 2001, 11  

 dage før Danmarks indtræden i Schengenaftalen.
Det kan undre, at  

 regeringen vil haste en lov igennem på 11 dage, når man forud har  

 haft ca. 1330 dage til at få lovgivningen bragt i harmoni med  

 indgåede aftaler.
Det Konservative Folkeparti beklager meget, at sagen om  

 det såkaldte »pillepas« overhovedet er opstået.
Det er  

 beklageligt, at ministeren blot har betragtet sagen om implementeringen af  

 Schengenkonventionens artikel 75 som en ekspeditionssag for derefter at  

 foreslå en meget bureaukratisk og uhensigtsmæssig model for  

 udstedelsen af de nødvendige attester.
 Sagen kunne helt være undgået, hvis ministeren  

 fra starten havde set sagen fra den rejsendes synspunkt og med det samme  

 havde indrettet systemet så lempeligt som muligt.
 Ministeren har hermed skabt unødvendig utryghed i  

 befolkningen og forvirring blandt rejsende.
 Dog er det magtpåliggende for Det Konservative  

 Folkeparti at understrege, at Det Konservative Folkeparti hurtigst muligt  

 ønsker at få reglerne, der er beskrevet i Schengenkonventionens  

 artikel 75, ændret således, at der ikke kræves attest,  

 når rejsende medbringer lægemidler, hvis indhold af euforiserende  

 stoffer er så lille, at det må betegnes som bagatelagtigt.
 Derfor ønsker Det Konservative Folkeparti, at den  

 danske regering hurtigst muligt rejser spørgsmålet i det  

 relevante forum i Schengensamarbejdet eller via EU, således at man fra  

 dansk side opfordrer til at få ens regler på området og  

 dermed også ens grænser for den tilladte mængde at  

 euforiserende stoffer i et lægemiddel, der må medtages uden  

 attest.
Det Konservative Folkeparti finder ligeledes, at det  

 bør være muligt for rejsende med mange rejsedage at få  

 attesten udstedt for mere end 30 dage ad gangen.
Forretningsrejsende med 200  

 rejsedage om året vil således skulle have udstedt op til 12  

 attester på et år blot for at medbringe et lægemiddel i  

 tilfælde af et eventuelt migræneanfald eller smerter i  

 forbindelse med en tidligere lidelse, der kan blusse op igen.
For disse  

 grupper bør det være muligt at få en attest gældende  

 for et år.
 Det Konservative Folkeparti kan støtte de  

 retningslinjer, der i lovforslaget lægges op til i forbindelse med  

 udstedelse af attester i henhold til Schengenkonventionens artikel 75.
Det Konservative Folkeparti er overbevist om, at det  

 foreslåede er den mest praktiske måde at indrette systemet  

 på.
Det Konservative Folkeparti finder, at ordningen, hvorefter  

 apotekerne udsteder attesterne, er den mindst bureaukratiske af flere mulige.  

 Samtidig er det vigtigt for Det Konservative Folkeparti, at det bliver  

 vederlagsfrit for den enkelte rejsende at få attesten.
Socialistisk Folkeparti stemte imod Danmarks deltagelse i  

 Schengen, fordi SF frygtede, at de åbne grænser ville betyde mere  

 overvågning af den enkelte borger og andre besværligheder.
Denne  

 sag, om at enhver rejsende skal medbringe attest på almindelig  

 håndkøbsmedicin og lægeordineret medicin til eget forbrug,  

 er en konsekvens af Danmarks indtræden i Schengenaftalen.
De åbne  

 grænser giver naturligvis meget bedre muligheder for at smugle  

 narkotika.
Men det er da at vende tingene på hovedet, når alle  

 charterturister bliver betragtet som potentielle smuglere, blot ved at  

 medbringe egen medicin.
At kræve attest på ethvert  

 lægemiddel på recept eller i håndkøb, der bare  

 dufter af euforiserende stoffer, er helt ude af proportioner.
Det er dybt beklageligt, at Folketinget først  

 umiddelbart inden, Danmark skal indtræde i Schengenaftalen om  

 åbne grænser, bliver præsenteret for problemstillingen med  

 udstedelse af attest på lægemidler, der indeholder euforiserende  

 stoffer.
Regeringen har i hvert fald kendt til disse regler siden 1997.
 Dette hastværk  fra regeringens side har også  

 bevirket, at der er skabt stor forvirring og utryghed i befolkningen.
SF lægger vægt på, at sundhedsministeren  

 den 12. marts 2001 har opfordret det svenske formandskab til at sætte  

 spørgsmålet om udarbejdelse af en fælles liste  

 gældende for alle Schengenlandene over stoffer, hvortil der  

 kræves attest, på dagsordenen for førstkommende  

 rådsmøde for sundhedsministre.
Sundhedsministeren har samtidig  

 opfordret til, at en sådan liste ud fra et væsentlighedskriterium  

 begrænses mest muligt, således at den kun kommer til at omfatte  

 stoffer, som det af hensyn til det overordnede kontrolformål, der  

 ligger til grund for Schengenkonventionens regler om narkotika, er  

 nødvendigt at kræve attest for.
Sundhedsministeren har endelig  

 opfordret til, at attesten ændres, så den fremover kan omfatte  

 flere lægemidler.
 Endvidere lægger SF afgørende vægt  

 på, at den rejsende skal have så lidt besvær som muligt i  

 forbindelse med udstedelse af attest på medicin i forbindelse med rejse  

 i Schengenlandene, og det skal ikke koste noget at få en attest.
 I den forbindelse har SF med tilfredshed noteret sig, at  

 sundhedsministeren vil sikre, at det bliver brugervenligt, og at den  

 nødvendige information og rådgivning vil være til stede  

 på apoteket, så forbrugeren nemt kan få afklaret, om der  

 kræves attest til den indkøbte medicin.
 SF har også noteret med tilfredshed, at  

 sundhedsministeren vil drøfte med Danmarks Apotekerforening, hvorledes  

 det mest praktisk kan lade sig gøre at forny attesten, så den  

 rejsende ikke får problemer med, at attesten kun er gyldig 30 dage.
 Dansk Folkeparti kan tilslutte sig regeringens forslag,  

 men er dog forundret over regeringens håndtering af denne sag, og at  

 den ikke på et tidligere tidspunkt har været opmærksom  

 på, at Schengenaftalen forpligter Danmark til at indføre en  

 attestordning, når rejsende medbringer medicin over  

 landegrænserne.
I det hele taget er sagen endnu et bevis på, at det  

 bestemt ikke bliver nemmere at være dansker efter den 25. marts, hvor  

 Danmark i praksis går med i Schengensamarbejdet.
Fjernelsen af  

 grænsekontrollen udløser en række praktiske problemer og  

 krav, hvor pillepasset blot er én af mange negative  

 eftervirkninger.
Det er efter Dansk Folkepartis opfattelse totalt  

 hovedløst, at danskerne skal trækkes med unødigt  

 bureaukrati, blot fordi rejsende vil tage et par kodymagnyler eller lidt  

 hostesaft med på turen.
Samtidig ville det også give  

 økonomiske tømmermænd for de danskere, der skal ud at  

 rejse og har brug for medicin på rejsen.
Derfor kan Dansk Folkeparti  

 godt tilslutte sig nærværende forslag, der trods alt lapper en  

 smule på de bureaukratiske konsekvenser og de økonomiske  

 eftervirkninger.
Regeringen har således som en konsekvens af det  

 forsømte i stedet for og på falderebet - inden Schengenaftalen  

 træder i kraft den 25. marts 2001 - nu måttet fremsætte  

 dette lynforslag.
Dansk Folkeparti havde hellere set en indrømmelse  

 af, at mange uafklarede spørgsmål presser sig på, og at  

 dansk tilslutning til Schengenaftalen blev udskudt eller helst helt droppet.
Dansk Folkeparti påpeger endvidere, at de nye regler  

 om medicinattester skal indføres således, at det ikke får  

 økonomiske konsekvenser for den enkelte borger, og at borgerne ikke  

 bliver påført uhensigtsmæssigt bureaukrati.
Endvidere  

 bør hele diskussionen af pillepasset medføre, at regeringen i  

 Ministerrådet arbejder for helt at droppe disse pillepasregler eller i  

 det mindste, at listen over medicinske præparater begrænses,  

 således at eksempelvis hovedpinetabletter, gigtmedicin og hostesaft til  

 eget brug friholdes for at skulle deklareres i forbindelse med  

 udenlandsrejser.
 Enhedslisten finder anledning til at bemærke, at  

 regeringen forsømte at indføre en attestordning i ordentlig  

 tid, og at der derfor skal hastebehandles et lovforslag for at rette op  

 på regeringens forsømmelser.
Regeringen skulle efter Enhedslistens opfattelse i  

 ordentlig tid have sikret en ordning, så borgerne på  

 forhånd kunne vide, at alle har ret til at få en attest, hvis de  

 ønsker at være på den sikre side.
Det har regeringen  

 forpligtet sig til i Schengenreglerne, og det sørgede man ikke for at  

 få forberedt i tide.
 Det er utilfredsstillende, at en fornyelse af attesten  

 ikke kan ske telefonisk eller elektronisk med e-mail eller lignende under en  

 igangværende rejse.
 Det er også utilfredsstillende, at der stadig levnes  

 en uklarhed vedrørende håndkøbsmedicin.
 Sagen er efter Enhedslistens opfattelse endnu et eksempel  

 på, at den måde, afskaffelsen af grænsekontrollen er  

 gennemført på, er indviklet.
 Udvalget indstiller, at lovforslaget kommer til 3.  

 behandling tidligere end 30 dage efter lovforslagets fremsættelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 186 Bilagsnr.
Titel 1 Henvendelse fra Kurt Kløve Sørensen, Solrød Strand 2 Spm. 1 om ministerkommentar til henvendelse fra Kurt Kløve  

 Sørensen, Solrød Strand, til sundhedsministeren 3 Køreplan for behandlingen af lovforslaget 4 Udkast til betænkning 5 Pressemeddelelse: Medicin med euforiserende stoffer og rejser i udlandet -  

 nu kommer der smidigere regler 6 Spm. 2, om attestudstedende apoteker er i stand til at yde kvalificeret  

 information om, hvilke nationale regler der gælder for indførsel  

 af medicin i hvert enkelt Schengenland, til sundhedsministeren Spm. 3 om begrundelse for, hvorfor der  både i bemærkningerne  

 og i fremlæggelsesskrivelsen anføres, hvor mange attester der er  

 udstedt i Frankrig og Holland, til sundhedsministeren Spm. 4 om finansiering af attestudstedelsen og bruttoavanceberegning, til  

 sundhedsministeren Spm. 5 om eksekutivkomiteens krav om, at det er Schengenstaternes  

 kompetente mydigheder, der skal udstede medicinattester, er opfyldt, til  

 sundhedsministeren Spm. 6 om bestemmelserne om, at attesten kan fås i forbindelse med  

 køb af lægemidler, skal forstås således, at  

 patienten præcis på den dag skal have planlagt kommende  

 udenlandsrejser, til sundhedsministeren 7 Svar på spm. 1 om ministerkommentar til henvendelse fra Kurt  

 Kløve Sørensen, Solrød Strand, fra sundhedsministeren 8 Svar på spm. 2, om attestudstedende apoteker er i stand til at yde  

 kvalificeret information om, hvilke nationale regler der gælder for  

 indførsel af medicin i hvert enkelt Schengenland, fra  

 sundhedsministeren Svar på spm. 3 om begrundelse for, hvorfor der i både  

 bemærkningerne og i fremlæggelsesskrivelsen anføres, hvor  

 mange attester der er udstedt i Frankrig og Holland, fra sundhedsministeren Svar på spm. 4 om finansiering af attestudstedelsen og  

 bruttoavanceberegning, fra sundhedsministeren Svar på spm. 5 om eksekutivkomiteens krav om, at det er Schengen-  

 staternes kompetente myndigheder, der skal udstede medicinattester, er  

 opfyldt, fra sundhedsministeren Svar på spm. 6 om bestemmelserne om, at attesten kan fås i  

 forbindelse med køb af lægemidler, skal forstås  

 således, at patienten præcis på den dag skal have planlagt  

 kommende udenlandsrejser, fra sundhedsministeren 9 Spm. 7 om eventuel elektronisk/telefonisk fornyelse af attester, til  

 sundhedsministeren Spm. 8 om ministerens rolle i EU på området, til  

 sundhedsministeren Spm. 9 om udarbejdelse af informationspjece, til sundhedsministeren Spm. 10 om omfang af attester, til sundhedsministeren 10 Ny køreplan for behandlingen af lovforslaget 11 Spm. 11, om læger kan udstede attester, til sundhedsministeren 12 Spm. 12 om, hvilke lægemidler der er omfattet af attestkrav, til  

 sundhedsministeren Spm. 13 om recepter på håndkøbsmedicin, til  

 sundhedsministeren Spm. 14 om oplysninger fra de enkelte lande, til sundhedsministeren Spm. 15 om rådgivning, til sundhedsministeren Spm. 16, om der kræves attest på hvert enkelt  

 lægemiddel, til sundhedsministeren Spm. 17 om »et meget lille antal attester i Danmark«, til  

 sundhedsministeren Spm. 18 om tidligere udstedte attester, til sundhedsministeren Spm. 19 om fælles liste for Schengenlandene, til sundhedsministeren Spm. 20 om kontrol, til sundhedsministeren Spm. 21 om attestens varighed, til sundhedsministeren 13 Henvendelse fra Kurt Kløve Sørensen, Solrød Strand 14 Spm. 22 om ministerkommentar til henvendelse fra Kurt Kløve  

 Sørensen, Solrød Strand, til sundhedsministeren 15 Svar på spm. 7 om eventuel elektronisk/telefonisk fornyelse af  

 attester, fra sundhedsministeren Svar på spm. 8 om ministerens rolle i EU på området, fra  

 sundhedsministeren Svar på spm. 9 om udarbejdelse af informationspjece, fra  

 sundhedsministeren Svar på spm. 10 om omfang af attester, fra sundhedsministeren 16 Svar på spm. 11, om læger kan udstede attester, fra  

 sundhedsministeren 17 Svar på spm. 12 om, hvilke lægemidler der er omfattet af  

 attestkrav, fra sundhedsministeren Svar på spm. 13 om recepter på håndkøbsmedicin,  

 fra sundhedsministeren Svar på spm. 14 om oplysninger fra de enkelte lande, fra  

 sundhedsministeren Svar på spm. 15 om rådgivning, fra sundhedsministeren Svar på spm. 16, om der kræves attest på hvert enkelt  

 lægemiddel, fra sundhedsministeren Svar på spm. 17 om »et meget lille antal attester i Danmark«, fra  

 sundhedsministeren Svar på spm. 18 om tidligere udstedte attester, fra  

 sundhedsministeren Svar på spm. 19 om fælles liste for Schengenlandene, fra  

 sundhedsministeren Svar på spm. 20 om kontrol, fra sundhedsministeren Svar på spm. 21 om attestens varighed, fra sundhedsministeren 1  

 linje luft fjernes 18 Svar på spm. 22 om ministerkommentar til henvendelse fra Kurt  

 Kløve Sørensen, Solrød Strand, fra sundhedsministeren 19 2. udkast til betænkning 20 Redegørelse vedrørende vejledning af borgerne, fra  

 sundhedsministeren Bilag 2 Nogle af udvalgets spørgsmål til  

 sundhedsministeren og dennes svar herpå.
 Spørgsmål 8 og sundhedsministerens svar herpå er  

 optrykt efter ønske fra S, SF og RV.
 Spørgsmål 2, 7, 9, 10, 12, 13, 14, 15, 16, 17, 19, 20 og 21  

 og sundhedsministerens svar herpå er optrykt efter ønske fra SF.
 Spørgsmål 2:
Vil ministeren sikre, at ethvert attestudstedende apotek  

 er i stand til at yde kvalificeret information om, hvilke nationale regler  

 der gælder for indførelse af medicin i de enkelte  

 Schengenlande? Svar:
Lad mig indledningsvist understrege, at Danmarks  

 indtræden i Schengensamarbejdet ikke medfører nye krav om  

 oplysninger om medicin til eget brug.
Det er også i dag sådan, at  

 den enkelte kan blive afkrævet dokumentation for, at den medicin,  

 vedkommende har på sig, er til eget brug.
Schengen-samarbejdet  

 medfører den forenkling, at der nu er en fælles attest i alle  

 lande.
Sundhedsministeriet har bedt Udenrigsministeriet om at  

 indhente oplysninger fra de enkelte lande inden for Schengensamarbejdet om,  

 hvilke stoffer der i de pågældende lande er omfattet af kravet  

 til attest.
Når Sundhedsministeriet modtager oplysningerne fra de  

 enkelte lande, vil de selvfølgelig blive tilstillet apotekerne.
 Den rådgivning, det enkelte apotek fra den 25. marts  

 2001 kan give, må tage udgangspunkt i de euforiserende stoffer, der i  

 dag er omfattet af FN-konventionerne, jf. bekendtgørelse nr. 698 af  

 31. august 1993, som ændret senest ved bekendtgørelse nr. 49 af  

 29. januar 2001, om euforiserende stoffer.
Apotekerne vil endvidere kunne rådgive om, hvorvidt  

 der i de enkelte lægemidler overhovedet er euforiserende stoffer.
Er  

 dette ikke tilfældet, er der ikke noget problem.
Hvis patienten har fået ordineret et  

 lægemiddel indeholdende euforiserende stof, kan apoteket oplyse om,  

 hvorvidt det er muligt at få et andet lægemiddel uden indhold af  

 euforiserende stoffer.
Endelig kan apoteket råde patienten til at tale  

 med egen læge om spørgsmålet.
 Spørgsmål 7:
Vil ministeren indføre en ordning, således at  

 der kan ske en elektronisk/telefonisk fornyelse af attesten? Svar:
Attesten skal bekræfte, at de lægemidler  

 indeholdende euforiserende stoffer, som den rejsende medbringer på  

 rejsen, er til den rejsendes personlige brug i den periode, rejsen  

 ifølge attesten varer, dog maksimalt 30 dage.
Den originale af  

 myndighederne underskrevne attest skal medbringes ved indrejse til og under  

 opholdet i et andet Schengenland.
Det er derfor ikke muligt at forny  

 attesten, og således heller ikke muligt at foretage telefonisk eller  

 elektronisk fornyelse.
 For personer, der har behov for at få udstedt en ny  

 attest til brug for en ny udlandsrejse, vil jeg drøfte med Danmarks  

 Apotekerforening, hvorledes dette mest praktisk kan ske, herunder også  

 mulighederne for at fornyelsen kan ske telefonisk og elektronisk.
 Spørgsmål 8:
 Ministeren bedes oplyse, hvad ministeren foretager sig i EU på dette  

 område.
 Svar:
Jeg har den 12. marts 2001 opfordret den svenske  

 socialminister til, at det svenske formandskab sætter  

 spørgsmålet om udarbejdelse af en fælles liste  

 gældende for alle Schengen-landene over stoffer, hvortil der  

 kræves attest, på dagsordenen for førstkommende  

 rådsmøde for sundhedsministre.
Jeg har samtidig opfordret til,  

 at en sådan liste ud fra et væsentlighedskriterium  

 begrænses mest muligt, således at den kun kommer til at omfatte  

 stoffer, som det af hensyn til det overordnede kontrolformål, der  

 ligger til grund for Schengenkonventionens regler om narkotika, er  

 nødvendigt at kræve attest for.
Jeg har tilkendegivet overfor  

 den svenske socialminister, at Danmark gerne vil komme med forslag til en  

 sådan liste.
 Spørgsmål 9:
Vil ministeren sørge for, at der bliver udarbejdet  

 en informationspjece om brugen af attester til borgerne, der kan fås  

 på apotekerne? Svar:
 Ja,  en sådan oplysningsfolder er under udarbejdelse  

 og vil kunne fås på apoteket fra den 25. marts 2001.
 Spørgsmål 10:
 Ministeren bedes oplyse, i hvilket omfang en borger selv  

 kan bestemme, at vedkommende vil have en attest, hvis borgeren er i tvivl om,  

 at det er nødvendigt at medbringe en attest.
 Svar:
Lad mig indledningsvist understrege, at det fortsat er  

 sådan, at spørgsmålet om udstedelse af en attest kun er  

 relevant for borgere, der får medicin, der indeholder euforiserende  

 stoffer.
Om det enkelte lægemiddel indeholder sådanne stoffer,  

 kan apoteket eller eventuelt patientens læge oplyse om, jf. også  

 besvarelsen af spørgsmål 2. Hvis man får medicin  

 indeholdende euforiserende stoffer, medfører de nye regler, at den  

 enkelte får et tilbud om at få en attest, der vil gælde i  

 alle Schengen-lande som dokumentation for, at medicinen er  

 lægeordineret.
Der er således tale om et tilbud, som den enkelte  

 kan gøre brug af.
Borgeren vil altid kunne begære en attest,  

 hvis der er tvivl.
 Spørgsmål 12:
Det fremgår af bemærkningerne til  

 lovforslaget, at det i tvivlstilfælde vil være sikrest for den  

 rejsende at få håndkøbslægemidler udleveret efter  

 recept, således at apoteket kan udstede en attest i overensstemmelse  

 med Schengenkonventionens regler.
Hvilke typer af  

 håndkøbsmedicin vil i dag være omfattet af kravet om  

 attest, og hvem kan oplyse forbrugeren præcist om, hvilke  

 lægemidler der er omfattet af attestkrav i overensstemmelse med  

 Schengenkonventionens regler.
 Svar:
Som oplyst i besvarelsen af spørgsmål 10 er  

 spørgsmålet kun relevant, såfremt der er tale om medicin,  

 der indeholder euforiserende stoffer.
Apoteket eller eventuelt den enkeltes  

 egen læge kan oplyse om, hvorvidt der i et bestemt  

 håndkøbslægemiddel er euforiserende stoffer.
Apoteket  

 eller lægen vil også kunne rådgive om, hvilke muligheder  

 der er for at vælge et lægemiddel, der ikke indeholder et  

 euforiserende stof, til behandling af en given lidelse, jf. også  

 besvarelsen af spørgsmål 2.
 Spørgsmål 13:
Hvor mange ekstra recepter forventer ministeren, der skal  

 udstedes på håndkøbsmedicin for at kunne få en  

 attest til brug i Schengenlandene? Svar:
 Jeg forventer, at det kun helt undtagelsesvist kan komme  

 på tale at udstede en recept på håndkøbsmedicin  

 alene med det formål at få en attest, jf. også min  

 besvarelse af spørgsmål 12.
 Spørgsmål 14:
Under henvisning til svaret på  

 spørgsmål 2, jf.
L 186   bilag 8, bedes ministeren oplyse,  

 hvornår oplysninger fra de enkelte lande i Schengensamarbejdet om,  

 hvilke stoffer der vil være omfattet af kravet om attest, vil  

 være fremme på apotekerne og i hvilken form, så forbrugerne  

 på apoteket kan få afklaret, om der kræves attest til den  

 indkøbte medicin.
 Svar:
Som nævnt i min besvarelse af 16. marts 2001 af  

 udvalgets spørgsmål nr. 2 har Sundhedsministeriet bedt  

 Udenrigsministeriet om at indhente oplysninger fra de enkelte lande inden for  

 Schengen-samarbejdet om, hvilke stoffer der i de pågældende lande  

 er omfattet af kravet til attest.
Jeg vil igen understrege, at  

 spørgsmålet om udstedelse af attest fortsat kun vil komme  

 på tale, såfremt den enkelte skal have medicin, der indeholder et  

 euforiserende stof.
Jeg har ikke mulighed for at angive, hvornår svarene  

 fra de enkelte lande kan forventes at foreligge.
Fra dansk side vil vi  

 imidlertid presse på for at få svarene frem så hurtigt som  

 muligt.
Så snart der foreligger oplysninger fra det enkelte land, vil  

 oplysningerne blive tilstillet apotekerne.
 Spørgsmål 15:
Vil ministeren sikre, at forbrugerne kan få relevant  

 rådgivning på apoteket med henblik på at afklare, hvorvidt  

 der er behov for at udstede attest til et indkøbt lægemiddel?  

 Hvilken information, rådgivning og vejledning vil være til  

 rådighed? Svar: Der henvises til min besvarelse af udvalgets  

 spørgsmål nr. 2 og 14. Ikke kursiv, 1 l luft fjernes Spørgsmål 16:
Skal forbrugeren have attest på hvert enkelt  

 lægemiddel? Svar:
 Jeg kan oplyse, at jeg ved det kommende  

 rådsmøde for sundhedsministre den 31. maj 2001 vil rejse  

 spørgsmålet om en ændring af attesten således, at  

 den fremover kan omfatte flere lægemidler.
 Spørgsmål 17:
Under henvisning til svaret på  

 spørgsmål 3, jf.
L 186   bilag 8 bedes ministeren oplyse i tal  

 hvad der skal forstås ved antal attester i Danmark.
 Svar:
I min besvarelse af udvalgets spørgsmål nr. 3  

 har jeg oplyst, at jeg på baggrund af erfaringerne fra de lande, der  

 allerede er omfattet af Schengen-samarbejdet, forventer, at der vil blive  

 udstedt et begrænset antal attester i Danmark.
Jeg har ikke grundlag  

 for at komme med et tal herfor.
 Spørgsmål 19:
Hvornår forventer ministeren, at der vil være  

 etableret en fælles liste for Schengenlandene over attestkrævende  

 lægemidler indeholdende euforiserende stoffer? Svar:
Som nævnt i min besvarelse af udvalgets  

 spørgsmål nr. 8 har jeg allerede bedt den svenske socialminister  

 om, at det svenske formandskab sætter spørgsmålet om  

 udarbejdelse af en fælles liste gældende for alle Schengenlandene  

 over stoffer, hvortil der kræves attest, på dagsordenen for  

 førstkommende rådsmøde for sundhedsministre.
Jeg vil  

 udarbejde et forslag til, hvad Danmark ønsker medtaget på en  

 sådan fælles liste.
Det er mit håb, at der meget hurtigt  

 kan komme en fælles stillingtagen, men jeg har ikke mulighed for at  

 oplyse nærmere om tidspunktet for en afklaring.
 Spørgsmål 20:
Hvordan vil kontrollen af attesten blive foretaget i de  

 enkelte Schengenlande? Svar:
 Jeg er ikke bekendt med, hvorvidt de enkelte  

 Schengen-lande har udstedt særlige forholdsregler om  

 gennemførelse af kontrollen med de udstedte attester, men kontrollen  

 kan ske ved indrejse på stikprøvebasis samt ved kontrol under  

 opholdet i det pågældende land.
 Spørgsmål 21:
Det fremgår af bemærkningerne til  

 lovforslaget, at attesten maksimalt kan udstedes for 30 dage.
På  

 hvilken måde vil ministeren sikre, at forbrugeren på rejser af  

 længere varighed end 30 dage kan have de nødvendige attester  

 på lægemidler med på rejsen og ikke behøver at  

 skulle have ulejlighed med under opholdet at forny attesten.
 Svar:
Kravet om gyldighedsperiode er fastsat i medfør af  

 konventionen, og Danmark kan ikke ensidigt ændre dette.
For så  

 vidt angår spørgsmålet om mulighed for forlængelse  

 af attesten til en rejseperiode, der strækker sig udover 30 dage,  

 henvises til min besvarelse af spørgsmål nr. 7.
Som led i bekæmpelsen af den ulovlige handel med  

 euforiserende stoffer har de fleste lande begrænsninger i adgangen til  

 at indføre  stoffer, herunder lægemidler indeholdende disse  

 stoffer.
I almindelighed kræver import af euforiserende stoffer,  

 herunder lægemidler indeholdende sådanne stoffer,  

 forudgående tilladelse fra myndighederne i importlandet.  Mange lande  

 tillader dog, at rejsende i et begrænset omfang ved indrejse medbringer  

 lægemidler med euforiserende stoffer til personligt brug, såfremt  

 den rejsende har behov for lægemidlerne i behandlingsøjemed.
Jeg kan i øvrigt oplyse, at FN's International  

 Narcotics Control Board i sin rapport for 2000 konstaterer, at der er behov  

 for, at landene i samarbejde med WHO udarbejder retningslinier for  

 fastsættelse af nationale regler for rejsende, der er i behandling med  

 stoffer, der er undergivet international kontrol.
Efter Kommissionens  

 opfattelse bør sådanne retningslinier indeholde bestemmelser om,  

 hvilke kontrolkrævende stoffer, de rejsende bør kunne medbringe,  

 maksimum for kvantiteten af stoffet, behandlingens varighed og kravene til  

 den dokumentation, den rejsende skal medbringe.
