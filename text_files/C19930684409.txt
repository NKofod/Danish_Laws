INDHOLD CIRKULÆRE Generelle bemærkninger Bemærkninger til organisationsaftalens enkelte bestemmelser ORGANISATIONSAFTALE GENERELLE BEMÆRKNINGER Finansministeriet og Specialarbejderforbundet i Danmark har den 29. okto-  

 ber 1993 indgået medfølgende organisationsaftale for faglærte gartnere.
 Organisationsaftalen udgør sammen med StK-fællesoverenskomsten af 22. juni  

 1993 det samlede overenskomstgrundlag.
 Den hidtidige overenskomst af 21. juni 1991 (cirk. af 30. aug. 1991, APD.  

 nr. 80/91) ophæves hermed.
 Bemærkninger til organisationsaftalens enkelte bestemmelser.
Til § 1, stk. 2. Organisationsaftalens dækningsområde Med hensyn til det i § 1, stk. 2, nævnte skal det bemærkes, at  

 nybesættelse skal ske med faglærte gartnere.
Finansministeriet Administrations- og Personaledepartementet Den 19. november 1993 P.M.V.
 E.B.
Jette Skov ORGANISATIONSAFTALE FOR FAGLÆRTE GARTNERE I STATENS TJENESTE Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens dækningsområde Organisationsaftalen omfatter faglærte gartnere, der ikke ansættes  

 som tjenestemænd eller på tjenestemandslignende vilkår ved statsinstitutioner  

 samt institutioner, for hvilke Finansministeriet har kompetencen til at  

 fastsætte løn- og ansættelsesvilkår, og som ikke er omfattet af  

 organisationsaftalen mellem Finansministeriet og Specialarbejderforbundet i  

 Dan-mark angående løn- og arbejdsvilkår for gartnere og gartneriarbejdere i  

 de under Boligministeriet, Landbrugsministeriet, Undervisningsministeriet,  

 Mi-nisteriet for Kulturelle Anliggender hørende statshaver, herunder Statens  

 Arboret i Hørsholm og Statens Plantepatologiske Forsøg, Statens  

 Væksthusforsøg, Årslev, Forsøgsstationen i Årslev, Forsøgsstationen  

 Blangstedgård, Forsøgsstationen Hornum samt ved de under folkekirken hørende  

 bykirkegårde, der administreres af menighedsrådene.
 Stk. 2. Organisationsaftalen omfatter endvidere ufaglærte gartnere, der  

 har været beskæftiget ved institutionen i minimum 3 år i en som faglært  

 gartner normeret stilling.
§ 2.  Ansættelsesformer Faglærte gartnere ansættes på timeløn.
 Stk. 2. Efter 12 måneders uafbrudt ansættelse ved samme  

 ansættelsesmyndighed overgår de ansatte til månedslønsansættelse.
 Stk. 3. Såfremt en ansat, der tidligere har været beskæftiget ved  

 ansættelsesmyndigheden, genansættes inden for samme arbejdsområde inden 3 år  

 efter den tidligere beskæftigelses ophør, medregnes dog tidligere  

 ansættelsesperioder ved ansættelsesmyndigheden ved opgørelse af perioden i  

 stk. 2 for så vidt den tidligere beskæftigelses ophør var begrundet i sygdom,  

 graviditet og fødsel, adoption eller et forhold, der ikke kan tilregnes den  

 pågældende.
§ 3.  Løn Lønnen beregnes på grundlag af en månedsløn svarende til 1/12 af årslønnen  

 efter en lønramme bestående af skalatrinene 18, 19, 20, 21 og 22, der alle er  

 2-årige.
 Stk. 2. Der ydes i perioden 1. november 1993 til 31. marts 1995 et fast  

 månedligt tillæg på 23 kr.
 Stk. 3. Berettigede til at oppebære den ovenfor fastsatte løn er de, der  

 enten har modtaget en uddannelse i overensstemmelse med bestemmelser fastsat  

 i henhold til lærlingeloven og lov om erhvervsfaglige grunduddannelser eller,  

 for så vidt den pågældende uddannelse er sket, forinden så-danne bestemmelser  

 er fastsat, har udstået en læretid på mindst 3 år samt ufaglærte gartnere,  

 der har været aflønnet som faglærte gartnere ved en anden statsinstitution i  

 kraft af en aftale indgået i henhold til § 3, stk. 5, i organisationsaftalen  

 mellem Finansministeriet og Specialarbejderforbundet i Danmark for gartnere  

 og gartneriarbejdere ved statshaver og bykirkegårde mv.
 Herudover kan der for enkelte ansatte indgås aftale mellem  

 Finansministeriet og Specialarbejderforbundet i Danmark om anvendelse af  

 organisationsaftalen.
§ 4.  Arbejdstid Arbejdstiden er 37 timer ugentlig.
 Stk. 2. Den daglige arbejdstid fastsættes af institutionen efter  

 drøftelse med de ansatte og under hensyn til institutionens tarv.
 Stk. 3. Enhver ændring af arbejdstidens begyndelse og slutning samt  

 indførelse af weekend kan kun finde sted efter forhandling med de ansatte,  

 eventuelt med den stedlige fagforening.
Stk. 4. Der kan i særlige tilfælde efter godkendelse af  

 organisationsaftalens parter besættes en stilling på deltid med  

 forholdsmæssig løn på en institution.
Dog kan ingen deltidsansættelse finde  

 sted med mindre end 15 timers bekæftigelse pr. uge.
 Stk. 5. Der kan mellem virksomheden og den ansatte træffes aftale om  

 arbejde ud over ugenormen mod opsparing af fritimer til senere afvikling.
 De opsparede timer afvikles efter aftale mellem den ansatte og  

 virksomheden og skal normalt være afviklet 3 måneder efter opsparingen.
§ 5.  Overarbejde Ved overarbejde på hverdage ydes for de første 3 timer efter normal  

 arbejdstids ophør et tillæg på 50 pct. af timelønnen og for efterfølgende 100  

 pct.
 Ved overarbejde på søn- og helligdage samt forud aftalte hele  

 hverdagsfridage ydes for de første 3 timer efter almindelig arbejdstids  

 begyndelse 50 pct. og for efterfølgende timer 100 pct.
 Stk. 2. Når en gartner tilsiges til at udføre overarbejde, skal det  

 meddeles ham dagen forud.
 Stk. 3. For manglende varsel til overarbejde ud over 1 time ydes 9,70 kr.
 Stk. 4. Alt overarbejde afspadseres inden 6 måneder efter dets udførelse.
 Stk. 5. Som betaling for tilkald uden vagt ydes en mindstebetaling for 3  

 timer.
§ 6.  Arbejdstøj Der udleveres arbejdstøj i overensstemmelse med regulativet i bilag 1.
§ 7.  Ikrafttræden og opsigelse Organisationsaftalen har virkning fra 1. april 1993 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1995.
København, den 29. oktober 1993 Specialarbejderforbundet Finansministeriet i Danmark P.M.V.
E.B.
Ib Skals Jensen Niels Paludan Bilag Regulativ om udlevering af arbejdstøj 1. Regulativet omfatter følgende former for arbejdstøj, der er  

 pointsat således:
 2. De første to ansættelsesår optjener den ansatte 1,875 points  

 pr. måned svarende til 45 points og herefter 1,4 points pr. måned.
 Udlevering af arbejdstøj på baggrund af optjente points finder sted to  

 gange årligt, april og oktober.
 Ved fratræden fra arbejdsplads før en 1. juni svarer 1 points til 42,00  

 kr., som udbetales førstkommende 1. juni, såfremt den pågældende ikke er  

 blevet genansat inden nævnte dato.
 3. Nyansatte får efter 3 måneders ansættelse udleveret 1 sæt  

 arbejdstøj (bukser + jakke), som er arbejdspladsens ejendom, indtil den  

 pågældende har optjent points hertil.
 4. Der udleveres personlige værnemidler i overensstemmelse med  

 gældende regler.
 5. Den konkrete administration af bestemmelserne aftales lokalt.
 Bemærkninger til regulativet:
1. Kvalitetskrav Det udleverede arbejdstøj skal som minimum være af samme kvalitet, som det  

 hidtil udleverede.
Såfremt kvaliteten ikke direkte fremgår af regulati-vet,  

 skal der være enighed herom mellem institutionen og de ansatte, inden indkøb  

 foretages.
2. Deltidsansattes optjening af points 1,875 points svarer til 160,3 timer.
Den deltidsansattes timer  

 sammenlægges således, at den pågældende for hver 160,7 timer optjener 1,875  

 points.
 I øvrigt ligestilles en deltidsansat med en fuldtidsansat for så vidt  

 angår regulativets punkt 3 til 6.
3. Ansættelse og afskedigelse Ved ansættelse og afskedigelse på andet tidspunkt end ved en måneds  

 begyndelse/ophør optjenes points efter den i ovennævnte punkt 2 for  

 deltidsansatte fastsatte regel.
4. Sygdom Under sygdom af kortere varighed end en måned optjener den ansatte points,  

 mens der ikke optjenes points ved sygdom ud over en måneds varighed.
5. Ferie og helligdage Points optjenes pr. måned, og der foretages derfor ikke fradrag for  

 søgnehelligdage, forud aftalte fridage med løn samt ferie.
6. Tidsbegrænsede ansættelser Personer, der ansættes for en tidsbegrænset periode af højst 7 måneders  

 varighed, herunder ferieafløsere, og som ikke kan forventes genansat, skal  

 ved ansættelsens ophør have udbetalt de optjente points, der ikke er anvendt  

 ved udlevering af arbejdstøj.
