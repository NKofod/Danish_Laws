Nr LSF 104 Forslag til Lov om ændring af lov om kommunal udligning og generelle  

 tilskud til kommuner og amtskommuner (Jobtræning udgår af den kommunale  

 budgetgaranti) Fremsat af indenrigsministeren (Birte Weiss) den 4. december 1996 Vedtaget ved tredjebehandling den 20. december 1996 Lov nr. 1205 af 27/12/1996 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 555 af 30. juni 1995, som ændret ved  

 § 2 i lov nr. 223 af 27. marts 1996, foretages følgende ændringer:
 1. I § 10, stk. 2, nr. 5, udgår », jobtræning«.
 2. I § 17, stk. 2, ændres i nr. 4  

 »tilskudsåret,» til: »tilskudsåret.«, og nr. 5  

 ophæves.
 3. I § 32 udgår », og de amtskommunale mer- eller  

 mindreudgifter efter § 17, stk. 2, nr. 5«.
§ 2 Loven træder i kraft dagen efter bekendtgørelsen i Lovtidende og finder  

 anvendelse fra og med tilskudsåret 1997.
Oprindeligt fremsat forslag § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 555 af 30. juni 1995, som ændret ved  

 § 2 i lov nr. 223 af 27. marts 1996, foretages følgende ændringer:
 1. I § 10, stk. 2, nr. 5 , udgår: », jobtræning«.
 2. I § 17, stk. 2, ændres i nr. 4  

 »tilskudsåret,» til: »tilskudsåret,» og nr. 5  

 ophæves.
 3. I § 32 udgår: », og de amtskommunale mer- eller  

 mindreudgifter efter § 17, stk. 2, nr. 5«.
§ 2 Loven træder i kraft dagen efter bekendtgørelsen i Lovtidende og finder  

 anvendelse fra og med tilskudsåret 1997.
Bemærkninger til lovforslaget Almindelige bemærkninger Lovforslaget er et led i udmøntningen af de indgåede aftaler om  

 finansloven for 1997. Lovforslaget indebærer, at jobtræning ophører med at  

 indgå i den kommunale budgetgaranti.
 Lovforslaget skal ses i sammenhæng med det af arbejdsministeren samtidig  

 fremsatte forslag til lov om ændring af lov om en aktiv  

 arbejdsmarkedspolitik, ved hvilket finansieringen af løntilskuddet ved  

 ansættelse i jobtræning inden for den kommunale jobtræningskvote omlægges, så  

 kommunerne får dækket de direkte lønudgifter i forbindelse med jobtræning  

 inden for den kommunale jobtræningskvote.
 Det af arbejdsministeren fremsatte lovforslag indebærer ligeledes, at den  

 mellemkommunale udligningsordning for kommunernes nettolønudgifter til  

 jobtræning ophæves.
 Kommunernes lønudgifter i forbindelse med jobtræning bliver med  

 finansieringsomlægningen stort set fuldt ud kompenseret af staten, hvorved  

 behovet for, at jobtræning indgår i budgetgarantien ikke længere er til  

 stede.
 Erhvervsøkonomiske konsekvenser mv.
Forslaget skønnes ikke at have erhvervsøkonomiske konsekvenser.
Forslaget  

 indeholder ligeledes ikke EU-retlige aspekter.
Endelig har forslaget ingen  

 ligestillingsmæssige konsekvenser.
Økonomiske konsekvenser De økonomiske konsekvenser af dette lovforslag skal ses i sammenhæng med  

 finansieringsomlægningen af den kommunale jobtræning foreslået i forslag til  

 lov om ændring af lov om en aktiv arbejdsmarkedspolitik.
Ved omlægningen  

 forhøjes statens løntilskud til kommunerne i forbindelse med kommunal  

 jobtræning fra 43 kr. i timen (1994 pl) til 81 kr. i timen (1994 pl) tillagt  

 12,5 pct. i feriepenge.
Herved dækkes de direkte lønudgifter i forbindelse  

 med jobtræning inden for den kommunale jobtræningskvote af staten.
Kommunerne  

 finansierer eventuelle løntillæg.
 Den kommunale besparelse ved finansieringsomlægningen modsvares af en  

 reduktion af det kommunale bloktilskud.
 I forbindelse med finansieringsomlægningen ophæves den mellemkommunale  

 udligningsordning af nettolønudgifterne til jobtræning.
 Tilskuddet fra udligningsordningen udgør 75 pct. af kommunernes  

 nettolønudgifter til jobtræning, mens tilsvaret fordeles efter kommunens  

 andel af det samlede indbyggertal i landet.
 At jobtræning udgår af budgetgarantien bevirker ikke i sig selv nogen  

 ændring af bloktilskuddet for 1997.
 Ved beregningen af den kommunale budgetgaranti for 1997 blev der skønnet  

 uændrede kommunale nettoudgifter til jobtræning fra 1996 til 1997, hvorfor  

 bloktilskuddet ikke blev reguleret som følge af skønnede mer- eller  

 mindreudgifter til jobtræning i 1997.
Finansieringsomlægningen ville med jobtræningen indeholdt i  

 budgetgarantien medføre, at bloktilskuddet blev reduceret i takt med  

 reduktionen af de kommunale nettoudgifter til jobtræning.
Ved at tage  

 jobtræning ud af budgetgarantien finder en sådan automatisk  

 bloktilskudsreduktion ikke sted.
I stedet vil bloktilskuddet blive reduceret  

 ved lov, jf. det af arbejdsministeren samtidig fremsatte forslag til lov om  

 ændring af lov om en aktiv arbejdsmarkedspolitik.
Reduktionen af det  

 kommunale bloktilskud fordeles efter beskatningsgrundlag, mens tilsvaret i  

 den mellemkommunale udligningsordning fordeles efter befolkningsandel, og  

 nettolønudgifterne til jobtræning fordeler sig efter udnyttelsen af  

 jobtræningskvoterne.
Der bliver derfor tale om visse byrdefordelingsmæssige  

 konsekvenser ved omlægningen.
Særligt kommuner med en høj udnyttelse af  

 jobtræningskvoten vil, alt andet lige, have gavn af omlægningen.
De  

 byrdefordelingsmæssige forskydninger vurderes dog at være beskedne og at  

 ligge inden for en gevinst eller et tab for den enkelte kommune på 0,05 pct.  

 af beskatningsgrundlaget.
Administrative konsekvenser Forslaget har ingen administrative konsekvenser.
Bemærkninger til de enkelte bestemmelser Til § 1 Til nr. 1 Kommunernes mer- eller mindreudgifter som følge af udviklingen i  

 kommunernes reale udgifter til jobtræning til dagpengeberettigede ledige  

 ophører med at indgå ved beregningen af statens årlige tilskud til  

 kommunerne.
Til nr. 2 Den amtskommunale budgetgaranti blev ved aftalen af 13. juni 1995 mellem  

 regeringen og Amtsrådsforeningen om amternes økonomi i 1996 besluttet  

 endeligt afviklet i 1996. Samtidig besluttedes det at se bort fra  

 efterreguleringer af budgetgarantien for tilskudsårene 1994 og 1995.
 Ophævelsen af § 17, stk. 2, nr. 5, er en konsekvens heraf.
Til nr. 3 Der er tale om en redaktionel ændring som følge af, at § 17, stk. 2, nr.  

 5, ophæves.
Til § 2 Det foreslås, at loven har virkning fra tilskudsåret 1997.
Skriftlig fremsættelse Indenrigsministeren (Birte Weiss):
 Jeg tillader mig herved for Folketinget at fremsætte:
 Forslag til lov om ændring af lov om kommunal udligning og generelle  

 tilskud til kommuner og amtskommuner. (Jobtræning udgår af den kommunale  

 budgetgaranti).
(Lovforslag nr.
L 104).
 Lovforslaget er et led i udmøntningen af de indgåede aftaler om  

 finansloven for 1997. Lovforslaget indebærer, at jobtræning ophører med at  

 indgå i den kommunale budgetgaranti.
 Lovforslaget skal ses i sammenhæng med det af arbejdsministeren samtidig  

 fremsatte forslag til lov om ændring af lov om en aktiv  

 arbejdsmarkedspolitik, ved hvilket finansieringen af løntilskuddet ved  

 ansættelse i jobtræning inden for den kommunale jobtræningskvote omlægges, så  

 kommunerne får dækket de direkte lønudgifter i forbindelse med jobtræning  

 inden for den kommunale jobtræningskvote.
 Det af arbejdsministeren fremsatte lovforslag indebærer ligeledes, at den  

 mellemkommunale udligningsordning for kommunernes nettolønudgifter til  

 jobtræning ophæves.
Nettoudgifterne til kommunal jobtræning af forsikrede ledige har hidtil  

 indgået i den kommunale budgetgaranti med den virkning, at ændringer i de  

 samlede kommunale nettoudgifter blev modsvaret af ændringer i det kommunale  

 bloktilskud.
Da kommunernes lønudgifter i forbindelse med jobtræning med  

 finansieringsomlægningen stort set bliver kompenseret af staten er behovet  

 for, at jobtræning indgår i budgetgarantien, ikke længere til stede.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til en hurtig og velvillig behandling  

 i det høje Ting.
