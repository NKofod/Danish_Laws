 I medfør af § 13, § 27, nr. 3 og nr. 5, § 28 og § 42, stk. 2 i lov nr. 306  

 af 4. juni 1986 om saltvandsfiskeri, fastsættes:
 § 1.  I den del af Roskilde Fjord, der er beliggende  

 syd for Kronprins Frederiks Bro ved Frederikssund, er fiskeri med nedgarn kun  

 tilladt, såfremt maskemålet i redskabet udgør højst 62 mm (helmasker).
 § 2.  I det i § 1 nævnte område fastsættes for  

 havørred et mindstemål på 60 cm.
 Stk. 2.  Havørreder, der ikke opfylder det i stk. 1  

 nævnte mindstemål, må ikke beholdes om bord, omlades, landes, opbevares,  

 transporteres, sælges eller udbydes til salg, men skal straks genudsættes, så  

 vidt muligt i levende tilstand.
 § 3.  Overtrædelse af bestemmelserne i § 1 og § 2,  

 straffes med bøde.
 § 4.  Bekendtgørelsen træder i kraft den 10. juni 1992  

 og gælder til og med den 31. december 1993.
