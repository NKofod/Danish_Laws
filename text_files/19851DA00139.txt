Nr BTB 139 Betænkning over Forslag til folketingsbeslutning om lukning af  

 atomkraftværket Barsebaeck   

 Nr B 139 1985-86, 1. samling Afgivet af miljø- og planlægningsudvalget Afgivet: 19860515 Udvalget har behandlet beslutningsforslaget i to møder.
Miljøministeren har over for udvalget oplyst, at han snarest vil optage drøftelser med den svenske energiminister om, hvilke initiativer man fra svensk side vil tage i relation til Barsebaeckværket på baggrund af ulykken i Sovjetunionen.
Ministeren har endvidere oplyst, at han vil foranledige, at Danmark viderefører arbejdet med at udbygge bilaterale varslingsordninger, som bør suppleres med et omfattende internationalt varslingssystem.
Miljøministeren har videre oplyst, at han har bedt miljøstyrelsen om inden den 1. september 1986 at fremkomme med et oplæg til en beredskabsplan for hele landet.
Miljøstyrelsen er ligeledes blevet bedt om at nedsætte et udvalg med bl.a. medieeksperter, som skal komme med forslag til forbedring af myndighedernes information.
Ministeren har endelig oplyst, at han har pålagt miljøstyrelsen snarest at udsende en pjece til befolkningen om Barsebaeckberedskabet.
Herefter indstillet et flertal (socialdemokratiets, socialistisk folkepartis og det radikale venstres medlemmer af udvalget) beslutningsforslaget til vedtagelse uændret, idet flertallet ønsker at understrege, at regeringen snarest skal rette henvendelse til den svenske regering med anmodning om lukning af atomkraftværket Barsebaeck nu.
Flertallet udtaler sin støtte til det initiativ, der er rejst i det nordiske ministerråd, om øget nordisk samarbejde om information og varsling i forbindelse med atomkraftulykker.
Flertallet er bekendt med, at venstresocialisterne, der ikke er repræsenteret ved medlemmer i udvalget, kan tilslutte sig disse synspunkter.
Et mindretal (det konservative folkepartis, venstres og kristeligt folkepartis medlemmer af udvalget) indstiller beslutningsforslaget til forkastelse, idet det samtidig henviser til miljøministerens ovenstående oplysninger til udvalget.
Ahlmann-Ohlsen (KF) Fischer (KF) Ole Bernt Henriksen (KF) Svend Åge Petersen (KF) Bente Nielsen (V) Sønderby (V) Maisted (FD) Steffensen  

 (KrF) fmd.
Ritt Bjerregaard (S) Camre (S) Erik Holst (S) Tove Lindbo Larsen (S) Henning Nielsen (S) Løvig Simonsen (S) Margrete Auken (SF) nfmd.
Leif Hermann (SF) Lone Dybkjær (RV) Partierne CD, VS og FP havde ikke medlemmer i udvalget.
