Skriftlig fremsættelse (16.  

 november 2005) Fødevareministeren  

  

 (Hans Chr.
Schmidt):
 Herved tillader jeg mig for Folketinget at fremsætte:
Forslag til lov  

 om ændring af lov om Kongeriget Danmarks  

 Fiskeribank (Afvikling og nedlæggelse m.v. af Kongeriget Danmarks  

 Fiskeribank) (Lovforslag nr.
L 75).
 Ved lovforslaget foretages der en række ændringer i loven,  

 således at der skabes hjemmel til, at Kongeriget Danmarks Fiskeribank kan  

 afvikles gradvist med faldende rammer for garantistillelse i den enkelte  

 lånesag fra 2007 og frem til og med 2008. Videre foreslås, at bankens  

 virksomhed ophører med virkning fra den 1. januar 2009, hvor bankens  

 beholdning  

 af udlån og obligationer overgår til Staten.
 Lovforslaget sikrer en uændret retsstilling for såvel  

 fiskere med lån i banken, som långiverne (obligationsejerne).
 Med forslaget bemyndiges fødevareministeren til at kunne  

 fastsætte regler vedrørende administrative procedurer mv., når Staten ved  

 nedlæggelsen overtager alle bankens aktiver og passiver og indtræder i alle  

 dens  

 rettigheder og forpligtelser.
 Forslaget giver hjemmel til, at fødevareministeren træder i  

 stedet for Fiskeribankens bestyrelse ved fastsættelse af gebyrer og andre  

 lånevilkår.
 Samtidig foreslås det, at der med forslaget tilvejebringes  

 hjemmel til at kunne foretage modregning i f.eks. ophugningsstøtte for  

 eventuelle restancer i Fiskeribanken.
 Forslaget er sendt i høring den 11. november 2005.  

 Høringsfristen er fastsat under hensyntagen til at høringssvar og kommenteret  

 høringsoversigt vil kunne oversendes forud for 1. behandlingen af  

 lovforslaget.
 Det er hensigten, at lovforslaget vedtages inden jul, da det  

 indgår i finanslovsaftalen for 2006.
 Idet jeg i øvrigt henviser til lovforslaget med  

 bemærkninger, anbefales det til Folketingets velvillige behandling.
