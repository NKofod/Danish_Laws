Ved separation havde forældrene hver fået forældremyndighed over et af  

 de to børn, og i forbindelse med skilsmisse var aftalt, at hver af forældrene  

 skulle betale normalbidrag + 200% til barnet, som den anden havde  

 forældremyndigheden til.
Børnene opholdt sig imidlertid samlet 14 dage på  

 skift hos hver af forældrene.
Der blev herefter ikke godkendt fradrag for  

 bidraget, idet børnene blev anset for i lige høj grad at høre til husstanden  

 hos begge forældre og dermed at have opholdt sig hos bidragyderen i  

 ligningslovens § 10's forstand.
 A klagede for indkomståret 1985 over, at de stedlige skattemyndigheder  

 ikke havde godkendt et af hende foretaget fradrag for underholdsbidrag på i  

 alt 20.223 kr.
 Det fremgik, at klageren i 1977 var blevet separeret fra sin ægtefælle, og  

 at klageren havde fået forældremyndigheden over det ene af de to fællesbørn.  

 I forbindelse med ægtefællernes skilsmisse ved bevilling i februar 1982  

 fremgik det, at hver af ægtefællerne fra den 1. januar 1982 at regne indtil  

 videre efter frivillig aftale skulle betale underholdsbidrag til et barn,  

 svarende til normalbidraget med tillæg af 200%.
 Det fremgik ligeledes af sagens oplysninger, at ægtefællerne, bl.a. for at  

 sikre børnenes tarv, havde besluttet, at de to børn skulle forblive sammen,  

 således at børnene på skift opholdt sig 14 dage henholdsvis hos moderen og  

 faderen.
Told- og Skattestyrelsen indstillede under sagens behandling for  

 Landsskatteretten ansættelsen stadfæstet, idet der i medfør af ligningslovens  

 § 10 ikke var fradragsret for bidrag til et barn, der opholdt sig hos  

 bidragyder.
Dette var i hidtidig praksis forstået således, at der ikke var  

 fradragsret for nogen del af bidraget, når barnet opholdt sig lige meget hos  

 begge forældre, uanset om den ene eller begge havde del i  

 forældremyndigheden.
Dette havde også fundet udtryk i ligningsvejledningen.  

 Det var anført særskilt i ligningsvejledningen for 1986 ved indførelse af  

 fælles forældremyndighed, men dette var ikke udtryk for nogen form for  

 nydannelse.
Det var oplyst, at manden havde betalt udgifter til skole og  

 fritidsaktiviteter vedrørende det barn, som han havde forældremyndigheden  

 over.
Børnene var tilmeldt med folkeregisteradresse hos  

 forældremyndighedsindehaveren.
Rent praktisk var der indrettet værelser til  

 børnene hvert sted, hvortil deres tøj og ting flyttedes hver 14. dag.
Klagerens advokat fandt, at der ved formuleringen i ligningsvejledningen  

 syntes at være sket en vis sammenblanding af reglerne om forældremyndighed  

 til en ægtefælle og de i 1985 indførte regler om fælles forældremyndighed.  

 Således måtte det anførte i ligningsvejledningen om, at det dog var en  

 forudsætning for fradrag, at barnet rent faktisk i overvejende grad opholdt  

 sig hos den anden ægtefælle, alene være en betragtning, der vedrørte den  

 fælles forældremyndighed.
Endvidere var det advokatens opfattelse, at den i  

 ligningslovens § 10, stk. 1, angivne formulering »ikke opholder sig hos  

 bidragyderen« ikke var entydig.
Advokaten anførte endvidere, at den gamle praksis på området, således som  

 det også fremgik af ligningsvejledningen for 1984, havde været, at der ikke  

 var fradragsret for bidragyder, når barnet boede hos bidragyderen.
Herved  

 måtte forstås, at barnet hørte til den faste husstand.
Ligeledes måtte  

 lovmotiverne til den gældende formulering af ligningslovens § 10 forstås  

 således, at fradragsret alene var udelukket i tilfælde, hvor et barn boede  

 fast hos bidragyder på helårsbasis.
I det foreliggende tilfælde kunne man  

 ikke tale om, at barnet hørte til klagerens faste husstand.
Lovmotiverne  

 havde følgende ordlyd, jf.
Folketingstidende 1967/68, tillæg A - sp. 2536:
»Bidragyderen har efter den hidtidige formulering af reglerne haft  

 ret til at fradrage underholdsbidrag til et barn, selv om barnet opholder sig  

 hos bidragyderen.
Når barnet nu altid vil være selvstændigt skattepligtigt,  

 vil der i de allerfleste tilfælde ikke blive svaret skat af  

 underholdsbidraget.
Bl.a. under hensyn hertil har man fundet det mindre  

 rimeligt, at fradrag kan opnås under de nævnte omstændigheder.
Det foreslås  

 derfor, at fradragsretten kun skal gælde, når barnet ikke opholder sig hos  

 bidragyderen.« Folkeregistertilmeldingen ville være at væsentligt holdepunkt for  

 fastlæggelsen af begrebet »ophold«, og dette synspunkt havde fundet  

 støtte i skattelitteraturen.
Advokaten anførte endelig, at det i tilfælde, hvor den ene af forældrene  

 betalte de normale faste udgifter vedrørende barnet, ikke var udelukket, at  

 der kunne udfærdiges bidragsresolution af myndighederne.
Det var også  

 gældende i en delesituation som den foreliggende, hvor der ellers normalt  

 ikke blev udfærdiget bidragsresolution.
To retsmedlemmer, herunder retsformanden, udtalte, at fradragsret for  

 børnebidrag efter ligningslovens § 10 ikke kunne indrømmes for bidrag til et  

 barn, der opholdt sig hos bidragyder.
I det foreliggende tilfælde, hvor  

 barnet opholdt sig lige meget hos begge forældre og flyttede bohave m.v. hver  

 14. dag, måtte barnet - uanset det oplyste om forældremyndighed og  

 folkeregistertilmelding - anses i lige høj grad at høre til husstanden hos  

 begge forældre og dermed have opholdt sig hos bidragyderen i lovens forstand.  

 Med den nævnte ordning måtte forældrene også som udgangspunkt anses for at  

 have opfyldt deres forsørgerpligt.
Disse retsmedlemmer voterede derfor for at  

 stadfæste ansættelsen.
Et retsmedlem fandt, at barnet ved at opholde sig lige meget hos begge  

 forældre ikke i ligningslovens § 10's forstand havde opholdt sig hos  

 klageren, hvorfor ansættelsen måtte nedsættes i overensstemmelse med  

 påstanden.
Klageren burde dog i medfør af indtægtsforholdene alene anses for  

 at være berettiget til fradrag for underholdsbidrag svarende til  

 normalbidraget.
 Der blev truffet afgørelse efter stemmeflertallet, og den påklagede  

 ansættelse blev derfor stadfæstet.
 LV 1990, F 1.1.
