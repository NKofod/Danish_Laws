Område I henhold til § 22, stk. 3, i arbejdsministeriets bekendtgørelse nr. 288  

 af 22. juni 1978 om bedriftssundhedstjeneste fastsættes herved nærmere regler  

 om statstilskud til delvis dækning af udgifterne ved oprettelse af  

 bedriftssundhedstjeneste.
 § 1.  Der kan ydes statstilskud til oprettelse af  

 bedriftssundhedstjeneste, der etableres med henblik på at opfylde det formål,  

 der er beskrevet i bekendtgørelsens § 1.
 Stk. 2.  Tilskud ydes til både obligatoriske og  

 frivillige ordninger, der opfylder kravene i bekendtgørelsen, herunder om  

 normalvedtægt m. v. for den pågældende model.
 § 2.  Etablerer virksomheden bedriftssundhedstjeneste  

 ved at oprette tjenesten på virksomheden eller ved at indgå aftale om bistand  

 fra en bedriftssundhedstjeneste på en anden virksomhed, kan tilskud søges af  

 den virksomhed, på hvilken tjenesten oprettes.
 Stk. 2.  Deltager virksomheden i et  

 bedriftssundhedscenter eller i en branchebedriftssundhedstjeneste, kan  

 tilskud søges af den institution m. v., som forestår oprettelsen af  

 tjenesten, og som er ansvarlig for de dermed forbundne udgifter.
Tilskuddets art og størrelse § 3.  Tilskud kan ydes til forandring og indretning af  

 lokaler, oprettelse af mobile enheder, anskaffelse af inventar og udstyr m.  

 m. i forbindelse med etablering af bedriftssundhedstjeneste eller ved  

 væsentlig udvidelse af en tidligere oprettet tjeneste, som opfylder  

 betingelserne, jfr. § 1, stk. 2, for at modtage tilskud.
Der kan ydes tilskud  

 i forbindelse med udvidelse, selv om der ikke er ydet etableringstilskud ved  

 oprettelsen af tjenesten.
 Stk. 2.  Tilskud kan ydes til udgifter, afholdt efter  

 den 1. maj 1978.
 § 4.  Til delvis dækning af etableringsudgifter, jfr.  

 § 3, ydes tilskud med 50 pct. af udgifterne inden for følgende udgiftsgrænser  

 pr. 1. juli 1978:
A = Antal ansatte omfattet af bedriftssundshedstjenesten B = Udgifter - Indretning af lokaler C = Udgifter - Inventar/udstyr Hvis en bedriftssundhedstjeneste omfatter mere end 20.000 ansatte,  

 forhøjes grænserne pr. 5.000 ansatte med 75.000 kr. til indretning og 118.000  

 kr. til udstyr/inventar.
 Stk. 2.  Bedriftssundhedstjenester, der opbygges omkring  

 mobile enheder, vil kunne søge om at disponere inden for den samlede ramme  

 til indretning og udstyr/inventar.
 Stk. 3.  Hvis en særlig sammensætning af  

 bedriftssundhestjenestens personale eller særlige geografiske forhold  

 foreligger, jfr. § 14, stk. 2, eller § 15 i bekendtgørelse nr. 288 af 22.  

 juni 1978 om bedriftssundhedstjeneste kan der ydes tilskud udover de i stk. 1  

 fastsatte udgiftsgrænser.
Stk. 4.  Udgiftsgrænserne i stk. 1 reguleres 1 gang  

 årligt med virkning fra 1. januar.
Første regulering sker dog med virkning  

 fra 1. juli 1979.
§ 5.  Hvis der tillige ydes kommunale  

 etableringstilskud, må det samlede offentlige tilskud ikke overstige 75 pct.  

 af de faktiske udgifter, og statstilskuddet nedsættes i det omfang tilskuddet  

 overstiger 75 pct.
Statstilskuddets størrelse påvirkes ikke af eventuel  

 kommunal driftsstøtte.
 § 6.  Ved helt eller delvis ophør af en  

 bedriftssundhedstjeneste, hvortil der er ydet statstilskud inden for de  

 seneste 5 år, kan tilskuddet eller en del heraf kræves tilbagebetalt.
Ansøgning § 7.  Ansøgning om statstilskud sendes til den  

 stedlige arbejdstilsynskreds på særligt skema, som rekvireres hos  

 arbejdstilsynet.
 Stk. 2.  Det er en betingelse for at opnå tilskud, at  

 projektet først påbegyndes etableret, efter at arbejdstilsynets skriftlige  

 forhåndstilsagn om statstilskud er modtaget.
 Stk. 3.  Der kan dog ydes tilskud til udgifter, der er  

 afholdt i perioden mellem 1. maj 1978 og 15. november 1978, uanset om  

 arbejdstilsynets forhåndstilsagn er indhentet.
 Regnskab m. v.
§ 8.  Afsluttet regnskab for etableringen af projektet  

 sendes til arbejdstilsynet inden 2 år efter, at arbejdstilsynets skriftlige  

 forhåndstilsagn er modtaget.
Regnskabet skal være revideret af  

 statsautoriseret revisor eller kommunernes revisionsafdeling.
 Stk. 2.  Ydes der kommunale tilskud aflægges regnskab  

 tillige efter reglerne herom.
 Stk. 3.  Arbejdstilsynet er berettiget til hos den  

 tilskudsmodtagende at indhente sådanne oplysninger, som anses for at være af  

 betydning til belysning af projektet og for godkendelse af regnskabet.
Stk. 4.  Udbetaling af tilskud finder sted på grundlag  

 af det af arbejdstilsynet godkendte regnskab.
Der kan dog udbetales forskud  

 på tilskud for allerede afholdte udgifter mod indsendelse af attesterede  

 kvitteringer.
Arbejdstilsynet fastsætter mindstebeløb for forskudsvis  

 udbetaling, som højst kan udgøre 25 pct. af de afholdte tilskudsberettigede  

 udgifter.
 § 9.  Den tilskudsmodtagende er forpligtet til at  

 aflægge årligt revideret regnskab for bedriftssundhedstjenesten for  

 arbejdstilsynet i de første 5 år efter at regnskab for etablering er aflagt.  

 Regnskaberne skal være godkendt af statsautoriseret revisor eller af  

 kommunernes revisionsafdeling.
Stk. 2.  Ydes der tillige kommunale tilskud indsendes  

 regnskabet til den kommunale myndighed.
Regnskaberne videresendes til  

 arbejdstilsynet med den kommunale myndigheds attestation.
Bortfald § 10.  Direktøren for arbejdstilsynet kan bestemme, at  

 tilsagn om tilskud helt eller delvis skal bortfalde, samt at udbetalt tilskud  

 helt eller delvis skal tilbagebetales, Ikrafttræden § 11.  Bekendtgørelsen træder i kraft den 15. november  

 1978.
Arbejdsministeriet, den 24. oktober 1978 SVEND AUKEN /Vibeke Lomholt Bilag Vejledende udstyrs- og invantarliste for bedriftssundhedstjeneste i  

 Danmark Arbejdsplads til læge:
