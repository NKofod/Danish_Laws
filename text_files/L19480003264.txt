 Efter at Rigsdagen den 18. December 1947 havde meddelt sit Samtykke til  

 Danmarks Ratifikation af de paa den internationale Sundhedskonference i New  

 York i Sommeren 1946 vedtagne Statutter for Verdens-Sundhedsorganisationen,  

 har Hans Majestæt Kongen ved Resolution af 10. Marts 1948 ratificeret nævnte  

 Statutter tilligemed den paa samme Konference indgaaede Aftale angaaende  

 Oprettelse af en Interimskommission for Verdens-Sundhedsorganisationen.
 Statutternes og den nævnte Aftales Tekst (* 1) er saalydende:
 Statutter for Verdens-Sundhedsorganisationen.
 De Stater, der har deltaget i Oprettelsen af nærværende Statutter,erklære  

 r herved i Overensstemmelse med De forenede Nationers Pagt, at følgende  

 Principper er grundlæggende for alle Folkeslags Lykke, harmoniske indbyrdes  

 Forhold og Sikkerhed:
 Sundhed er en Tilstand af fuldkomment fysiks, aandeligt og socialt Velvære  

 og ikke blot Frihed for Sygdom og Invaliditet.
 Besiddelsen af den højest opnaaelige Sundhedstilstand er en af hvert  

 menneskeligt Væsens Rettigheder uden Hensyn til Race, Religion, politisk  

 Overbevisning eller social Stilling.
 Alle Folkeslags Sundhed er af grundlæggende Betydning for Opnaaelse af  

 Fred og Sikkerhed og er afhængig af det bedst mulige Samarbejde mellem  

 Individer og Stater.
 Hver enkelt Stats Indsats til Fremme og Beskyttelse af Sundheden er af  

 almen Betydning.
 En uensartet Udvikling i de forskellige Lande med Hensyn til Fremme af  

 Sundhed og Begrænsning af Sygdomme, specielt smitsomme Sygdomme, er en almen  

 Fare.
Barnets sunde Udvikling er af grundlæggende Betydning.
Muligheden for at  

 kunne leve harmonisk under Livets skiftende Forhold er en Forudsætning for  

 denne Udvikling.
 Udbredelsen til alle Folkeslag af lægemæssig, psykologisk og lignende  

 Videns Goder er af væsentlig Betydning for Opnaaelsen af den bedst mulige  

 Sundhedstilstand.
 Oplysning af Offentligheden og det bedst mulige aktive Samarbejde fra  

 dennes Side er af yderste Vigtighed for en Forbedring af Folkets  

 Sundhedstilstand.
 Regeringerne har overfor deres Befolkninger et sundhedsmæssigt Ansvar, som  

 kun kan opfyldes ved tilstrækkelige sundhedsmæssige og sociale  

 Forholdsregler.
 Idet de anerkender disse Principper, og i det Øjemed at samarbejde  

 indbyrdes og med andre Stater om at fremme og beskytte alle Folkeslagenes  

 Sundhedstilstand, vedtager de kontraherende Parter disse Statutter og  

 opretter herved en Verdens-Sundhedsorganisation som Særorganisation i Henhold  

 til Artikel 57 i De forenede Nationers Pagt.
 Formaal.
 Artikel 1.
 Formaalet med Verdens-Sundhedsorganisationen (i det følgende kaldet  

 Organisationen) er at skaffe alle Folkeslag den bedst mulige  

 Sundhedstilstand.
 Funktioner.
 Artikel 2.
 For at kunne opfylde sit Formaal skal Organisationen have følgende  

 Funktioner:
 Direkte og indirekte Medlemsskab.
 Artikel 3.
 Enhver Stat skal kunne blive Medlem af Organisationen.
 Artikel 4.
 Medlemmer af De forenede Nationer kan blive Medlemmer af Organisationen  

 ved at underskrive eller paa anden Maade tiltræde disse Statutter i  

 Overensstemmelse med Kapitel XIX og med deres egen forfatningsmæssige  

 Praksis.
 Artikel 5.
 De Stater, hvis Regeringer er blevet indbudt til at sende Observatører til  

 den internationale Sundhedskonference, der afholdtes i New York i 1946, kan  

 blive Medlemmer ved at underskrive eller paa anden Maade tiltræde disse  

 Statutter i Overensstemmelse med Bestemmelserne i Kapitel XIX og med deres eg  

 en forfatningsmæssige Praksis, dog skal denne Underskrift eller Tiltrædelse  

 være foretaget inden Sundhedsforsamlingens første Samling.
 Artikel 6.
 Med Forbehold af Bestemmelserne i denne Overenskomst mellem De forenede  

 Nationer og Organisationen, godkendt i Henhold til Kapitel XVI, kan Stater,  

 som ikke har opnaaet Medlemsskab ifølge Artikel 4 og 5, ansøge om at blive  

 Medlemmer og skal være berrettiget til Medlemsskab, naar deres Ansøgninger er  

 godkendt med simpel Stemmeflerhed af Sundhedsforsamlingen.
 Artikel 7.
Dersom et Medlem undlager at opfylde sine økonomiske Forpligtelser overfor  

 Organisationen og under andre særlige Omstændigheder, kan  

 Sundhedsforsamlingen paa saadanne Betingelser, som den maatte skønne  

 rimelige, suspendere vedkommende Medlems Stemmeret og de Rettigheder, til  

 hvilke Medlemmet maatte være berettiget.
Sundhedsforsamlingen er berettiget  

 til at gengive vedkommende Medlem Stemmeret og andre Rettigheder.
 Artikel 8.
Territorier eller Grupper af Territorier, som ikke selv har Ansvaret for  

 deres udenrigs Anliggender, kan af Sundhedsforsamlingen optages som indirekte  

 Medlemmer efter Ansøgning paa vedkommende Territoriums eller  

 Territorialgruppes Vegne, indgivet af det Medlem eller den Myndighed, der har  

 Ansvaret for Territoriets eller Gruppens udenrigs Affærer.
Repræsentanter for  

 indirekte Medlemmer i Sundhedsforsamlingen bør være Sagkyndige indenfor  

 Sundhedsvæsenet og bør vælges blandt den indfødte Befolkning.
Art og Omfang  

 af indirekte Medlemmers Rettigheder og Forpligtelser bestemmes af  

 Sundhedsforsamlingen.
 Organer.
 Artikel 9.
Organisationens Arbejde udføres af Verdens-Sundhedsforsamlingen.
 Artikel 10.
 Sundhedsforsamlingen bestaar af de Medlemmerne repræsenterende Delegerede.
 Artikel 11.
Hvert Medlem skal være repræsenteret af ikke over tre Delegerede, hvoraf  

 een af Medlemmet skal udpeges som Delegationens Leder.
Disse Delegerede bør  

 vælges blandt de Personer, som paa Grund af særlig Sagkundskab paa  

 Sundhedsvæsenets Omraade maa anses for specielt egnede, fortrinsvis  

 Repræsentanter for vedkommende Medlems statslige Sundhedsadministration.
 Artikel 12.
 De Delegerede kan være ledsaget af Suppleanter og Raadgivere.
 Artikel 13.
Sundhedsforsamlingen skal afholde en aarlig, ordentlig Samling og  

 overordentlige Samlinger efter Behov.
Overordentlige Samlinger indkaldes paa  

 Anmodning af Komiteen eller af et Flertal af Medlemmerne.
 Artikel 14.
Sundhedsforsamlingen vælger i hver aarlig Samling det Land eller Omraade,  

 hvori den næste aarlige Samling skal finde Sted, hvorefter Komiteen  

 fastsætter Stedet for Samlingen.
Stedet for overordentlige Samlinger  

 fastsættes af Komiteen.
 Artikel 15.
 Komiteen bestemmer efter Samraad med De forenede Nationers Generalsekretær  

 Datoen for de ordentlige og overordentlige Samlinger.
 Artikel 16.
Sundhedsforsamlingen vælger ved Begyndelsen af hver ordentlig Samling sin  

 Formand og øvrige Embedsmænd.
Disse beklæder Posterne, indtil deres  

 Efterfølgere er valgt.
 Artikel 17.
 Sundhedsforsamlingen bestemmer selv sin Forretningsorden.
 Artikel 18.
 Sundhedsforsamlingens Funktioner er:
 Artikel 19.
Sundhedsforsamlingen har Beføjelse til at vedtage Konventioner eller  

 Overenskomster med Hensyn til ethvert Spørgsmaal, som falder indenfor dens  

 Omraade.
Vedtagelse i Sundhedsforsamlingen af Konventioner eller  

 Overenskomster, der skal træde i Kraft med Hensyn til de enkelte Medlemmer,  

 naar disse har godkendt dem i Overenstemmelse med deres forfatningsmæssige  

 Praksis, skal ske med to Trediedels Majoritet.
 Artikel 20.
Hvert af Medlemmerne forpligter sig til inden 1 1/2 Aar efter Vedtagelse i  

 Sundhedsforsamlingen af en Konvention eller Overenskomst at tage Stilling til  

 Godkendelse deraf.
Hvert af Medlemmerne skal meddele Generaldirektøren sin  

 Stilling, og dersom et Medlem ikke kan tiltræde Konventionen eller  

 Overenskomsten inden Tidsfristens Udløb, skal vedkommende Medlem indgive en  

 motiveret Erklæring herom.
I Tilfælde af Godkendelse forpligter Medlemmerne  

 sig til at give en aarlig Indberetning til Generalsekretæren i Henhold til  

 Bestemmelserne i Kapitel XIV.
 Artikel 21.
 Sundhedsforsamlingen har beføjelse til at vedtage Regulativer vedrørende:
 Artikel 22.
 Regulativer vedtaget ifølge Artikel 21 skal være bindende for Medlemmerne,  

 naar disse har modtaget behørigt Varsel om, at saadanne Regulativer er  

 vedtaget af Sundhedsforsamlingen, dog skal de ikke være bindende for  

 Medlemmer, som inden Udløbet af den i Varslet givne Tidsfrist har meddelt  

 Generaldirektøren, at de har forkastet vedkommende Regulativ eller taget  

 Forbehold med Hensyn dertil.
 Artikel 23.
 Sundhedsforsamlingen har Beføjelse til at rette Henstillinger til  

 Medlemmerne med Hensyn til enhver Sag, der falder indenfor dens Omraade.
 Eksekutivkomiteen.
 Artikel 24.
Komiteen bestaar af 18 medlemmer udpeget af det samme Antal Medlemsstater.  

 Sundhedsforsamlingen vælger - under Hensyntagen til en rimelig geografisk  

 Fordeling - de Medlemmer, der er berettiget til at være repræsenteret i  

 Komiteen.
Hvert af disse Medlemmer udpeger en fagligt kvalificeret  

 Repræsentant, som kan møde ledsaget af Suppleanter og Raadgivere.
 Artikel 25.
 Disse Medlemmer af Komiteen vælges for tre Aar og kan genvælges; dog er  

 Funktionstiden for seks af de Medlemmer, der vælges af Sundhedsforsamlingens  

 første Samling, eet Aar, og Funktionstiden for andre seks, to Aar, efter  

 Lodtrækning.
 Artikel 26.
 Komiteen holder Møde mindst to Gange om Aaret og fastsætter selv Stedet  

 for hvert Møde.
 Artikel 27.
 Komiteen vælger af sin Midte en Formand og fastsætter selv sin  

 Forretningsorden.
 Artikel 28.
 Komiteens Funktioner er:
 Artikel 29.
 Komiteen skal paa hele Sundhedsforsamlingens Vegne udøve de Beføjelser,  

 der maatte tillægges den af Sundhedsforsamlingen.
 Sekretariatet.
 Artikel 30.
 Sekretariatet bestaar af Generaldirektøren og det tekniske og  

 administrative Personale, Organisationen maatte kræve.
 Artikel 31.
Generaldirektøren ansættes af Sundhedsforsamlingen paa Komiteens  

 Indstilling og paa saadanne Betingelser, som Sundhedsforsamlingen maatte  

 bestemme.
Under Komiteens Tilsyn er Generaldirektøren Organisationens øverste  

 tekniske og administrative Embedsmand.
 Artikel 32.
Generaldirektøren er ex officio Sekretær i Sundhedsforsamlingen, i  

 Komiteen, i alle Organisationens Udvalg og Komissioner samt i de af  

 Organisationen indkaldte Konferencer.
Han har Substitutionsret.
 Artikel 33.
Generaldirektøren eller hans Stedfortræder kan efter Aftale med  

 Medlemmerne træffe en Ordning, der - til Udøvelse af hans Tjeneste - giver  

 ham direkte Adgang til deres forskellige Ministerier, specielt deres  

 Sundhedsadministration, og til nationale, statslige eller ikke-statslige,  

 Sundhedsorganisationer.
Han kan ligeledes træde i direkte Forbindelse med  

 internationale Organisationer, hvis Virksomhed falder indenfor  

 Organisationens Rammer.
Han skal give Regionskontorerne Oplysning om alle  

 Sager, der berører deres respektive Omraader.
 Artikel 34.
 Generaldirektøren skal aarlig udfærdige og forelægge Organisationens  

 Regnskaber og Budget for Komiteen.
 Artikel 35.
Generaldirektøren ansætter Sekretariatets Personale i Overensstemmelse med  

 det af Sundhedsforsamlingen vedtagne Personaleregulativ.
Den væsentligste  

 Betingelse ved Ansættelse af Personalet skal være at sikre, at Sekretariatets  

 Dygtighed, Hæderlighed og internationalt repræsentative Karakter opretholdes  

 paa det højest mulige Niveau.
Der skal ligeledes tages behørigt Hensyn til  

 Betydningen af at fremskaffe Personale paa saa bredt et geografisk Grundlag  

 som muligt.
 Artikel 36.
 Ansættelsesvilkaarene for Organisationens Personale skal saa vidt muligt  

 svare til Ansættelsesvilkaarene i De forenede Nationers øvrige  

 Organisationer.
 Artikel 37.
Under Udøvelsen af deres Pligter maa Generaldirektøren og Personalet  

 hverken anmode om eller modtage Instruktioner fra nogen Regering eller  

 nogensomhelst Myndighed udenfor Organisationen.
De skal afholde sig fra  

 enhver Handling, som er uforenelig med deres Stilling som internationale  

 Embedsmænd.
Hvert af Organisationens Medlemmer forpligter sig paa sin Side  

 til at respektere Generaldirektørens og Personalets udelukkende  

 internationale Karakter og til ikke at søge at paavirke dem.
 Udvalg.
 Artikel 38.
 Komiteen skal nedsætte Udvalg efter Sundhedsforsamlingens Direktiver og  

 kan paa eget Initiativ eller efter Forslag fra Generaldirektøren nedsætte  

 saadanne andre Udvalg, som maatte anses for ønskelige til ethvert Formaal,  

 der falder indenfor Organisationens Rammer.
 Artikel 39.
 Komiteen skal fra Tid til anden og i alt Fald een Gang om Aaret undersøge  

 Nødvendigheden af hvert Udvalgs fortsatte Bestaaen.
 Artikel 40.
 Komiteen kan træffe Bestemmelse om, at Organisationen skal oprette eller  

 deltage i Fællesudvalg eller blandede Udvalg med andre Organisationer samt om  

 Organisationens Repræsentation i Udvalg nedsat af saadanne andre  

 Organisationer.
 Konferencer.
 Artikel 41.
Sundhedsforsamlingen eller Komiteen kan sammenkalde lokale, almindelige,  

 faglige og andre særlige Konferencer til Overvejelse af ethvert Spørgsmaal,  

 der falder indenfor Organisationens Rammer, og træffe Bestemmelse om  

 Repræsentation af internationale Organisationer paa saadanne Konferencer,  

 samt ligeledes - med den paagældende Regerings Samtykke - om nationale -  

 officielle eller uofficielle - Organisationers Repræsentation.
Maaden,  

 hvorpaa en saadan Repræsentation skal foregaa, bestemmes af  

 Sundhedsforsamlingen eller Komiteen.
 Artikel 42.
 Komiteen kan træffe Bestemmelse om, at Organisationen skal lade sig  

 repræsentere paa Konferencer, i hvis Arbejde Komiteen skønner, at  

 Organisationen er interesseret.
 Hovedsæde.
 Artikel 43.
 Sundhedsforsamlingen bestemmer efter Samraad med De forenede Nationer,  

 hvor Organisationen skal have sit Hovedsæde.
 Regionale Aftaler.
 Artikel 44.
 Artikel 45.
 Enhver regional Organisation udgør en integrerende Del af Organisationen i  

 Overensstemmelse med nærværende Statutter.
 Artikel 46.
 Hver regional Organisation skal bestaa af et Regionsudvalg og et  

 Regionskontor.
 Artikel 47.
Regionsudvalgene skal bestaa af Repræsentanter for de direkte og indirekte  

 medlemsstater, der ligger indenfor Omraadet.
Territorier indenfor Omraadet,  

 som ikke selv har Ansvaret for deres udenrigs Anliggender, og som ikke er  

 indirekte Medlemmer, skal have Ret til Repræsentation og Deltagelse i  

 Regionsudvalgene.
Arten og Omfanget af saadanne Territoriers eller  

 Territorialgruppers Rettigheder og Forpligtelser indenfor Regionsudvalgene  

 bestemmes af Sundhedsforsamlingen efter Samraad med det Medlem eller den  

 Myndighed, der varetager saadanne Territoriers udenrigs Anliggender, og med  

 Medlemsstaterne i Omraadet.
 Artikel 48.
 Regionaludvalgene afholder Møder efter Behov og bestemmer selv Mødestedet.
 Artikel 49.
 Regionsudvalgene fastsætter selv deres Forretningsorden.
 Artikel 50.
 Regionsudvalgenes Funktioner er:
 Artikel 51.
Under Generaldirektøren for Organisationen skal Regionskontoret være  

 Regionsudvalgets administrative Organ.
Det skal desuden indenfor Omraadet  

 gennemføre Sundhedsforsamlingens og Komiteens Beslutninger.
 Artikel 52.
 Lederen af Regionskontoret kaldes Regionsdirektør og ansættes af Komiteen  

 med Regionsudvalgets Billigelse.
 Artikel 53.
 Regionskontorets Personale ansættes efter Aftale mellem Generaldirektøren  

 og Regionsdirektøren.
 Artikel 54.
Den panamerikanske Sundhedsorganisation repræsenteret af Det  

 panamerikanske Sundhedskontor og Den panamerikanske Sundhedskonference og  

 alle andre mellemstatslige Sundhedsorganisationer indenfor bestemte Omraader,  

 der maatte være e oprettet inden Datoen for disse Statutters Underskrift,  

 skal til sin Tid indgaa i Organisationen.
Dette skal ske saa snart gørligt  

 ved fælles Handling efter gensidig Godkendelse fra de paagældende kompetente  

 Myndigheders Side udtrykt gennem de paagældende Organisationer.
 Budget og Udgifter.
 Artikel 55.
Generaldirektøren udarbejder og forelægger for Komiteen det aarlige  

 Budgetforslag for Organisationen.
Komiteen gennemgaar dette Budgetforslag og  

 forelægger det for Sundhedsforsamlingen med de Bemærkninger, Komiteen maatte  

 skønne nødvendige.
 Artikel 56.
 Under Hensyntagen til eventuelle Overenskomster mellem Organisationen og  

 De forenede Nationer skal Sundhedsforsamlingen gennemgaa og godkende  

 Budgetforslaget og fordele Udgifterne blandt Medlemmerne efter en af  

 Sundhedsforsamlingen fastsat Skala.
 Artikel 57.
 Sundhedsforsamlingen eller Komiteen paa Sundhedsforsamlingens Vegne kan  

 modtage og administrere Gaver og Legater, der maatte tilfalde Organisationen,  

 forudsat at de for saadanne Gaver eller Legater fastsatte Betingelser kan  

 accepteres af Sundhedsforsamlingen eller Komiteen og er forenelige med  

 Organisationens Formaal og Retningslinierne for dens Arbejde.
 Artikel 58.
 Der skal oprettes et særligt Fond til Brug efter Komiteens Skøn til  

 Imødegaaelse af Nødsituationer og uforudsete Eventualiteter.
 Afstemninger.
 Artikel 59.
 Hvert af Medlemmerne har een Stemme i Sundhedsforsamlingen.
 Artikel 60.
 Indberetninger afgivet af Stater.
 Artikel 61.
 Hvert Medlem skal aarligt give Indberetning til Organisationen om de  

 Foranstaltninger, der er truffet, og de Fremskridt, der er opnaaet, med  

 Hensyn til Forbedring af Befolkningens Sundhed.
 Artikel 62.
 Hvert Medlem skal aarligt afgive Indberetning om de Foranstaltninger, der  

 er truffet med Hensyn til Henstillinger til vedkommende Medlem fra  

 Organisationens Side og med Hensyn til Konventioner, Overenskomster og  

 Regulativer.
 Artikel 63.
 Hvert Medlem skal omgaaende give Meddelelse til Organisationen om  

 betydningsfulde Love, Regulativer, officielle Indberetninger og Statistikker  

 vedrørende Sundheden, som er offentliggjort i den paagældende Stat.
 Artikel 64.
 Hvert Medlem skal afgive statistiske og epidemiologiske Indberetninger paa  

 den af Sundhedsforsamlingen fastsatte Maade.
 Artikel 65.
 Hvert Medlem skal paa Komiteens Anmodning fremsende saadanne yderligere  

 Oplysninger vedrørende Sundhedstilstanden, som det maatte være muligt for den  

 paagældende Stat at afgive.
 Retsevne, Rettigheder og Immuniteter.
 Artikel 66.
 Organisationen skal indenfor hvert enkelt Medlems Territorium have den  

 Retsevne, som maatte være nødvendig for Opnaaelsen af dens Formaal og  

 Udøvelsen af dens Funktioner.
 Artikel 67.
 Artikel 68.
 Spørgsmaalet om Retsevne, Privilegier og Immuniteter fastsættes ved en  

 særlig Overenskomst, som udfærdiges af Organisationen efter Samraad med De  

 forenede Nationers Generalsekretær, og indgaas med Medlemmerne.
 Forbindelser med andre organisationer.
 Artikel 69.
I Forholdet til De forenede nationer er Organisationen en af de i Artikel  

 57 i De forenede Nationers Pagt nævnte Institutioner.
Den Overenskomst eller  

 de Overenskomster, ved hvilke Organisationens Forhold til De forenede  

 Nationer ordnes, skal godkendes af Sundhedsforsamlingen med to Trediedeles  

 Majoritet.
 Artikel 70.
Organisationen skal oprette en virkningsfuld Forbindelse og nøje  

 Samarbejde med saadanne andre mellem-statslige Organisationer, hvormed et  

 Samarbejde maatte være ønskeligt.
Enhver formel Overenskomst, der indgaas med  

 en saadan Organisation, skal vedtages med to Trediedels Majoritet af  

 Sundhedsforsamlingen.
 Artikel 71.
 Organisationen kan, hvad angaar Spørgsmaal, der ligger indenfor dens  

 Omraade, træffe Aftaler om Konsultation og Samarbejde med ikke-statslige  

 Organisationer og Institutioner, og med Samtykke af den paagældende Regering  

 ogsaa med nationale, officielle eller uofficielle Organisationer.
 Artikel 72.
 Med Godkendelse af to Trediedels Majoritet af Sundhedsforsamlingen kan  

 Organisationen overtage fra enhver anden international Organisation eller  

 Institution, hvis Formaal og Virksomhed falder indenfor Organisationens  

 Rammer eller Funktioner, saadanne Rettigheder eller Forpligtelser, som maatte  

 blive overdraget til Organisationen ved international Overenskomst eller ved  

 gensidige Overenskomster, der kan godkendes af begge de respektive  

 Organisationers kompetente Forsamlinger.
 Ændringer.
 Artikel 73.
 Teksten til Forslag til Ændringer i nærværende Statutter skal meddeles  

 Medlemmerne af Generaldirektøren mindst seks maaneder, før de forelægges  

 Sundhedsforsamlingen. Ændringer træder i kraft med Hensyn til alle Medlemmer,  

 naar de er vedtaget med to Trediedels Majoritet af Sundhedsforsamlingen og  

 ratificeret af to Trediedele af Medlemmerne i Overensstemmelse med deres  

 forfatningsmæssige Praksis.
 Fortolkning.
 Artikel 74.
 Nærværende Statutters Tekster paa Kinesisk, Engelsk, Fransk, Russisk og  

 Spansk skal have samme Gyldighed.
 Artikel 75.
 Ethvert Spørgsmaal og enhver Tvistighed vedrørende Fortolkningen af disse  

 Statutter, som ikke kan afgøres ved Forhandling eller af  

 Sundhedsforsamlingen, skal forelægges den internationale Domstol i  

 Overensstemmelse med Domstolens Statutter, medmindre Sagens Parter bliver  

 enige om en anden Afgørelsesmaade.
 Artikel 76.
 Med bemyndigelse af De forenede Nationers Plenarforsamling eller efter  

 Bemyndigelse i Henhold til en eventuel Overenskomst mellem Organisationen og  

 De forenede Nationer, kan Organisationen anmode den internationale Domstil om  

 Responsa med Hensyn til alle juridiske Spørgsmaal, der maatte opstaa indenfor  

 Organisationens Omraade.
 Artikel 77.
Generaldirektøren kan paa Organisationens Vegne give Møde for den  

 internationale Domstol i alle Sager, der maatte opstaa i Forbindelse med en  

 saadan Anmodning om Responsa.
Han skal ordne Sagens Forelæggelse for  

 Domstolen og træffe Aftale med Hensyn til Forelæggelse af de forskelige  

 Synspunkter i Sagen.
 Ikrafttræden.
 Artikel 78.
 Med Forbehold af Bestemmelserne i Kapitel III skal enhver Stat kunne  

 underskrive eller tiltræde nærværende Statutter.
 Artikel 79.
 Artikel 80.
 Nærværende Statutter træder i Kraft, naar de er ratificeret af seksogtyve  

 Medlemmer af De forenede Nationer i Overensstemmelse med Bestemmelserne i  

 Artikel 79.
 Artikel 81.
 I Overensstemmelse med Artikel 102 i De forenede Nationers Pagt skal De  

 forenede Nationers Generalsekretær indregistrere disse Statutter, naar de er  

 underskrevet uden Forbehold paa en Stats Vegne eller ved Indlevering af det  

 første Ratifikationsdokument.
 Artikel 82.
De forenede Nationers Generalsekretær meddeler de Stater, der har deltaget  

 i Oprettelsen af nærværende Statutter, Datoen for deres Ikrafttræden.
Han  

 meddeler dem ligeledes de Datoer, paa hvilke andre Stater har tiltraadt  

 Statutterne.
 Til Bekræftigelse af ovenstaaende har de dertil behørigt befuldmægtigede  

 Repræsentanter undertegnet disse Statutter.
Undertegnet i New York den 22. Juli 1946 i eet Eksemplar paa Kinesisk,  

 Engelsk, Franks, Russisk og Spansk, saaledes at Teksterne paa disse Sprog  

 skal have samme Gyldighed.
Originalteksterne deponeres i De forenede  

 Nationers Arkiv.
De forenede Nationers Generalsekretær vil sende bekræftede  

 Genparter til hver af de paa Konferencen repræsenterede Regeringer.
Aftale truffet mellem de Regeringer, der var repræsenteret paa Den  

 internationale Sundhedskonference Afholdt i New York fra 19. Juni til 22. Juli 1946.
Da de Regeringer, der var repræsenteret paa den internationale  

 Sundhedskonference, som sammenkaldtes af De forenede Nationers Økonomiske og  

 Social Raad til Møde i New York den 19. Juni 1946, er blevet enige om, at en international Organisation skal oprettes under  

 Navnet: Verdens-Sundhedsorganisationen, og i Dag har vedtaget Statutter for Verdens-Sundhedsorganisationen, samt  

 endvidere har besluttet, at der, indtil disse Statutter træder i Kraft og  

 Verdens-Sundhedsorganisationen oprettes i Henhold til Statutternes  

 Bestemmelser, skal nedsættes en Interimskommission, har de indgaaet følgende Overenskomst:
 1. Der nedsættes herved en Interimskommision for  

 Verdens-Sundhedsorganisationen bestaaende af følgende atten Stater, som skal  

 være berettiget til at udpege Kommissionens Medlemmer:
 Australien, Brasilen, Kanada, Kina, Ægypten, Frankrig, Indien, Liberia,  

 Meksiko, Holland, Norge, Peru, Den Ukrainske socialistiske Sovjetrepublik,  

 Det forenede Kongerige, De forenede Stater, Unionen af socialistiske  

 Sovjetrepublikker, Venezuela, Jugoslavien.
Hver af disse Stater skal udpege som Medlem af Interimskommissionen en  

 Person, der er fagligt kvalificeret paa Sundhedsvæsenets Omraade.
Medlemmerne  

 kan være ledsaget af Suppleanter og Raadgivere.
 2. Interimskommissionens Funktioner er:
 Ved gennemførelsen af denne Paragrafs Bestemmelser skal der tages behørigt  

 Hensyn til den internationale Sundhedskonferences Forhandlinger.
 3. Interimskommissionen kan nedsætte de Udvalg, den  

 skønner ønskelige.
 4. Interimskommissionen vælger sin Formand og andre  

 Embedsmænd, fastsætter selv sin Forretningsorden og raadfører sig med de  

 Personer, det maatte være nødvendigt for at fremme dens Arbejde.
 5. Interimskommissionen ansætter en Sekretær, som  

 skal:
6. Sekretæren skal efter Interimskommissionens  

 almindelige Bemyndigelse ansætte det fornødne faglige og administrative  

 Personale.
Ved disse Ansættelser skal han tage behørigt Hensyn til de i  

 Statutternes Artikel 35 angivne principper.
Han skal overveje det ønskelige i  

 at ansætte disponibelt Personel fra Folkeforbundets Sundhedsorganisation,  

l'Office International d'Hygiene Publique og UNRRA.s Sundhedsafdeling.  

 Han kan ansætte Embedsmænd og Specialister, der stilles til Raadighed af  

 Regeringerne.
Indtil hans Personale er ansat og organiseret, kan han gøre  

 Brug af den faglige og administrative Hjælp, som De forenede Nationers  

 Generalsekretær maatte stille til hans Raadighed.
7. Interimskommissionen holder sit første Møde i New  

 York umiddelbart efter Kommissionens Oprettelse og holder derefter Møder, saa  

 ofte det maatte være nødvendigt, dog mindst en Gang hver fjerde Maaned.
Ved  

 hvert Møde bestemmer Interimskommissionen, hvor dens næste Møde skal finde  

 Sted.
8. Interimskommissionens Udgifter betales af de  

 Midler, der stilles til Raadighed af De forenede Nationer, og  

 Interimskommissionen skal derfor træffe de nødvendige Aftaler med de  

 paagældende Myndigheder indenfor De forenede Nationer.
Dersom disse Midler er  

 utilstrækkelige, kan Kommssionen modtage Laan fra Regeringer.
Saadanne Laan  

 kan fradrages i de paagældende Regeringers Bidrag til Organisationen.
9. Sekretæren skal udarbejde Budgetforslag, og dette  

 gennemgaas og godkendes af Interimskommissionen, 10. Interimskommissionen skal give Beretning om sin  

 Virksomhed til Sundhedsforsamlingen i dennes første Samling.
 11. Interimskommissionen ophæves ved Beslutning af  

 Sundhedsforsamlingen i dennes første Samling, hvorefter Interimskommissionens  

 Aktiver og Arkiver, samt de af dens Personale, som maatte være nødvendigt,  

 overgaar til Organsationen.
 12. Denne Aftale træder i Kraft i Dag for alle  

 Underskriveres Vedkommende.
Til Bekræftelse har undertegnede Repræsentanter, der er behørigt  

 befuldmægtigede dertil, underskrevet denne Aftale paa Kinesisk, Engelsk,  

 Fransk, Russisk og Spansk.
Alle Teksterne har samme Gyldighed.
 Underskrevet i New York den 22. Juli 1946.
 Danmarks Ratifikationsdokumenter vedrørende foranstaaende Statutter og  

 Aftale er den 19. April 1948 deponeret hos De Forenede Nationers  

 Generalsekretær.
 Hvilket herved bringes til almindelig Kundskab, idet tilføjes, at  

 Statutterne ifølge Meddelelse fra Verdens-Sundhedsorganisationens  

 Interimskommission er traadt i Kraft den 7. April 194 efter at være blevet  

 ratificeret eller tiltraadt af 26 Medlemmer af De forenede Nationer.
 Indenrigsministeriet, den 15. Juni 1948.
J.
Smørum.
/T.
Wedel-Heinen.
 (* 1) De kinesiske, franske, russiske og spanske Tekster er her udeladt.
