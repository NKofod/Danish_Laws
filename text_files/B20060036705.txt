Bekendtgørelse  

 om Hovedstadens Teater I medfør af § 14 e i lov om teater, jf.  

 lovbekendtgørelse nr. 1003 af 29. november 2003, som ændret ved lov nr. 519  

 af  

 21. juni 2005, fastsættes:
Formål § 1.  

  

 Hovedstadens Teater er en selvejende institution, der har til formål at  

 støtte  

 driften af et antal teatre i hovedstadsområdet, der skal bidrage til at dække  

 teaterbehovet ved tilsammen at opføre et alsidigt og kvalitetspræget  

 repertoire  

 bestående af såvel ældre som nyere dramatiske værker samt bidrage til fremme  

 af  

 udvikling og nytænkning inden for teaterkunsten.
Tilskud § 2.  

  

 Staten kan yde tilskud til Hovedstadens Teater.
Statens bevilling fastsættes  

 på  

 de årlige finanslove.
Det er en forudsætning for statens tilskud til  

 Hovedstadens Teater, at institutionen overholder bestemmelserne i denne  

 bekendtgørelse.
Ledelsen af Hovedstadens Teater § 3.  

  

 Det  

 er en tilskudsforudsætning, at Hovedstadens Teater ledes af en bestyrelse på  

 6  

 medlemmer, der beskikkes af kulturministeren.
 Stk. 2.  

  

 De 6  

 medlemmer udpeges af kulturministeren og skal tilsammen repræsentere  

 juridiske,  

 ledelsesmæssige, økonomiske, markedsføringsmæssige og teaterfaglige  

 kompetencer.
 Stk. 3.  

  

 Blandt  

 medlemmerne udpeger kulturministeren en formand og en næstformand.
Stk. 4.  

  

 Beskikkelserne gælder for 4 år.
Umiddelbar genbeskikkelse kan kun finde sted  

 en  

 gang.
Den første bestyrelse for Hovedstadens Teater er beskikket fra den 1.  

 juli 2005 til og med den 31. december 2009.
 Stk. 5.  

  

 I tilfælde  

 af udtræden udpeges et nyt medlem for den resterende del af perioden.
 Stk. 6.  

  

 Bestyrelsen  

 sammensættes i overensstemmelse med lov om ligestilling mellem mænd og  

 kvinder  

 ved besættelse af visse bestyrelsesposter i den offentlige forvaltning.
 Stk. 7.  

  

 Bestyrelsen  

 tegnes af formanden og i dennes fravær af næstformanden.
 Stk. 8.  

  

 Bestyrelsen  

 fastsætter selv sin forretningsorden.
 Stk. 9.  

  

 Til  

 Hovedstadens Teater knyttes et sekretariat, som varetager administrationen af  

 Hovedstadens Teater.
Vedtægter § 4.  

  

 Hovedstadens Teater udarbejder vedtægter for institutionen.
 § 5.  

  

 Vedtægterne skal bl.a. indeholde bestemmelser om institutionens navn og  

 hjemsted, om formål, om budget, regnskab, revision og årsberetning, om  

 vedtægtsændringer og om forhold ved en eventuel ophørssituation.
 § 6.  

  

 Vedtægterne skal godkendes af Kunststyrelsen.
Bestyrelsens opgaver § 7.  

  

 Det  

 statslige tilskud til Hovedstadens Teater administreres af bestyrelsen for  

 Hovedstadens Teater.
Tilskud inden for Hovedstadens Teater kan ydes som  

 tilskud  

 til et teaters drift, tilskud til et teaters produktion og som tilskud til  

 husleje.
Stk. 2.  

  

 Bestyrelsen  

 træffer beslutning om, hvilke teatre der skal tilbydes at indgå i  

 Hovedstadens  

 Teater.
Bestyrelsen kan i den forbindelse træffe beslutning om teatres  

 indtræden eller udtræden af Hovedstadens Teater.
 Stk. 3.  

  

 Bestyrelsen  

 udarbejder strategiske udviklingsplaner for Hovedstadens Teater.
 Stk. 4.  

  

 Bestyrelsen  

 administrerer fra 1. juli 2007 billetformidlingsordningen for de teatre, der  

 modtager  

 tilskud fra Hovedstadens Teater i henhold til Bekendtgørelse om  

 formidlingstilskud til nedbringelse af billetpriser.
Resultataftaler § 8.  

  

 Hovedstadens Teater indgår flerårige resultataftaler med de enkelte  

 teaterbestyrelser på de teatre, der modtager tilskud til drift og tilskud til  

 produktion.
 Stk. 2.  

  

 I  

 resultataftalerne fastsættes størrelsen af tilskud til det enkelte teater.  

 Resultataftalerne  

 skal herudover blandt andet indeholde betingelser forbundet med tilskuddet,  

 teatrets kunstneriske profil, fastsættelse af institutionens resultatmål,  

 oplysninger om egenkapital, (værdi)belægningsprocenter og evaluering.  

 Aftalerne  

 kan desuden indeholde krav om, at teatrene anvender et fælles aktivitets- og  

 økonomistyringssystem, fælles revisor m.v.
 Stk. 3.  

  

 Justering  

 af resultataftalen i aftaleperioden kan finde sted én gang årligt.
 Midler til udvikling og nytænkning m.v.
 § 9.  

  

 Hovedstadens Teater træffer beslutning om fordeling af de særligt afsatte  

 midler til udvikling og nytænkning inden for teaterkunsten.
Stk. 2.  

  

 En  

 væsentlig del af midlerne til nytænkning og udvikling fordeles i forbindelse  

 med udarbejdelsen af de flerårige resultataftaler mellem Hovedstadens Teater  

 og  

 det enkelte teater.
Der skal ved fordelingen blandt andet lægges vægt på de  

 særlige profiler, der er aftalt for de enkelte teatre.
 Stk. 3.  

  

 Hovedstadens Teater kan endvidere afsætte midler til løbende fordeling til  

 særligt risikable satsninger for eksempel i form af underskudsgaranti eller  

 til  

 andre særlige initiativer.
Kapitalindskud § 10.  

  

 Hovedstadens Teater træffer beslutning om kapitalindskud til teatre, der  

 modtager tilskud til drift og tilskud til produktion.
Stk. 2.  

  

 Til  

 nyoptagne teatre i Hovedstadens Teater kan der ydes kapitalindskud til  

 etablering af egenkapital.
Tilsvarende kan der ydes kapitalindskud ved  

 lederskifte og ved overgang til en ny aftaleperiode.
 Stk.3.  

  

 Kapitalindskud  

 kan i øvrigt anvendes i særlige tilfælde, hvor et teater i ordningen for  

 eksempel  

 på grund af særlige initiativer har tabt hele eller så stor en del af sin  

 egenkapital, at det i en længere periode i væsentligt omfang vil blokere  

 teaterselskabets mulighed for at realisere den forudsatte teatervirksomhed.  

 Kapitalindskud kan i sådanne tilfælde ydes i form af ansvarlig lånekapital.
Tilbageførselsordningen § 11.  

  

 Hovedstadens Teater kan træffe beslutning om, at driftsoverskud over en vis  

 størrelse hos teatre, der modtager tilskud til drift og tilskud til  

 produktion  

 delvist skal tilbageføres til Hovedstadens Teater og indgå i de særligt  

 afsatte  

 midler til nytænkning og udvikling inden for teaterkunsten samt til  

 kapitalindskud.
 Stk. 2.  

  

 Den årlige  

 tilbageførsel sker, hvis det enkelte teater som minimum har et driftsoverskud  

 af en nærmere fastsat størrelse, jf. stk. 3. Der kan kun ske  

 tilbagebetaling  

 fra et teater med en positiv egenkapital på minimum 300.000 kr.  

 Tilbagebetaling  

 kan aldrig overstige det modtagne tilskud.
 Stk. 3.  

  

 Hovedstadens  

 Teater fastsætter forud for hver aftaleperiode størrelsen på det  

 driftsoverskud,  

 der som minimum skal realiseres, førend der skal ske tilbageførsel.
 Stk. 4.  

  

 Hovedstadens Teater kan herudover fastsætte nærmere vilkår for  

 tilbageførselsordningen.
Bygninger § 12.  

  

 Hovedstadens Teater ejer eller lejer de teaterbygninger, til hvis drift der  

 ydes støtte.
Hovedstadens Teater udfærdiger nærmere regler for ejerforholdene  

 vedrørende inventar i teaterbygningerne.
 § 13.  

  

 Hovedstadens Teater har ansvaret for den udvendige vedligeholdelse af de  

 teatres bygninger, der modtager tilskud til drift og tilskud til produktion,  

 i  

 det omfang dette ikke påhviler bygningsejerne.
Stk. 2.  

  

 Det enkelte  

 teater har ansvaret for teatrets daglige drift og den indvendige  

 vedligeholdelse.
Hovedstadens Teater skal føre tilsyn med, at der sker en  

 forsvarlig drift og indvendig vedligeholdelse af de enkelte teaterbygninger.
Udpegning af bestyrelser og teaterledere på de enkelte  

 teatre § 14.  

  

 De  

 enkelte teatre, som modtager tilskud til drift og tilskud til produktion,  

 ledes  

 af en bestyrelse på op til 6 medlemmer, der beskikkes af Hovedstadens Teater.  

 Teaterbestyrelsen er teatrets øverste ledelse.
Stk. 2.  

  

 Teatrets  

 hjemstedskommune kan indstille 1 medlem til bestyrelsen.
Teatrets  

 medarbejdere  

 indstiller 1 medlem til bestyrelsen.
Bestyrelsen for Hovedstadens Teater  

 udpeger de øvrige 4 medlemmer af bestyrelsen.
Stk. 3.  

  

 Medlemmerne  

 af bestyrelsen skal tilsammen repræsentere juridiske, ledelsesmæssige,  

 økonomiske,  

 markedsføringsmæssige og teaterfaglige kompetencer.
Der skal endvidere sikres  

 en lokal forankring af bestyrelsen.
 Stk. 4.  

  

 Blandt  

 medlemmerne udpeger Hovedstadens Teater en formand og en næstformand.
Stk. 5.  

  

 Beskikkelserne gælder for 4 år.
Umiddelbar genbeskikkelse kan kun finde sted  

 en  

 gang.
Dette gælder dog ikke for det medlem, der er indstillet af teatrets  

 medarbejdere.
 Stk. 6.  

  

 I tilfælde  

 af udtræden udpeges et nyt medlem for den resterende del af perioden.
 Stk. 7.  

  

 Bestyrelsen  

 sammensættes i overensstemmelse med lov om ligestilling mellem mænd og  

 kvinder  

 ved besættelse af visse bestyrelsesposter i den offentlige forvaltning.
 Stk. 8.  

  

 Bestyrelsen  

 tegnes af formanden og i dennes fravær af næstformanden.
 Stk. 9.  

  

 Bestyrelsen  

 fastsætter selv sin forretningsorden.
§ 15.  

  

 Bestyrelsen for Hovedstadens Teater udpeger teaterlederen eller  

 teaterledelsen  

 for de teatre, som modtager tilskud til drift og tilskud til produktion.
Det  

 er  

 således bestyrelsen for Hovedstadens Teater, der forestår  

 ansættelsesproceduren  

 og med udgangspunkt i teatrets kunstneriske profil træffer beslutning om  

 ansættelse af den kunstneriske teaterleder eller -ledelse på det enkelte  

 teater.
Teaterlederen eller teaterledelsen ansættes herefter på det enkelte  

 teater og har således det enkelte teater som ansættelsesmyndighed.
Stk. 2.  

  

 Det er en  

 betingelse for, at et teater kan modtage tilskud til drift og tilskud til  

 produktion som en del af Hovedstadens teater, at teaterlederen eller  

 teaterledelsen ansættes for en tidsbegrænset periode.
Teaterlederen eller  

 teaterledelsen ansættes for en periode på 4 år med mulighed for forlængelse  

 en  

 gang, uden at stillingen slås op, for en periode på maks. 4 år.  

 En teaterleder eller teaterledelse kan maksimalt være ansat i 12 år.
 Stk. 3.  

  

 En  

 bestyrelse for et teater, der modtager tilskud til drift og tilskud til  

 produktion, kan indstille til bestyrelsen for Hovedstadens Teater, at  

 teaterlederen eller ledelsen afskediges.
 § 16.  

  

 Teaterlederen er teatrets kunstneriske leder og har over for teatrets  

 bestyrelse og inden for rammerne af den resultataftale, som teatret indgår  

 med  

 Hovedstadens Teater, ansvaret for teatrets daglige drift og administration.  

 Der  

 må ikke uden kulturministerens godkendelse gøres indskrænkninger i  

 teaterlederens ret til frit og uafhængigt at træffe bestemmelse om  

 repertoire,  

 engagement og øvrige kunstneriske spørgsmål, jf. teaterlovens § 31,  

 stk. 2.
Budget, Regnskab og Revision § 17.  

  

 Hovedstadens Teaters budgetter og regnskaber følger teatersæsonen og går fra  

 1.  

 juli til 30. juni.
 Stk. 2.  

  

 Hovedstadens Teater skal vedrørende budget, regnskab og revision følge  

 reglerne  

 i bekendtgørelse om budget, regnskab og revision for tilskudsmodtagere, som  

 modtager tilskud fra Kulturministeriet i henhold til teaterloven, jf.  

 bekendtgørelse nr. 346 af 12. maj 2003.
Ikrafttræden § 18.  

  

 Bekendtgørelsen træder i kraft den 15. maj 2006.
 Stk. 2.  

  

 Fra den 1.  

 maj 2006 til og med den 30. juni 2007 overtager Hovedstadens Teater  

 administrationen  

 og de forpligtigelser, som Det Storkøbenhavnske Teaterfællesskab hidtil har  

 forestået i forhold til teaterabonnementsordningen i henhold til  

 bekendtgørelse  

 nr. 328 af 27. maj 1991 om den landsdækkende teaterabonnementsordning.
 Stk. 3.  

  

 Bekendtgørelse nr. 767 af 12. oktober 1999 om Det Storkøbenhavnske  

 Teaterfællesskab  

 og bekendtgørelse nr. 646 af 24. juni 2005 om bestyrelsen for Hovedstadens  

 Teater ophæves med virkning fra den 15. maj 2006.
