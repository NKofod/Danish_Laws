 Landsskatteretskendelse af 3/12 2003 vedr. afgiftspligt af  

 emballage.
 Klagen vedrører spørgsmålet, om emballage indeholdende  

 koncentrat til fremstilling af læskedrikke med kulsyre er  

 emballageafgiftspligtig efter emballageafgiftslovens § 1, stk. 1, nr. 3.
Landsskatterettens  

 afgørelse ToldSkat regionens afgørelse ændres.
Sagens oplysninger Klageren er en virksomhed, der producerer og sælger øl og  

 læskedrikke både til hjemmemarkedet og til eksport.
Klageren leverer bl.a.  

 koncentrat til fremstilling af læskedrikke tilsat kulsyre i postmix-anlæg på  

 restauranter, værtshuse og lignende.
Koncentratet, der er uden tilsat kulsyre  

 og vand, bliver leveret i emballage af BIB-bokstypen (Bag in Boks) på  

 henholdsvis 5, 10 og 20 liters rumindhold.
BIB-boksene består af en pose med påsvejset studs, en  

 støvhætte til at montere plastposens studs samt en papæske til at omslutte  

 posen.
På bryggeriet bliver plastposen påfyldt sodavandskoncentratet,  

 hvorefter  

 posens påfyldningsstuds lukkes med en støvhætte.
Posen bliver lukket inde i  

 en  

 papæske, der lukkes med tape og påsættes en etikette med angivelse af æskens  

 drikkevareindhold samt instruktion om blandingsforhold.
Hos brugeren bliver  

 forseglingen på papæsken åbnet, hvorefter posens påfyldningsstuds og låg  

 hives  

 ud af  

    

  

 æsken og påmonteres en  

 slangekobling fra brugerens postmix-anlæg.
Posens indhold bliver herefter  

 oppumpet og tilført kulsyre samt vand.
De benyttede plastposer består af  

 henholdsvis forarbejdet nylonlaminat og polyethylen.
Posernes vægt er oplyst  

 til at være henholdsvis 56 g for en 5 liters pose og 82 g for en 10 liters  

 pose.
 Klageren har om papæsken oplyst, at æsken indeholder 16,7 %  

 genbrugspap og vejer for en 5 liters æske 184 g og for en 10 liters æske 236  

 g.  

 Klageren har om tape og etikette oplyst denne til at være 2 g pr. emballage.
 Af nyhedsbrevet Afgift af emballager fra 1. januar 1999,  

 november 1998, fremgår af bilag 1, Beskrivelse af varer, hvis emballage er  

 omfattet af vægtafgiften følgende:
2. Saft og most samt koncentrater, der anvendes til  

 fremstilling heraf, f.eks. juice (pos. 2009) og sammensatte tilberedninger  

 til  

 fremstilling af limonader (pos. 2106). Af nyhedsbrevets bilag 4, Definitioner og begreber vedr.  

 emballageafgift fremgår følgende:
Den endelige forbruger eller bruger kan være både en privat  

 person og en virksomhed.
Eksempelvis er en virksomhed, der indkøber varer til  

 brug i virksomheden, den endelige bruger, uanset om varerne bruges i egen  

 virksomhed  

 eller bruges som led i levering af en serviceydelse (frisør, hotel,  

 rengøring,  

 værksted o.l.) ( ) Ved salgsemballage (primær emballage) forstås emballage, der  

 er udformet på en sådan måde, at den på salgssteder udgør en salgsenhed for  

 den  

 endelige bruger eller forbruger. ( ) ToldSkat regionens  

 afgørelse BIB-boksene på henholdsvis 5 og 10 liter er anset for  

 omfattet af emballageafgiftslovens § 1, stk. 1, nr. 3. Der er derfor  

 efteropkrævet i alt 444.631 kr. i emballageafgift efter  

 emballageafgiftslovens  

 § 2, stk. 3, for BIB-bokse af disse typer solgt i perioden 1. januar 1999  

  31.  

 august 2001.
BIB-boksene må betegnes som salgsemballage, der indeholder  

 et læskedrikskoncentrat omfattet af emballageafgiftslovens § 1, stk. 1, nr.  

 3.  

 Der er henvist til definitionerne af henholdsvis salgsemballage og den  

 endelige  

 forbruger/bruger som anført i bilag 4 til nyhedsbrevet Afgift af  

 emballager  

 fra 1. januar 1999.
Den endelige forbruger/bruger er i dette tilfælde  

 indehaveren af postmix-anlægget, der køber BIB-boksene til efterfølgende  

 bearbejdning.
Indholdet i BIB-boksene svarer til definitionen i  

 emballageafgiftslovens § 1, stk. 1, nr. 3, som nærmere beskrevet i  

 nyhedsbrevet  

 Afgift af emballager fra 1. januar 1999 bilag 1, pkt. 2.  

 Indholdet med  

 tilsætning af vand og kuldioxid frembringer således en smag, der er  

 karakteristisk for en bestemt drikkevare.
Koncentraterne med tilsætninger  

 leveres således til kunden som produkter, der alle er mærkevarer, som også  

 kan  

 købes på flaske.
Koncentratet er omfattet af EUs kombinerede  

 nomenklatur,  

 jævnfør de forklarende bemærkninger til pos. 2106, punkt 7.
For så vidt angår emballagens status i relation til  

 indholdets færdiggrad, er dette ikke relevant, idet BIB-boksene med indhold  

 er  

 omfattet af loven.
Der er ikke hjemmel i loven til at afgiftsfritage for  

 emballage til halvfabrikata, ligesom der ikke kan udledes modsætningsvise  

 konklusioner af lovens § 1, stk. 1, nr. 2.
Ved udarbejdelse af lovbekendtgørelse nr. 726 af 7. oktober  

 1998 har det endvidere ikke været lovgivers hensigt at afgiftsfritage  

 emballage  

 med et rumindhold under 20 liter indeholdende læskedrikskoncentrat uden  

 tilsat  

 kulsyre.
Detailsalgspakninger til disse koncentrater har i den tidligere  

 emballageafgiftslov (lovbekendtgørelse nr. 623 af 30. juni 1994) været  

 afgiftspligtige, og dette har fortsat været gældende efter den nævnte  

 lovbekendtgørelse.
I denne forbindelse er der ligeledes henvist til  

 vejledning  

 af januar 1990 om afgift af detailsalgspakninger.
Klagerens påstand og  

 argumenter Klagerens repræsentant har fremsat påstand om, at der ikke  

 skal ske opkrævning af emballageafgift for den omhandlede emballage.
Det er anført, at emballagen ikke er omfattet af  

 emballageafgiftslovens § 1, stk. 1, nr. 3. Bestemmelsen omfatter ikke  

 emballage  

 indeholdende koncentrater til fremstilling af læskedrikke tilsat kulsyre.  

 Bestemmelsen omfatter alene emballager til koncentrater til fremstilling af  

 saft og most samt de produkter, der i øvrigt er omfattet af den pågældende  

 bestemmelse, dvs. produkter uden tilsat kulsyre.
Det endelige produkt i form  

 af  

 læskedrik med tilsat kulsyre er derimod omfattet af lovens § 1, stk. 1, nr.  

 2.  

 Af denne bestemmelse fremgår det imidlertid ikke, at koncentrater til  

 fremstilling af sådanne varer også er omfattet af afgiftspligten.
 Det forhold, at et produkt er omfattet af definitionen på  

 koncentrater i EUs kombinerede nomenklatur position 2106, medfører  

 ikke, at  

 produktets emballage dermed er omfattet af emballageafgiftsloven, da dette  

 yderligere kræver, at det pågældende produkt også er nævnt direkte i selve  

 emballageafgiftsloven, hvilket ikke er tilfældet her.
 Den omstændighed, at der ikke i forbindelse med lovændringen  

 i 1998 fra lovgivers side positivt har været tilsigtet en ændring i forhold  

 til  

 den tidligere gældende lov, kan ikke tillægges betydning, idet den senere  

 gældende lovtekst er klar og entydig i forhold til sagens problemstilling.
Landsskatterettens  

 bemærkninger og begrundelse Af den tidligere gældende lovbekendtgørelse nr. 623 af 30.  

 juni 1994 om afgift af visse detailsalgspakninger og visse poser af papir  

 eller  

 plast m.v. fremgår af § 1, nr. 2 og 4, følgende:
 Der svares afgift til statskassen af detailsalgspakninger  

 til følgende varer:
( ) 2)  

 	  

    

 Mineralvand, limonade  

 og lignende alkoholfri læskedrikke samt koncentrater, der anvendes til  

 fremstilling af sådanne drikke.
( ) 4)  

 	  

    

 Saft og most samt  

 koncentrater, der anvendes til fremstilling heraf.
( ) Af lovbekendtgørelse nr. 726 af 7. oktober 1998 om afgift af  

 visse emballager, poser, engangsservice og pvc-folier, der trådte i kraft 1.  

 januar 1999 fremgår af § 1, nr. 2 og 3, følgende:
 Der svares afgift til  

 statskassen af salgsemballager og multipak med et rumindhold på under 20 i  

 til  

 følgende varer:
( ) 2)  

 	  

    

 Mineralvand, limonade  

 og andre varer, som er tilsat kulsyre, henhørende under position 2201 og 2202  

 i  

 EU's kombinerede nomenklatur.
3)  

 	  

    

 Mineralvand, limonade  

 og andre varer, som ikke er tilsat kulsyre, henhørende under position 2201 og  

 2202, saft og most samt koncentrater, der anvendes til fremstilling heraf,  

 (...). Af EU's kombinerede nomenklatur position 2106, fremgår  

 følgende:
Tilberedte næringsmidler, ikke  

 andetsteds tariferet Af de forklarende bemærkninger til denne position, fremgår  

 af punkt 7, følgende:
Sammensatte tilberedninger,  

 ikke-alkoholholdige eller alkoholholdige (undtagen tilberedninger på basis af  

 lugtstoffer), af den art der anvendes til fremstilling af forskellige  

 ikke-alkoholholdige eller alkoholholdige drikkevarer.
Tilberedningerne  

 indeholder  

 (helt eller delvist) samtlige smags- og aromastoffer, som er karakteristiske  

 for en bestemt drikkevare.
Som følge deraf vil drikkevaren kunne fremstilles  

 alene ved at blande ekstrakten med vand, vin eller alkohol, eventuelt med  

 tilsætning af sukker eller kuldioxid.
Nogle af disse tilberedninger er  

 fremstillet  

 specielt til husholdningsbrug; de anvendes også i udstrakt grad i  

 drikkevareindustrien for at undgå unødig transport af større mængder vand  

 eller  

 alkohol.
I den form er disse tilberedninger ikke bestemt til direkte  

 anvendelse  

 som drikkevarer, og de kan derved adskilles fra drikkevarer henhørende under  

 kap. 22. Af EU's kombinerede nomenklatur position 2201, fremgår  

 følgende:
Vand, herunder naturligt eller  

 kunstigt mineralvand, og vand tilsat kulsyre, ikke tilsat sukker eller andre  

 sødemidler og ikke aromatiseret; is og sne Af EU's kombinerede nomenklatur position 2202, fremgår  

 følgende:
Vand, herunder mineralvand og  

 vand tilsat kulsyre, tilsat sukker eller andre sødemidler eller aromatiseret,  

 og andre ikke-alkoholholdige drikkevarer, undtagen frugt- og grøntsagssafter  

 henhørende under pos. 2009 Det lægges til grund, at de omhandlede BIB-bokse indeholder  

 et koncentrat, der anvendes til fremstilling af læskedrikke ved tilsætning af  

 vand og kulsyre.
Det færdige produkt anses for henhørende under EU's  

 kombinerede nomenklatur position 2202.
 BIB-boksene findes at være salgsemballage som anført i  

 emballageafgiftslovens § 1. Der er herved henset til, at emballagen er  

 udformet  

 på en sådan måde, at de udgør en salgsenhed for den endelige bruger, der i  

 denne sammenhæng er de restauratører mv., der anvender et såkaldt  

 postmix-anlæg, hvor indholdet af BIB-boksene blandes med vand og tilsættes  

 kulsyre.
I overensstemmelse hermed er det herefter afgørende for  

 spørgsmålet, om BIB-boksene er emballageafgiftspligtige, om selve  

 koncentratet  

 og ikke det endelige produkt i form af kulsyreholdigt læskedrik, er omfattet  

 af  

 en af de i emballageafgiftslovens § 1, opregnede varegrupper.
Koncentratet må  

 anses at henhøre under position 2106 i EU's kombinerede nomenklatur, jævnfør  

 de  

 forklarende bemærkninger til denne position, punkt 7.
Koncentratet findes ikke at være omfattet af  

 emballageafgiftslovens § 1, således som bestemmelsen har været formuleret  

 siden  

 den 1. januar 1999. Lovens § 1, nr. 2, omhandler alene varer, der er tilsat  

 kulsyre, henhørende under position 2201 og 2202, men ikke koncentrater til  

 fremstilling heraf.
Lovens § 1, nr. 3, omhandler alene varer, som ikke er  

 tilsat kulsyre henhørende under position 2201 og 2202, saft og most samt  

 koncentrater, der anvendes til fremstilling heraf.
Der er her tale om et  

 koncentrat til fremstilling af en vare, der er tilsat kulsyre.
 Koncentratet findes ligeledes ikke at være omfattet af nogle  

 af de andre nævnte varegrupper i lovens § 1. Som følge heraf er BIB-boksene  

 ikke afgiftspligtige efter emballageafgiftsloven.
 Der gives derfor medhold i den fremsatte påstand.
