Skriftlig fremsættelse (13. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om afgift af  

 naturgas og bygas og lov om afgift af stenkul, brunkul og koks mv.  

 (Forlængelse af den midlertidige lempelse for gasbaseret decentral  

 kraftvarme og justering af reglerne for afgift af affaldsvarme).
(Lovforslag nr.
L 42).
Dette lovforslag indeholder to  

 elementer.
Det foreslås for det første, at den midlertidige  

 lempelse af reglerne for beregning af naturgasafgiften for gasbaseret  

 decentral kraftvarme forlænges uændret indtil videre.
Lempelsen  

 udløber efter gældende regler 31. december 1999.
 Den midlertidige lempelse hænger sammen med  

 forhøjelsen af afgiften på naturgas, der blev vedtaget i  

 sommeren 1997 og sat i kraft 1. september 1998 efter EU-Kommissionens  

 godkendelse.
 Det var hensigten, at forhøjelsen af afgifterne  

 på naturgas ikke skulle have virkning for forbrugerne, men at den  

 højere afgift på gas alene skulle reducere gassselskabernes  

 ekstraordinært store dækningsbidrag ved salg af gas.
Det ekstraordinært store dækningsbidrag   den  

 såkaldte »skyggeafgift«   fremkom ved, at gas  tidligere var fritaget  

 for eller belagt med lav afgift.
Dette var ikke kommet forbrugerne til gode,  

 fordi gasselskaberne kunne sælge gassen til en pris som om der var  

 afgift på uden, at man mistede konkurrenceevne i forhold til  

 afgiftsbelagt olie mv.
Forbrugerne oplevede derfor ingen prisforskel mellem  

 gas og olie.
I modsætning til en egentlig afgift tilfalder  

 »skyggeafgiften« imidlertid ikke statskassen men gasselskaberne.
 Der viste sig imidlertid behov for en særlig  

 lempelse, fordi der kan være forskel i den måde,  

 gasmængderne bliver fordelt mellem eltarif og varmetarif i kontrakterne  

 mellem kraftvarmeværkerne og gassælgerne, og den måde  

 gassen i afgiftsmæssig henseende fordeles mellem afgiftsfri gas til  

 elfremstilling og afgiftspligtig gas til varmefremstilling.
 Hvis lempelsen ikke var blevet gennemført, ville  

 ændringerne i gasafgiftssatsen kunne have ført til, at  

 varmepriserne var steget, hvilket som nævnt ikke var hensigten med  

 afgiftsforhøjelsen, der alene sigtede på at reducere  

 »skyggeafgiften«.
Lempelsen er teknisk set ikke optimal og vil ikke  

 nødvendigvis passe ind i et mere sammenhængende afgiftssystem  

 på kraftvarmeområdet.
Regeringen arbejder fortsat på at  

 fremsætte forslag om et sådant system, og lempelsen vil blive  

 ophævet, når dette indføres.
Lempelsen består i, at kraftvarmeværkerne til  

 en vis grænse kan vælge at betale afgift af den gasmængde,  

 der efter gaskontrakterne går til varmefremstilling.
For et  

 gennemsnitligt gasbaseret kraftvarmeværk medfører lempelsen, at  

 afgiften nedsættes med ca. 250 kr. inkl. moms for en varmekunde i et  

 typisk parcelhus.
Det foreslås for det andet, at reglerne for afgiften  

 af affaldsvarme ændres, så det bliver muligt at opnå  

 godtgørelse for afgiften af affaldsvarme, når modtagere af  

 affaldsvarme anvender varmen til fremstillingen af afgiftspligtig  

 elektricitet.
Hidtil har der alene været fritagelse fra  

 affaldsvarmeafgiften såfremt elektricitet og affaldsvarme blev  

 fremstillet på samme værk.
Denne forskelsbehandling har ikke  

 været tilsigtet.
Det foreslås, at de ændrede regler for  

 afgiften af affaldsvarme får virkning tilbage fra 1. januar 1999, hvor  

 denne afgift trådte i kraft.
 Det samlede forslag har ingen væsentlige samlede  

 virkninger for provenu, miljø og administration, da der er tale om  

 hhv. en forsættelse af de gældende regler for naturgas og  

 opretning af en utilsigtet effekt af de gældende regler for  

 affaldsvarme.
 I det jeg i øvrigt henviser til  

 bemærkningerne i lovforslaget, skal jeg anbefale det til Tingets  

 velvillige behandling.
