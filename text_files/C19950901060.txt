1. Hvem kan komme i betragtning? Hvis du endnu ikke er mødt til værnepligtstjeneste i forsvaret,  

 redningsberedskabet eller som militærnægter, kan du søge om at få tilladelse  

 til at aftjene værnepligten ved bistandsarbejde i et udviklingsland.
For at få tilladelse kræves - at du er fundet egnet eller begrænset egnet af en session, - at du er egnet til at udføre det bistandsarbejde, der er behov for på  

 det pågældende tidspunkt, og - at du har afsluttet en relevant faglig uddannelse.
 Du skal derfor gennemgå en bedømmelse af dine faglige og personlige  

 kvalifikationer for at udføre bistandsarbejde.
Denne bedømmelse foretages af Mellemfolkeligt Samvirke Borgergade 10-14 1300 København K Telefon: 33 32 62 44 Du kan få alle oplysninger om bistandsarbejde ved henvendelse til  

 Mellemfolkeligt Samvirke.
Her kan du også få et særligt skema, som din  

 ansøgning skal skrives på.
2. Ansøgning Du skal sende ansøgningen om tilladelse til at udføre bistandsarbejde i et  

 udviklingsland til Mellemfolkeligt Samvirke inden 4 uger  efter, du  

 har modtaget indkaldelsesordre til aftjening af værnepligt i forsvaret,  

 redningsberedskabet eller som militærnægter.
3. Udsættelse Det er en fordel, at Mellemfolkeligt Samvirkes bedømmelse af dine  

 kvalifikationer først sker, når du er færdig med din uddannelse.
 Hvis du ønsker at udføre bistandsarbejde i et udviklingsland, skal du  

 derfor - så vidt muligt - udnytte muligheden for at få udsættelse med  

 værnepligtstjeneste, indtil din uddannelse er færdig, før du sender  

 ansøgningen til Mellemfolkeligt Samvirke.
Hvis Mellemfolkeligt Samvirke på det tidspunkt, hvor du søger om at udføre  

 bistandsarbejde, ikke anser dig for egnet til bedømmelse, og du ikke  

 tilbagekalder din ansøgning, kan du få yderligere udsættelse med  

 værnepligtstjenesten.
Den myndighed, der har indkaldt dig, kan give dig denne  

 udsættelse.
Udsættelsen gives først og fremmest for, at du kan få den  

 nødvendige arbejdserfaring efter afslutningen af din uddannelse og kan af  

 praktiske grunde højst gives i 14 måneder.
Du kan få en sådan udsættelse een  

 gang. Ønsker du ikke udsættelse, må du kalde din ansøgning tilbage.
4. Tilladelse Selve tilladelsen til at opfylde værnepligten ved udførelsen af  

 bistandsarbejde i et udviklingsland gives af Indenrigsministeriets  

 Militærnægteradministration.
Når du har fået tilladelsen til at aftjene værnepligten på denne måde, er  

 det normalt en betingelse for at opretholde den, - at en forberedende uddannelse eller udsendelse til bistandsarbejdet sker  

 inden 1 år efter udløbet af det halvår, hvori tilladelsen er givet, - at du ikke udebliver fra den forberedende uddannelse eller fra  

 udsendelsen til bistandsarbejdet, og - at den forberedende uddannelse ikke afbrydes.
 Hvis du ikke får tilladelse til at udføre bistandsarbejde, kan du ikke  

 ansøge herom igen.
5. Tjenestetid Tjenestetiden er mindst 2 år.
Hertil kommer som nævnt en forberedende  

 uddannelse af indtil 3 måneders varighed, før bistandsarbejdet begynder.  

 Uddannelsen kan foregå såvel i Danmark som i udlandet.
Den omfatter  

 forholdene i udviklingslandene samt sprog.
6. Afbrydelse af bistandsarbejde Udfører du ikke bistandsarbejde i mindst 2 år, skal der tages stilling  

 til, om og i hvilket tidsrum du skal indkaldes til anden værnepligtstjeneste.
Denne afgørelse træffes af Værnepligtsnævnet.
Ved afgørelsen skal der  

 navnlig tages hensyn til, om afbrydelsen skyldes dine egne forhold.
7. Bevis for aftjent værnepligt Når bistandsarbejdet er afsluttet, modtager du et bevis på, at du har  

 aftjent din værnepligt.
