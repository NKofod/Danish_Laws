(Tiltrædelsesloven) (Tiltrædelsesakten) Protokol nr. 21 om fiskeriordningen for Norge De Høje Kontraherende Parter der erkender den meget store betydning, som fiskeriet har for Norge, der tager i betragtning, at fiskeriet og de industrier, der er knyttet  

 hertil, på grund af Norges særlige geografiske beliggenhed udgør en væsentlig  

 beskæftigelse for befolkningen på en stor del af kysterne, hvor andre  

 muligheder for beskæftigelse er begrænsede, der er sig bevidste betydningen, såvel for Norge som for Fællesskabet i  

 sin helhed, af at opretholde en tilfredsstillende befolkningsmæssig ligevægt  

 i de egne i Norge, der i væsentlig grad er afhængig af kystfiskeriet, og som  

 deler den norske regerings målsætning på dette område, bekræfter, at Norge inden for rammerne af Tiltrædelsesaktens artikel 101  

 har ret til at begrænse udøvelsen af fiskeri i farvandene, der henhører under  

 dets højhedsområde eller jurisdiktion, og som er beliggende inden for en  

 grænse på tolv sømil mellem Egernsund og grænsen mellem Norge og De  

 socialistiske sovjetrepublikkers Union, er enige om over for Fællesskabets institutioner at anbefale, at der ved  

 den undersøgelse, der er forudset i Tiltrædelsesaktens artikel 103, tages  

 særligt hensyn til de problemer, der rejser sig i Norge på fiskeriområdet,  

 såvel inden for rammerne af landets almindelige økonomi som af grunde, der  

 følger af landets særegne befolkningsmæssige og sociale struktur, og at  

 foranledige at de bestemmelser, der vil kunne træffes, bliver fastlagt i  

 overensstemmelse hermed; disse bestemmelser kan blandt andre foranstaltninger  

 indeholde en forlængelse ud over 31. december 1982 af undtagelsesordningen i  

 hensigtsmæssigt omfang og i henhold til regler, som nærmere fastsættes.
