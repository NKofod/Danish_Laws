 I medfør af §§ 3-3a og 9a-10 i lov om visse forhold på  

 telekommunikationsområdet, jf. lovbekendtgørelse nr. 398 af 13. maj 1992,  

 fastsættes:
Anvendelse og definition § 1.  Denne bekendtgørelse omfatter vilkårene for  

 etablering og drift af service 900-tjenester.
Herved forstås ydelser stillet  

 til rådighed via det offentlige telefonnet, hvor televirksomhederne tillige  

 varetager registrering af forbruget af ydelsen samt fakturering og opkrævning  

 for denne.
Tjenesterne udbydes via en særlig serie af telefonnumre, der  

 begynder med cifrene »90« (service 900-numre).
 § 2.  Bekendtgørelsen omfatter tillige grundlaget for  

 service 900-tjenesteudbydernes anvendelse af det offentlige net.
 Stk. 2.  Vilkårene for service 900-udbyderes tilslutning  

 til det offentlige telenet fastlægges i en skriftlig aftale mellem udbyderen  

 og televirksomheden.
 Stk. 3.  Televirksomheden kan som vilkår i en sådan  

 aftale stille krav om depositum eller anden sikkerhedsstillelse.
 Stk. 4.  Aftalevilkår og takstprincipper for  

 televirksomhedernes tjeneste skal godkendes af kommunikationsministeren.
 § 3.  Udbyderen af en service 900-tjeneste er  

 ansvarlig for, at der foretages anmeldelse af tjenesten, jf. § 6, at  

 vilkårene for udbud og markedsføring i kapitel 3 overholdes, og at udbudet  

 sker i overensstemmelse med kategoriseringsbestemmelserne i kapitel 4.
§ 4.  Service 900-tjenester udbydes til  

 televirksomhedernes telefonabonnenter.
Udbudet sker i det omfang, de  

 offentlige centralers udstyr i teknisk henseende giver mulighed for at spærre  

 og åbne for den enkelte telefonabonnents adgang til service 900-tjenester,  

 jf. §§ 18-20.
 Stk. 2.  Abonnenter tilsluttet offentlige  

 mobiltelefontjenester har adgang til service 900-tjenester på de i stk. 1  

 nævnte vilkår, jf. dog § 23.
§ 5.  Samtlige forhold over for telefonabonnenterne i  

 forbindelse med levering af service 900-tjenester varetages af  

 televirksomhederne.
En udbyder af service 900-tjenester får derfor ikke  

 kendskab til den enkelte bruger af tjenesten, medmindre den enkelte bruger  

 selv foranlediger dette.
Anmeldelse § 6.  Etablering og drift af service 900-tjenester  

 forudsætter, at udbyderen forinden har foretaget anmeldelse til det i § 24  

 omtalte nævn (Service 900-Nævnet) samt indgået en aftale med  

 televirksomheden, jf. § 2, stk. 2.
 Stk. 2.  Der skal foretages anmeldelse for hvert ønsket  

 service 900-nummer/gennemvalgsserie.
 Stk. 3.  Anmeldelsen skal indeholde følgende  

 oplysninger:
Stk. 4.  En anmeldelse er kun gyldig, hvis de  

 oplysninger, udbyderen har meddelt, til enhver tid er fuldstændige og  

 korrekte.
Hvis der indtræder ændring af de forhold, der er givet meddelelse  

 om i henhold til stk. 3, skal udbyderen således straks give Service  

 900-Nævnet meddelelse herom.
 Stk. 5.  Anmeldelsen i henhold til stk. 1-3 og  

 meddelelse om ændringer i henhold til stk. 4 sker ved benyttelse af et skema,  

 som er udarbejdet af Service 900-Nævnet.
 Stk. 6.  Anmeldelse og meddelelse om ændringer sker ved  

 televirksomhedernes mellemkomst.
 Stk. 7.  Service 900-Nævnet registrerer anmeldte service  

 900-tjenester.
 Stk. 8.  Et service 900-nummer/en gennemvalgsserie kan  

 kun anvendes til udbud af service 900-tjenester inden for samme kategori.
 § 7.  Oplysning om, hvem der er udbyder af en given  

 service 900-tjeneste, kan fås ved henvendelse til Service 900-Nævnet.
Vilkår for udbud og markedsføring § 8.  Service 900-tjenester må ikke indeholde ydelser,  

 der er omfattet af statens eneret på telefonitjenesten.
Der må således ikke  

 formidles tale direkte mellem forskellige abonnenter tilsluttet det  

 offentlige telefonnet, f.eks. ved telefonmøde eller viderestilling.
 § 9.  En service 900-tjeneste skal indeholde en samlet  

 ydelse, således at der ikke forudsættes foretaget yderligere opkald til  

 service 900-numre eller andre telefonnumre for at få den annoncerede ydelse  

 leveret.
 § 10.  Udbyderen af en service 900-tjeneste skal ved  

 annoncering og andre former for markedsføring informere tydeligt om følgende  

 forhold:
 Stk. 2.  Ved annoncering i trykte medier og ved  

 reklameindslag i TV skal udbyderens navn og adresse tydeligt angives.
 § 11.  Annonceringen og den øvrige markedsføring af en  

 service 900-tjeneste skal overholde principperne for god markedsføringsskik,  

 således som disse kommer til udtryk i markedsføringsloven og alment  

 accepterede reklameetiske normsæt og må herunder ikke være egnet til at  

 vildlede ved at indeholde urigtige, tvetydige eller overdrevne påstande om  

 forhold, der kunne tænkes at påvirke forbrugernes benyttelse af tjenesten.  

 Annonceringen og den øvrige markedsføring må heller ikke være egnet til at  

 vildlede ved at udelade væsentlige oplysninger om sådanne forhold.
 § 12.  Ved annoncering m.v. for tjenester i kategori I  

 og II skal de indholdsmæssige kriterier i § 17 respekteres, og det må ikke  

 anføres, at tjenesterne kun henvender sig til voksne personer.
 § 13.  Ved ethvert opkald til en service 900-tjeneste  

 skal udbyderen sikre, at der indledningsvist informeres om følgende forhold:
Stk. 2.  De i stk. 1 nævnte oplysninger skal gives inden  

 for de første 20 sekunder.
Udbyderen skal dog sikre, at der gives  

 telefonabonnenten en pause på mindst 3 sekunder, efter at de krævede  

 oplysninger er givet, og inden perioden på 20 sekunder er gået.
 Stk. 3.  For service 900-tjenester i kategori II og III  

 består taksering for de første 20 sekunder kun af trafikafgift.
§ 14.  Udbyderen skal sikre, at forbindelsen til  

 service 900-tjenesten afbrydes efter en passende periode set i forhold til en  

 naturlig brug af ydelsen.
Forbindelsen skal afbrydes senest efter 30  

 minutter.
 Stk. 2.  En televirksomhed kan undlade at opkræve  

 betaling på en serviceudbyders vegne for den del af et opkald, der måtte  

 overstige 30 minutter.
Kategorisering af service 900-tjenester § 15.  Udbud af service 900-tjenester kan kun ske  

 inden for følgende kategorier:
 Stk. 2.  Samtlige de i stk. 1 angivne beløb er inkl.  

 moms.
 § 16.  Uanset, at der efter § 15 ikke er adgang til  

 opkaldstaksering i kategori II, vil der i denne kategori dog kunne udbydes  

 opkaldstakserede tjenester, hvor takseringen pr. opkald ikke overstiger 50  

 kr., når der er tale om indsamlinger til religiøse samfund/menigheder, fonde,  

 foreninger, stiftelser og institutioner mv., som i medfør af ligningsloven er  

 godkendt til at modtage løbende ydelser med fradragsret for giveren.
 § 17.  For at en tjeneste kan henføres til kategori I  

 eller II, skal følgende indholdsmæssige kriterier være opfyldt:
 1. Tjenesten må i ingen henseende indeholde  

 beskrivelser af seksuelle eller erotiske forhold, kontaktformidling med  

 henblik på seksuelt samvær eller andre elementer af sådan karakter.
 2. Tjenesten må ikke indeholde beskrivelser af vold af  

 nogen art.
 3. Tjenesten må ikke indeholde spil og/eller  

 konkurrencer eller elementer heraf.
 4. Tjenesten må ikke i særlig grad være rettet mod  

 børn under 16 år og må endvidere ikke være uegnet for børn under 16 år.
Udbud, spærring og betaling § 18.  Service 900-tjenester i kategori I er alment  

 tilgængelige.
Det vil sige, at alle telefonabonnenter har adgang til disse  

 service 900-tjenester.
 Stk. 2.  Service 900-tjenester i kategori II er  

 umiddelbart tilgængelige for telefonabonnenter under de telefoncentraler, som  

 giver mulighed for spærring, jf. § 19.
 Stk. 3.  Service 900-tjenester i kategori III er kun  

 tilgængelige for de telefonabonnenter, som har anmodet deres televirksomhed  

 om at få etableret adgang hertil, jf. § 20. Tjenester i kategori III udbydes  

 kun til telefonabonnenter under de telefoncentraler, som giver teknisk  

 mulighed for abonnenters individuelle adgang til kategori III.
§ 19.  Den enkelte telefonabonnent kan efter anmodning  

 få sin telefonforbindelse spærret for adgang til service 900-tjenester, som  

 udbydes inden for kategori II.
Anmodningen fremsættes til abonnentens  

 televirksomhed.
Anmodningen bekræftes skriftligt.
 Stk. 2.  De omkostninger, som er forbundet med første  

 spærring i henhold til stk. 1, afholdes af televirksomheden.
 Stk. 3.  Omkostninger i forbindelse med efterfølgende  

 åbning/spærring afholdes af abonnenten.
§ 20.  Den enkelte telefonabonnent kan efter anmodning  

 få sin telefonforbindelse åbnet for adgang til service 900-tjenester, som  

 udbydes inden for kategori III.
Anmodningen fremsættes til abonnentens  

 televirksomhed.
Anmodningen bekræftes skriftligt.
 Stk. 2.  De omkostninger, som er forbundet med første  

 åbning af adgang i henhold til stk. 1, afholdes af televirksomheden.
 Stk. 3.  Omkostninger i forbindelse med efterfølgende  

 spærring/åbning afholdes af abonnenten.
 § 21.  Uanset bestemmelserne i §§ 19 og 20 kan  

 televirksomheden spærre for en telefonabonnents adgang til service  

 900-tjenester, hvis abonnenten ikke betaler for brugen heraf.
 Stk. 2.  Omkostningerne i forbindelse med spærring i  

 henhold til stk. 1 afholdes af abonnenten.
 Stk. 3.  Spærring i henhold til stk. 1 omfatter ikke  

 abonnentens adgang til den almindelige telefonitjeneste eller tjenester, som  

 udbydes i kategori I.
 Stk. 4.  Ved manglende betaling af trafikafgifter er  

 televirksomheden berettiget til at lukke for den almindelige  

 telefonitjeneste, jf. televirksomhedernes vilkår for telefonabonnement.
§ 22.  Betaling for forbrug af service 900-tjenester i  

 kategori II og III specificeres på telefonregningen som et samlet beløb.
Den  

 del af betalingen, der udgør trafikafgifter til televirksomhederne,  

 specificeres særskilt.
 Stk. 2.  Betaling for forbrug af service 900-tjenester i  

 kategori I specificeres ikke.
 § 23.  Abonnenter tilsluttet offentlige  

 mobiltelefonnet har adgang til service 900-tjenester i henhold til indgåede  

 aftaler herom mellem de pågældende netoperatører.
 Stk. 2.  De i stk. 1 nævnte aftaler skal godkendes af  

 kommunikationsministeren.
 Stk. 3.  I forbindelse med godkendelsen vil der blive  

 foretaget en tilpasning af de i §§ 15 og 16 anførte beløbsgrænser.
Service 900-Nævnet § 24.  Kommunikationsministeren nedsætter det i lovens  

 § 3a omhandlede nævn (Service 900-Nævnet) vedrørende service 900-tjenester.
 Stk. 2.  Nævnet består af tre medlemmer, der udpeges at  

 kommunikationsministeren for 4 år ad gangen.
 Stk. 3.  Nævnet har følgende opgaver:
 Stk. 4.  Afgørelser truffet af nævnet efter stk. 3, nr.  

 1-2, kan ikke indbringes for anden administrativ myndighed.
 Stk. 5.  Nævnets sekretariatsfunktion varetages af  

 Telestyrelsen.
 § 25.  Klager vedrørende overtrædelse af §§ 8-17  

 behandles af nævnet, jf. § 24, stk. 3, nr. 2.
 Stk. 2.  Nævnet kan i forbindelse med behandlingen af en  

 klagesag eller en sag, som det har taget op af egen drift, jf. § 24, stk. 3,  

 nr. 2, afkræve serviceudbyderen alle nødvendige oplysninger om tjenestens  

 drift og indhold.
 § 26.  Udbydes en service 900-tjeneste i strid med  

 bestemmelserne i denne bekendtgørelse, kan nævnet påbyde udbyderen af  

 tjenesten at foretage de fornødne ændringer.
 Stk. 2.  Ved afgørelsen af om en service 900-tjeneste  

 udbydes i strid med bestemmelserne i denne bekendtgørelse, kan nævnet lægge  

 vægt på, hvorledes tjenesten fremtræder i sit samlede udbud.
Stk. 3.  Hvis et påbud givet efter stk. 1 ikke  

 efterkommes, eller hvis der ikke foreligger en gyldig anmeldelse, jf. § 6,  

 stk. 4, kan nævnet pålægge vedkommende televirksomhed at lukke for adgang til  

 tjenesten.
Det pågældende service 900-nummer vil således ikke længere kunne  

 benyttes af vedkommende tjenesteudbyder.
§ 27.  Til dækning af omkostningerne ved  

 administrationen af denne bekendtgørelse betaler udbyderne af service  

 900-tjenester gebyrer, som fastsættes af P&T.
Gebyrerne opkræves af  

 Telestyrelsen.
 Stk. 2.  Til dækning af omkostningerne ved  

 administrationen af rykkerprocedurer kan Telestyrelsen opkræve rykkergebyrer,  

 som fastsættes af P&T.
 Stk. 3.  Ved manglende betaling af de i stk. 1-2 nævnte  

 gebyrer kan Telestyrelsen efter udsendelsen af 2. rykkerskrivelse, dog  

 tidligst 1 måned efter forfaldsdagen for det i stk. 1 nævnte gebyr,  

 foranledige lukning for adgang til den pågældende service 900-tjeneste.  

 Lukningen har samme virkning som beskrevet i § 26, stk. 3.
Straffebestemmelser § 28.  Med bøde straffes den, der ikke foretager  

 forskriftsmæssig anmeldelse, jf. § 6, og den, der ikke efterkommer et påbud  

 givet efter § 26, stk. 1.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter lovens § 10, stk.  

 2 pålægges selskabet som sådan bødeansvar.
Ikrafttræden § 29.  Bekendtgørelsen træder i kraft den 1. december  

 1992.
 Stk. 2.  Bekendtgørelse nr. 714 af 18. august 1992 om  

 service 900-tjenester ophæves.
