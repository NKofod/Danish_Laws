Bekendtgørelse om tilskud til ophugning  

 m.v. af industrifartøjer I medfør af § 3, nr. 1, § 7, § 9, stk. 1, § 10, stk. 1, § 11, § 12,  

 § 13, stk. 1, § 14, stk. 1, § 16, stk. 3 og § 18, stk. 3, i lov nr. 483 af  

 12. juni 1996 om strukturforanstaltninger vedrørende fiskerisektoren,  

 fastsættes:
 § 1. Ansøgning om tilskud til ophugning  

 m.v. af industrifartøjer indsendes til Direktoratet for  

 FødevareErhverv, som træffer afgørelse om tilskud  

 ifølge bekendtgørelse om tilskud til ophugning m.v. af  

 fiskerfartøjer samt nærværende bekendtgørelse.
 Stk. 2. Ansøgning om tilskud skal være  

 Direktoratet for FødevareErhverv i hænde senest den 1. februar  

 2001.
 § 2. Tilskud kan søges til ophugning m.v.  

 af fartøjer, hvis landingsværdi af fisk til ikke-konsum i 1999  

 udgjorde mere end 75% af deres samlede landingsværdi.
 § 3. De indsendte ansøgninger prioriteres  

 af Direktoratet for FødevareErhverv efter pointsystemet i bilag 1. De  

 ansøgninger som har flest points meddeles tilsagn inden for den for  

 ordningen af ministeren afsatte tilsagnsramme.
 § 4. Bekendtgørelsen træder i kraft  

 den 29. november 2000.
 Stk. 2. Bekendtgørelse nr. 89 af 10. februar 1999  

 om tilskud til ophugning m.v. af fiskerfartøjer ophæves, men  

 finder dog fortsat anvendelse for de tilsagn, der er meddelt inden  

 nærværende bekendtgørelses ikrafttræden.
