Betænkning afgivet af Arbejdsmarkedsudvalget den 26. april  

 2006 Betænkning over Forslag til folketingsbeslutning om  

 afskaffelse af kontanthjælpsloftet, af den nedsatte ydelse til ægtefæller på  

 kontanthjælp og af den nedsatte  

  

 ydelse til unge under 25 år [af Jørgen Arbo‑Bæhr (EL) m.fl.] 1. Udvalgsarbejdet Beslutningsforslaget blev fremsat den 11. oktober 2005 og var  

 til 1. behandling den 15. december 2005. Beslutningsforslaget blev efter 1.  

 behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller beslutningsforslaget til  

  

 forkastelse.
Socialdemokratiets og  

 Det Radikale Venstres medlemmer af udvalget finder ikke at  

 kontanthjælpsloftet  

 virker.
Den oprindelige hensigt med kontanthjælpsloftet var, at det skal  

 kunne  

 betale sig at arbejde, og at et loft over kontanthjælpen ville få flere  

 kontanthjælpsmodtagere til at søge og finde arbejde.
Det er ikke lykkedes  

   

 tværtimod.
SFIs analyse af  

 kontanthjælpsloftet og udmeldingerne fra Rådet for Socialt Udsatte er  

 entydige:  

 Kontanthjælpsloftet får ikke ledige til at finde arbejde.
Det gør dem blot  

 fattigere − fattigere i en grad, hvor de fravælger at gå til tandlæge,  

 købe sko, betale gæld.
 Socialdemokratiet og Det  

 Radikale Venstre var i sin tid med til at indføre loftet over kontanthjælpen,  

 ikke fordi partierne var overbeviste om, at det var den helt rigtige medicin,  

 men fordi der allerede var  og ville være  et flertal, der ville  

 indføre  

 loftet, valgte partierne at acceptere kontanthjælpsloftet som en del af den  

 samlede forligspakke »Flere I Arbejde«.
 Imidlertid bør vi som  

 politikere også være klar til at tage konsekvenserne af den lovgivning som vi  

 gennemfører, og i dag må vi ærligt konstatere, at kontanthjælpsloftet ikke  

 har  

 virket  tværtimod.
Det bringer ikke  

 kontanthjælpsmodtagere i arbejde.
Kontanthjælpsloftet virker ikke  det  

 skaber  

 blot flere fattige.
Socialdemokratiet og Det  

 Radikale Venstre har kæmpet indædt i efterårets forhandlinger med regeringen  

 og  

 Dansk Folkeparti for at få dem til at erkende kontanthjælpsloftets  

 utilstrækkelighed og arbejdet for at få forligspartierne bag »Flere i  

 Arbejde«  

 til at afskaffe kontanthjælpsloftet.
Det er desværre ikke lykkedes! Beslutningsforslaget  

 handler ud over kontanthjælpsloftet også om ungeindsatsen og den særlige  

 kontanthjælp for unge under 25, der svarer til SU for de unge, der studerer.  

 Her er der tale om en indsats, som rent faktisk virker.
Efter at  

 ungeindsatsen  

 blev gennemført, kan man konstatere, at Danmark har udmærket sig ved at have  

 en  

 af de laveste ungdomsarbejdsløshedsprocenter i Europa.
I modsætning til  

 reglerne om kontanthjælpsloftet er der med ungeindsatsen tale om, at det er  

 unge,  

 som er klar til enten uddannelse eller job, og hvor den særlige ydelse, som  

 er  

 på niveau med SUen, har animeret de unge til at gå i gang med  

 uddannelse eller  

 at finde job.
Der findes dog utilsigtede sider af ungeydelsen, som vi bør  

 gøre  

 op med.
Det handler bl.a. om unge sindslidende og andre unge, der ikke er i  

 stand til at klare en uddannelse eller et job.
For disse unge er ungeydelsen  

 urimelig.
Vi bør sikre disse unge ro om deres behandling og i deres  

 privatliv.  

 Derfor har Socialdemokratiet, Det Radikale Venstre, Socialistisk Folkeparti  

 og  

 Enhedslisten fremsat beslutningsforslag nr.
B 116 om en særlig tillægsydelse  

 for netop denne gruppe særlig udsatte unge.
Socialdemokratiet og Det  

 Radikale Venstre kan trods stor sympati for dele af forslaget, ikke stemme  

 for  

 Enhedslistens beslutningsforslag.
For det første er partierne ikke enige i  

 den  

 generelle afvisning af ungeydelsen.
For det andet er vi bundet af et forlig  

 med  

 regeringen om kontanthjælpsloftet − et forlig som Socialdemokratiet og  

 Det Radikale Venstre naturligvis ikke kan bryde, selv om vi gerne så store  

 ændringer og forbedringer.
Endelig  og for det  

 tredje  konstaterer Socialdemokratiet og Det Radikale Venstre, at der  

 desværre  

 ikke er et flertal imod kontanthjælpsloftet, også selv om Socialdemokratiet  

 og  

 Det Radikale Venstre stemte for dette forslag.
Der vil fortsat være et  

 flertal  

 i folketinget bestående af Venstre, Det Konservative Folkeparti og Dansk  

 Folkeparti, der vil fastholde loftet over kontanthjælpen.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 vedtagelse uændret.
Enhedslistens medlem af udvalget bemærker, at baggrunden for  

 forslaget om at fjerne kontanthjælpsloftet, fjerne den nedsatte ydelse til  

 ægtefæller på kontanthjælp og fjerne den nedsatte kontanthjælp til unge under  

 25 år skal ses i den dokumentation, der foreligger vedrørende den øgede  

 fattigdom  

 i Danmark.
De dårligst stillede 10 pct. oplever i disse år en  

 reallønsnedgang,  

 og uligheden i det danske samfund er stigende.
 30.500 børn lever i familier, der rammes af kontanthjælpsloftet,  

 psykisk syge rammes af de nedsatte ydelser  og nok så vigtigt:  

 Undersøgelsen  

 fra SFI viser, at kontanthjælpsloftet ikke har bragt flere i arbejde.
Den eksisterende lovgivning virker kort sagt ikke.  

 Socialdemokratiet og Det Radikale Venstre, der i sin tid støttede indførelsen  

 af loftet, er i dag nået til den erkendelse, at loftet ikke virker efter  

 hensigten,  

 og at det bør afskaffes.
Så vidt så godt.
Socialdemokratiet kan imidlertid ikke støtte  

 beslutningsforslaget med henvisning til, at man støtter ungeindsatsen, som  

 man  

 hævder har bragt de unge i uddannelse eller arbejde.
Socialdemokratiets andet  

 argument er, at Dansk Folkeparti alligevel vil sikre regeringen mod at  

 forslaget  

 om at fjerne kontanthjælpsloftet bliver vedtaget.
Med den argumentation kan  

 Socialdemokratiet jo stemme imod et hvilket som helst forslag, der sigter mod  

 at mindske fattigdommen og uligheden, på trods af alle de løfter partiet  

 udsteder ved højtidelige lejligheder.
Heller ikke Det Radikale Venstre vil støtte  

 beslutningsforslaget.
Ganske vist erkender også dette parti, at  

 kontanthjælpsloftet  

 ikke virker, og at det har øget fattigdommen for masser af mennesker og skabt  

 social nød.
Figenbladet for Det Radikale Venstre er ligesom for  

 Socialdemokratiet den »ungeindsats«, som SR-regeringen gennemførte, der  

 angiveligt skulle have fjernet ungdomsarbejdsløsheden.
Nej, højkonjunkturen i  

 90erne fjernede ungdomsarbejdsløsheden, ikke den nedsatte kontanthjælp  

 til  

 unge under 25.
 Under førstebehandlingen af beslutningsforslaget var Dansk  

 Folkepartis eneste undskyldning for ikke at støtte fjernelsen af  

 kontanthjælpsloftet, at partiet vil have flere undersøgelser, mens  

 regeringspartiernes  

 »mantra« var, at det skal kunne betale sig at arbejde.
Det Radikale Venstre nævnte i debatten i Folketingssalen, at  

 partiet ønskede at løfte ca. 60.000 mennesker ud af kontanthjælpsloftet.  

 Regeringspartierne havde i dagene op til debatten erkendt, at psykisk syge  

 blev  

 urimelig hårdt ramt af loftet.
Alligevel må Enhedslisten konstatere, at trods  

 alle de pæne ord er den reelle vilje til at lette byrderne for nogle af de  

 svagest stillede medborgere meget begrænset.
Regeringen har oven i købet  

 efterfølgende i sit såkaldte velfærdsudspil lagt op til yderlige angreb på  

 kontanthjælpsmodtagere.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kirsten Brosbøl  

 (S)  

 Jytte Andersen (S)   

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 7 Bilagsnr.
