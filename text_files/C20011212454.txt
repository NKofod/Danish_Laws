Skrivelse om lov om fleksydelse (Til samtlige kommuner m.fl.) Den 1. juli 2001 træder lov om fleksydelse i kraft.  

 Der henvises til orienteringsskrivelse af 4. april 2001.
 I forbindelse med den nye lov har Socialministeriet udarbejdet vedlagte  

 bekendtgørelse:
 Desuden er bekendtgørelse om betaling- og  

 indberetning af ATP-bidrag for modtagere af fleksydelse offentliggjort d.d. i  

 Lovtidende.
 Socialministeriet har endvidere udarbejdet en vejledning  

 om fleksydelse, der kan findes på www.fleksydelse.dk, som er hjemmeside  

 for det nyoprettede Fleksydelseskontor i Socialministeriet.
 I forbindelse med fleksydelsesordningens  

 ikrafttræden skal Socialministeriet påminde om, at kommunerne fra  

 den 1. juli 2001 skal indberette til Fleksydelseskontoret, når en  

 person bliver visiteret til fleksjob.
Kommunen skal indberette navn, adresse, cpr. nr. samt  

 visitationsdato på den visiterede senest to uger efter, at kommunen har  

 truffet afgørelsen om visitation til fleksjob.
Indberetningen  

 foretages elelktronisk via Fleksydelseskontorets hjemmeside.
I skrivelsen af  

 1. juni 2001 vedrørende oplysninger om personer visiteret til fleksjob  

 fremgik det, at den enkelte kommune skal have tildelt et password og  

 brugernavn af Fleksydelseskontoret til brug for den elektroniske  

 indberetning.
Fleksydelseskontoret skal have et navn på en  

 kontaktperson, før et brugernavn og password kan blive tildelt.
Hvis  

 Fleksydelseskontoret endnu ikke har fået tilsendt et navn på en  

 kontaktperson, bedes det blive gjort hurtigst muligt.
 Fleksydelseskontoret vil snarest sende kontaktpersonen i  

 kommunen en meddelelse om brugernavn og password.
 Yderligere oplysninger om fleksydelsesordningen kan  

 fås på Fleksydelseskontorets hjemmeside eller ved henvendelse til  

 Fleksydelseskontoret, Admiralgade 31, 1060 København K., tlf.  

 33929300, e-post: fleksydelse@sm.dk.
Socialministeriet, den 22. juni 2001 Barbette Hjelmborg 1)   

  Bekendtgørelsen udelades her, da denne findes som selvstændig  

 dokument i  retsinformation.
