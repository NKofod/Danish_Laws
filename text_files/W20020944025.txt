Kendelse fra Pressenævnet i sag nr.  

 76/2002 [En mand - K] har klaget til Pressenævnet over et  

 indslag bragt i "Orientering" den 24. juni 2002, idet han mener, at  

 god presseskik er tilsidesat.
Indslaget vedrørte spørgsmålet om,  

 hvorvidt de statslige tilskud til lokalradiostationer altid anvendes efter  

 forskrifterne.
I den forbindelse blev Folkets Radio fremhævet som en  

 radiostation, der ikke har anvendt tilskuddet efter forskrifterne.
I  

 indslaget hed det blandt andet:
" Speak:  Sådan her lød det, da den  

 splittede forening afholdt generalforsamling tilbage i november måned  

 sidste år.
Et møde, der blev optaget på bånd.
Klager: Men der går jo nogen mærkelige  

 rygter og så videre, så det kan vel være meget godt at  

 få renset luften Speak: Dirigenten på generalforsamlingen var  

 tidligere folketingsmedlem for Fælles Kurs, [K].
Og selvom [K]  

 håbede, at man kunne få luften renset, som han sagde, ja,  

 så var det ikke det, der skete.
Faktisk gik det lige omvendt.
Lige  

 siden november måned har beskyldninger om fup med regnskaberne,  

 manglende kontingenter og svindel med offentlige midler føget igennem  

 luften.
En af Folkets Radios og partiet Fælles Kurs  

 mangeårige medlemmer, den 81-årige  Tove  Mamler, satte på  

 generalforsamlingen fingeren på det ømme punkt.
Regnskabet.
Tove  Mamler: Hvis vi havde fået det  

 regnskab i de tre møder, vi efterhånden har haft, så Mandestemme: Du har da fået det to gange.
Tove  Mamler: Det er mig, der taler nu.
Så  

 havde der slet ikke været behov for det her møde.
Der er ingen  

 af os, der er interesseret i Speak: Og dermed var linien lagt til en strid om  

 ord, penge og muligt misbrug af offentlige midler " Klageren har oplyst, at han var dirigent på en  

 generalforsamling i foreningen Folkets Radio i november i fjor.  

 Generalforsamlingen var et "lukket" møde, og pressen var  

 ikke indbudt.
Generalforsamlingen blev optaget på minidisk, men denne  

 optagelse har hele tiden ligget i radioens pengeskab.
Der er altså  

 lavet en optagelse med skjult mikrofon.
 Klageren har anført, at DR ikke skal have lov til  

 at anvende skjult mikrofon ved en fuldt lovlig forenings generalforsamling,  

 og han protesterer mod at blive anvendt som "lydkulisse". Klager  

 mener, at den pågældende journalist har overtrådt  

 almindelig anstændighed ved at anvende optagelser, der er sket uden  

 klagerens og forsamlingens viden og anmoder derfor Pressenævnet om at  

 påtale denne fremgangsmetode.
DR har indledningsvis oplyst, at det  

 pågældende indslag blot er ét i en række, som tjener  

 til at afdække uregelmæssigheder hvad angår anvendelsen af  

 statslige udsendelsesmidler på visse lokalradiostationer.
Indslaget  

 belyser, at Folkets Radio ikke gjorde brug af 150.000 kr. i bevilgede  

 statslige midler til det formål, pengene var givet til, nemlig en serie  

 radioudsendelser om udstødte og hjemløse.
DR har anført, at freelancejournalisten, der har  

 lavet indslaget, har oplyst, at der er tale om en lydoptagelse, som han  

 modtog fra et medlem af Folkets Radio.
Der blev i indslaget anvendt to  

 lydbidder i ganske få sekunder fra optagelserne til at illustrere, at  

 en generalforsamling havde fundet sted på radioen   en  

 generalforsamling, hvor der ikke var fodslag i ledelsen af radioen.
Der er  

 intet, der tyder på, at der er optaget med skjult mikrofon.
Omvendt er  

 det muligt, at der er tale om en kopi af den optagelse, som klager i sin  

 oprindelige klage selv henviser til fandt sted.
DR har videre anført, at journalisten har oplyst,  

 at aftalen, der er indgået med den ansatte på radioen, giver ret  

 til at anvende lydklip i alle medier i fuld eller beskåret længde  

 og tidsubegrænset.
Der er således ikke nogen restriktioner  

 forbundet med anvendelsen af lydoptagelserne.
Journalisten har erhvervet alle  

 rettigheder til optagelserne fra en, der er ansat i foreningen.
 DR har endelig anført, at da klager intet  

 kontroversielt eller substantielt udtaler, har han ikke fået forelagt  

 den udtalelse, han selv fremsætter.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Ole Askvig.
 Pressenævnet udtaler:
Pressenævnet bemærker, at nævnet  

 på baggrund af parternes forskellige forklaringer ikke har mulighed for  

 at vurdere, hvorledes Danmarks Radio er kommet i besiddelse af den  

 pågældende optagelse.
Allerede derfor har nævnet ikke  

 grundlag for at statuere, at Danmarks Radio har handlet i strid med god  

 presseskik.
 Afsagt den 25. september 2002.
