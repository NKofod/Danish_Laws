(Brugsmodelloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Almindelige bestemmelser § 1.  Enhver frembringelse, som kan udnyttes  

 industrielt, og som indebærer en løsning på et teknisk problem, kan efter  

 ansøgning i overensstemmelse med denne lov registreres som brugsmodel.
 Stk. 2.  Den, der har frembragt en brugsmodel, eller  

 den, til hvem frembringerens ret er overgået, opnår ved registrering eneret  

 til at udnytte den erhvervsmæssigt.
§ 2.  Frembringelser registreres ikke som  

 brugsmodeller, hvis de vedrører Stk. 2.  Industriministeren fastsætter efter forhandling  

 med forsvarsministeren og justitsministeren regler om, hvad der i denne lov  

 skal forstås ved krigsmateriel.
 § 3.  Frembringelsen skal være ny i forhold til, hvad  

 der var kendt før ansøgningens indleveringsdag, og den skal tydeligt adskille  

 sig derfra.
Stk. 2.  Som kendt anses alt, hvad der er blevet  

 almindeligt tilgængeligt gennem skrift, foredrag, udstilling, udbud,  

 udnyttelse, ved afbildning eller på anden måde.
Ligeledes anses indholdet i  

 en patentansøgning eller en brugsmodelansøgning, der er indleveret med  

 gyldighed for Danmark før brugsmodelansøgningens indleveringsdag, som kendt,  

 hvis denne ansøgning bliver almindeligt tilgængelig for enhver.
Kravet i stk.  

 1 om, at frembringelsen tydeligt skal adskille sig fra det kendte, gælder dog  

 ikke i forhold til indholdet af sådanne ansøgninger.
 Stk. 3.  Patentlovens § 2, stk. 5, om undtagelser fra  

 nyhedskravet finder tilsvarende anvendelse.
 § 4.  Patentlovens § 3, stk. 1-3, om enerettens  

 indhold, § 4 om forbenyttelsesret og § 5 om udnyttelsesret finder tilsvarende  

 anvendelse.
 Stk. 2.  Med hensyn til handlinger angående produkter,  

 som er bragt i omsætning i en anden stat, som har ratificeret eller tiltrådt  

 Aftale om EF-patenter, finder artikel 76 i EF-patentkonventionen anvendelse.
§ 5.  Ansøgning om brugsmodelregistrering af en  

 frembringelse, der tidligst 12 måneder før ansøgningsdagen er angivet i en  

 ansøgning, som angår en brugsmodel eller et patent her i landet eller en  

 brugsmodel, et patent eller et opfindercertifikat i et andet land, som er  

 tilsluttet Pariserkonventionen af 20. marts 1883 om beskyttelse af industriel  

 ejendomsret, skal i forhold til § 3, stk. 1 og 2, og § 4, stk. 1, for så vidt  

 angår forbenyttelsesret på anmodning anses for indleveret samtidig med den  

 tidligere ansøgning.
Den samme ret til prioritet gælder, selv om den  

 tidligere ansøgning om beskyttelse ikke hidrører fra et land, der er  

 tilsluttet konventionen, når en tilsvarende prioritet fra en dansk  

 brugsmodelansøgning indrømmes i det land, hvor den tidligere ansøgning blev  

 indleveret, og lovgivningen i det pågældende land i hovedsagen stemmer  

 overens med konventionen.
 Stk. 2.  Industriministeren fastsætter regler om retten  

 til at gøre prioritet gældende efter stk. 1.
§ 6.  Har ansøgeren tidligere indleveret en  

 patentansøgning for Danmark, kan ansøgeren anvende patentansøgningen helt  

 eller delvis som grundlag for en brugsmodelansøgning vedrørende samme  

 frembringelse.
Ansøgeren kan begære, at den indleveringsdag, der gælder for  

 patentansøgningen, skal gælde for brugsmodelansøgningen.
Er der anmodet om  

 prioritet i patentansøgningen, jf. patentlovens § 6, gælder denne anmodning  

 også for brugsmodelansøgningen.
 Stk. 2.  Industriministeren fastsætter regler om  

 begæring efter stk. 1.
 Brugsmodelansøgninger og deres behandling  

 m.v.
 § 7.  Patentmyndigheden her i landet er  

 Patentdirektoratet og Patentankenævnet (Ankenævnet for Industriel  

 Ejendomsret). Ved patentmyndigheden forstås i denne lov patentmyndigheden her  

 i landet, medmindre andet er angivet.
Stk. 2.  Ansøgning om registrering af en brugsmodel  

 indleveres skriftligt til Patentdirektoratet, som er registreringsmyndighed.  

 Ansøgningen skal indeholde en angivelse af, hvad der ønskes beskyttet.
For  

 ansøgningen skal der betales et gebyr.
 Stk. 3.  I ansøgningen skal frembringelsen være så  

 tydeligt beskrevet eller vist, at en fagmand på grundlag heraf kan udøve den.
 Stk. 4.  Industriministeren fastsætter regler om form og  

 indhold for ansøgning om registrering og om ansøgningens behandling.
 § 8.  Vedrører ansøgningen en frembringelse af et  

 produkt fremstillet ved en mikrobiologisk fremgangsmåde, finder patentlovens  

 § 8, stk. 2, 4. pkt., om beskrivelse og § 8 a om deponering af kulturer af  

 mikroorganismer tilsvarende anvendelse.
 Stk. 2.  Er en kultur af en mikroorganisme deponeret i  

 henhold til patentlovens § 8 a, jf. stk. 1, har enhver ret til at få  

 udleveret en prøve af kulturen, når akterne bliver tilgængelige i henhold til  

 § 16. Patentlovens § 22, stk. 6-8, om udlevering af en prøve finder  

 tilsvarende anvendelse.
 Stk. 3.  Industriministeren fastsætter regler om  

 deponering og udlevering efter stk. 1 og 2.
 § 9.  I samme ansøgning må ikke søges  

 brugsmodelregistrering af to eller flere af hinanden uafhængige  

 frembringelser.
§ 10.  Søges brugsmodelregistrering af en  

 frembringelse, som fremgår af en af ansøgeren tidligere indleveret  

 brugsmodelansøgning, der ikke er endeligt afgjort af patentmyndigheden, skal  

 den senere ansøgning på ansøgerens begæring anses som indleveret på det  

 tidspunkt, da de akter, hvoraf frembringelsen fremgår, indkom til  

 patentmyndigheden.
Industriministeren fastsætter de nærmere regler herfor.
 § 11.  En ansøgning om brugsmodelregistrering må ikke  

 ændres således, at brugsmodelregistrering søges på noget, som ikke fremgik af  

 ansøgningen, da denne blev indleveret.
 § 12.  Patentdirektoratet påser, at ansøgningen  

 opfylder betingelserne i §§ 1, 2, 9 og 11.
Stk. 2.  Ansøgeren kan anmode om, at Patentdirektoratet  

 tillige påser, at betingelserne i § 3 er opfyldt.
Med anmodningen skal der  

 følge et gebyr.
 § 13.  Finder patentmyndigheden, at ansøgningen ikke  

 er forskriftsmæssig, skal ansøgeren underrettes herom og opfordres til inden  

 en frist at udtale sig eller berigtige ansøgningen.
Stk. 2.  Ansøgningen henlægges, hvis ansøgeren undlader  

 at udtale sig eller at træffe foranstaltninger til berigtigelse af  

 ansøgningen inden fristens udløb.
Underretning af ansøgeren efter stk. 1 skal  

 indeholde oplysning herom.
 Stk. 3.  Behandlingen af ansøgningen genoptages, hvis  

 ansøgeren inden 2 måneder efter udløbet af den fastsatte frist udtaler sig  

 eller træffer foranstaltninger til berigtigelse af ansøgningen og betaler et  

 genoptagelsesgebyr.
 Stk. 4.  Bestemmelserne i stk. 1-3 finder tilsvarende  

 anvendelse, når anmodning er fremsat i henhold til § 12, stk. 2.
§ 14.  Er ansøgningen fundet i overensstemmelse med  

 forskrifterne, registreres frembringelsen.
Meddelelse om  

 brugsmodelregistreringen offentliggøres af Patentdirektoratet.
 Stk. 2.  Finder patentmyndigheden noget til hinder for  

 at imødekomme ansøgningen, og har ansøgeren haft lejlighed til at udtale sig  

 om hindringen, skal ansøgningen afslås, medmindre patentmyndigheden finder  

 grund til på ny at give ansøgeren opfordring efter § 13.
 § 15.  Påstår eller godtgør nogen over for  

 patentmyndigheden, at den pågældende og ikke ansøgeren er berettiget til  

 frembringelsen, finder patentlovens §§ 17 og 18 tilsvarende anvendelse.
§ 16.  Fra og med den dag, da frembringelsen  

 registreres, skal akterne i ansøgningen holdes tilgængelige for enhver.
På  

 begæring af ansøgeren kan registrering af frembringelsen udsættes i indtil 15  

 måneder fra ansøgningsdagen eller, hvis der er anmodet om prioritet, fra  

 prioritetsdagen, jf. § 5.
 Stk. 2.  Når 15 måneder er forløbet fra ansøgningsdagen  

 eller, hvis der er begæret prioritet, fra prioritetsdagen, skal akterne, selv  

 om frembringelsen ikke er registreret, holdes tilgængelige for enhver.
 Stk. 3.  På anmodning af ansøgeren skal sagens akter  

 gøres tilgængelige tidligere end foreskrevet i stk. 1 og 2.
 Stk. 4.  Indeholder et dokument  

 forretningshemmeligheder, der ikke angår frembringelsen, finder patentlovens  

 § 22, stk. 5, tilsvarende anvendelse.
International brugsmodelansøgning § 17.  Ved international brugsmodelansøgning forstås  

 en ansøgning i henhold til den i Washington den 19. juni 1970 indgåede  

 Patentsamarbejdstraktat.
Stk. 2.  International brugsmodelansøgning indleveres  

 til en patentmyndighed eller international organisation, som i henhold til  

 traktaten og gennemførelsesforskrifterne er berettiget til at modtage sådan  

 ansøgning (modtagende myndighed). Til patentmyndigheden her i landet kan en  

 international brugsmodelansøgning indleveres i overensstemmelse med regler,  

 der fastsættes af industriministeren.
Ansøgeren skal til patentmyndigheden  

 betale det for ansøgningen fastsatte gebyr.
 Stk. 3.  Bestemmelserne i §§ 18-25 finder anvendelse på  

 internationale brugsmodelansøgninger, som omfatter Danmark.
§ 18.  En international brugsmodelansøgning, for  

 hvilken den modtagende myndighed har fastsat international indleveringsdag,  

 har samme virkning som en her i landet den pågældende dag indleveret  

 brugsmodelansøgning.
Bestemmelsen i § 3, stk. 2, 2. pkt., finder dog kun  

 anvendelse, såfremt ansøgningen er videreført i henhold til § 20.
 § 19.  En international brugsmodelansøgning skal anses  

 for tilbagetaget for så vidt angår Danmark i de tilfælde, som omhandles i  

 traktatens artikel 24, stk. 1, (i) og (ii).
 § 20.  Patentlovens § 31 om videreførelse af en  

 international ansøgning for Danmark finder tilsvarende anvendelse, dog  

 således at fristerne i patentlovens § 31, stk. 1 og stk. 2, sidste led, for  

 internationale brugsmodelansøgninger er henholdsvis 22 og 32 måneder.
 § 21.  Tilbagetager ansøgeren en begæring om  

 international forberedende registrerbarhedsprøvning eller en erklæring om, at  

 ansøgeren agter at anvende resultatet af denne prøvning ved ansøgning om  

 brugsmodelregistrering for Danmark, finder patentlovens § 32 tilsvarende  

 anvendelse med de fristændringer, som følger af § 20.
 § 22.  Når en international brugsmodelansøgning er  

 videreført i henhold til § 20, finder bestemmelserne i kapitel 1 og 2 samt §  

 37, stk. 1, 2, 4 og 5, anvendelse på ansøgningen og dens behandling med de  

 afvigelser, der er fastsat i nærværende paragraf og i §§ 23 og 24.  

 Ansøgningen må kun efter ansøgerens begæring optages til behandling forinden  

 udløbet af de frister, som gælder i henhold til § 20.
 Stk. 2.  Bestemmelserne i § 16, stk. 2 og 3, finder  

 anvendelse, allerede inden ansøgningen er videreført, når ansøgeren har  

 opfyldt sin forpligtelse i henhold til § 20 til at indlevere en oversættelse  

 af ansøgningen, eller hvis ansøgningen er affattet på dansk, når ansøgeren  

 har indleveret en genpart af den til patentmyndigheden.
 Stk. 3.  Ved anvendelsen af § 31, jf. patentlovens § 48,  

 samt §§ 38 og 42 anses en international brugsmodelansøgning at være gjort  

 tilgængelig for enhver, når den er tilgængelig i henhold til stk. 2.
 Stk. 4.  Opfylder brugsmodelansøgningen traktatens krav  

 med hensyn til form og indhold, skal den godkendes i så henseende.
 § 23.  Patentlovens § 34 om meddelelse af eller afslag  

 på patent, § 35 om meddelelse og offentliggørelse og § 37 om tilbagetagelse  

 og manglende international forberedende registrerbarhedsprøvning finder  

 tilsvarende anvendelse.
§ 24.  Har en del af en international  

 brugsmodelansøgning ikke været genstand for international nyhedsundersøgelse  

 eller international forberedende registrerbarhedsprøvning, fordi ansøgningen  

 er blevet anset for at omfatte to eller flere af hinanden uafhængige  

 frembringelser, og har ansøgeren ikke inden for den fastsatte frist betalt  

 tillægsgebyr i henhold til traktaten, skal patentmyndigheden undersøge, om  

 bedømmelsen var rigtig.
Findes dette at være tilfældet, skal den pågældende  

 del af ansøgningen anses for tilbagetaget hos patentmyndigheden, medmindre  

 ansøgeren betaler det fastsatte gebyr inden 2 måneder efter, at  

 patentmyndigheden har givet ansøgeren underretning om udfaldet af  

 undersøgelsen.
Finder patentmyndigheden, at bedømmelsen ikke var rigtig, skal  

 den fortsætte behandlingen af ansøgningen i dens helhed.
Stk. 2.  Ansøgeren kan påklage en afgørelse i henhold  

 til stk. 1, hvorved det er antaget, at en brugsmodelansøgning omfatter to  

 eller flere af hinanden uafhængige frembringelser.
Bestemmelserne i § 37  

 finder tilsvarende anvendelse.
 Stk. 3.  Stadfæstes direktoratets afgørelse, regnes  

 fristen for betaling af gebyr i henhold til stk. 1 fra den dag, da endelig  

 afgørelse foreligger.
 § 25.  Patentlovens § 38, stk. 1 og 2, om  

 patentmyndighedens efterprøvelse af rigtigheden af en modtagende myndigheds  

 afgørelse eller en afgørelse fra Det Internationale Bureau finder tilsvarende  

 anvendelse for brugsmodelansøgninger.
Stk. 2.  Finder patentmyndigheden, at den modtagende  

 myndigheds eller Det Internationale Bureaus afgørelse er urigtig, skal  

 patentmyndigheden behandle ansøgningen i henhold til kapitel 1 og 2 samt §  

 37, stk. 1, 2, 4 og 5. Hvis international indleveringsdag ikke er fastsat af  

 den modtagende myndighed, skal ansøgningen anses for indleveret den dag, som  

 patentmyndigheden finder burde have været fastsat som international  

 indleveringsdag.
Opfylder ansøgningen traktatens krav med hensyn til form og  

 indhold, skal den godkendes i så henseende.
 Stk. 3.  Bestemmelsen i § 3, stk. 2, 2. pkt., finder  

 anvendelse for ansøgninger, som er optaget til behandling i henhold til stk.  

 2, hvis ansøgningen bliver almindeligt tilgængelig i henhold til § 16.
Konvertering af europæisk patentansøgning § 26.  Patentlovens § 88 om konvertering af en  

 europæisk patentansøgning til en dansk patentansøgning finder tilsvarende  

 anvendelse på en europæisk patentansøgning, der konverteres til en dansk  

 brugsmodelansøgning.
Industriministeren fastsætter de nærmere regler herom.
Registreringens omfang og gyldighedstid § 27.  Efter registrering må beskyttelsens omfang ikke  

 udvides.
Stk. 2.  Brugsmodelregistreringens beskyttelsesomfang  

 bestemmes af brugsmodelkravene.
Til forståelse af brugsmodelkravene kan  

 vejledning hentes fra beskrivelsen og tegningen.
 § 28.  Brugsmodelregistreringen gælder, indtil 3 år er  

 forløbet fra den dag, ansøgning om registrering blev indleveret, og kan  

 fornys for yderligere to perioder af henholdsvis 3 og 4 år mod betaling af de  

 fastsatte gebyrer.
 Stk. 2.  Fornyelse af registreringen skal bekendtgøres.
 Licens, overdragelse m.v.
§ 29.  Hvis retten til en registreret brugsmodel  

 overgår til en anden, eller hvis nogen opnår licens, herunder tvangslicens,  

 indføres dette på anmodning i registeret.
Er en registreret licens ophørt,  

 skal licensen på anmodning slettes af registeret.
 § 30.  Indehaveren af en registreret brugsmodel, hvis  

 udnyttelse er afhængig af et patent eller en registreret brugsmodel, der  

 tilhører en anden, kan opnå tvangslicens til udnyttelse af den opfindelse  

 eller frembringelse, der er beskyttet ved dette patent eller denne  

 brugsmodelregistrering, når det under hensyn til førstnævnte brugsmodels  

 betydning eller af andre særlige grunde må anses for rimeligt.
 Stk. 2.  Indehaveren af det patent eller den  

 registrerede brugsmodel, til hvis udnyttelse der er meddelt tvangslicens i  

 medfør af bestemmelsen i stk. 1, kan opnå tvangslicens til udnyttelse af den  

 anden registrerede brugsmodel, medmindre særlige hensyn taler herimod.
 § 31.  Patentlovens §§ 45 og 47-49 om tvangslicens og  

 § 50 om kompetence for Sø- og Handelsretten til at afgøre spørgsmål om  

 meddelelse af tvangslicens finder tilsvarende anvendelse for brugsmodeller.
 Registreringens ophør, administrativ  

 prøvning m.v.
§ 32.  En brugsmodelregistrering kan ved dom kendes  

 ugyldig, hvis Stk. 2.  Patentlovens § 52, stk. 2-4, finder tilsvarende  

 anvendelse ved ugyldigkendelse af en brugsmodelregistrering efter stk. 1.
 § 33.  Patentlovens § 53 om rettens overførelse af et  

 patent til en anden og § 54 om afkald på patent finder tilsvarende  

 anvendelse.
 Stk. 2.  Bestemmelserne i EF-patentkonventionens artikel  

 75, stk. 1 og 2, om helt eller delvis ophør af et patent, der er udstedt af  

 patentmyndigheden her i landet, finder tilsvarende anvendelse for  

 brugsmodeller.
 Stk. 3.  Enhver kan begære patentmyndighedens afgørelse  

 eller anlægge sag om helt eller delvis ophør af brugsmodelregistrering efter  

 stk. 2. Med begæringen skal der følge et gebyr.
Stk. 4.  Er der fremsat begæring efter stk. 3, finder §§  

 35-37 tilsvarende anvendelse.
Industriministeren fastsætter de nærmere regler  

 herom.
§ 34.  Når en brugsmodelregistrering har fundet sted,  

 kan enhver over for patentmyndigheden fremsætte anmodning om hel eller delvis  

 udslettelse af registreringen.
Anmodningen kan alene begrundes med, at Stk. 2.  En anmodning efter stk. 1 skal fremsættes  

 skriftligt og være ledsaget af dokumentation i de tilfælde, hvor anmodningen  

 begrundes med, at registreringen ikke er foretaget i overensstemmelse med §  

 3. Er anmodningen fremsat på grundlag af et af de øvrige forhold, som er  

 nævnt i stk. 1, kan patentmyndigheden tillige forlange dokumentation for at  

 tage stilling til anmodningen.
Med en anmodning skal der følge et gebyr.
 Stk. 3.  Uanset stk. 2, 1. pkt., kan enhver mod betaling  

 af et forhøjet gebyr uden nærmere dokumentation anmode Patentdirektoratet om  

 at foretage en prøvning af, om betingelserne i § 3 er opfyldt.
§ 35.  Er der fremsat anmodning efter § 34, skal  

 brugsmodelindehaveren gøres bekendt hermed og have lejlighed til at udtale  

 sig herom.
Industriministeren fastsætter de nærmere regler herfor.
§ 36.  Konstaterer patentmyndigheden efter indgivelse  

 af anmodning i henhold til § 34, at der foreligger hindring for registrering,  

 skal registreringen udslettes.
Udslettelse af registreringen bekendtgøres af  

 Patentdirektoratet, når afgørelsen er blevet endelig.
 Stk. 2.  Hvis intet er til hinder for, at  

 brugsmodelregistreringen opretholdes i ændret form, beslutter  

 patentmyndigheden at ændre registreringen, hvis brugsmodelindehaveren er enig  

 i den ændrede formulering, som patentmyndigheden vil give  

 brugsmodelregistreringen, og et gebyr for bekendtgørelse af meddelelse om  

 ændring er betalt inden udløbet af den fastsatte frist.
 Stk. 3.  Hvis brugsmodelindehaveren ikke er enig i den  

 ændrede formulering eller ikke betaler gebyret for bekendtgørelse om  

 ændringen rettidigt, anses brugsmodelregistreringen for ophævet.
 Stk. 4.  Finder patentmyndigheden, at anmodningen ikke  

 kan medføre hel eller delvis udslettelse, afslås anmodningen, og  

 brugsmodelregistreringen opretholdes.
§ 37.  Klage over Patentdirektoratets endelige  

 afgørelse af en brugsmodelansøgning kan indgives til Patentankenævnet af  

 ansøgeren.
Det samme gælder brugsmodelindehaveren, når en  

 brugsmodelregistrering udslettes helt eller delvis efter anmodning i henhold  

 til § 34 eller ophæves i henhold til § 36, stk. 3. Opretholdes  

 brugsmodelregistreringen i ændret eller uændret form trods anmodningen, kan  

 afgørelsen påklages af den, der har fremsat anmodningen.
Frafalder  

 sidstnævnte sin klage, kan klagen alligevel prøves, når særlige grunde hertil  

 foreligger.
Stk. 2.  Klage efter stk. 1 indgives til  

 Patentankenævnet senest 2 måneder efter, at Patentdirektoratet har givet den  

 pågældende underretning om afgørelsen.
Inden samme frist skal det for klagen  

 fastsatte gebyr betales.
Sker dette ikke, skal klagen afvises.
Stk. 3.  På klager over Patentdirektoratets afgørelser  

 efter § 29 finder stk. 2 tilsvarende anvendelse.
Andre, der har interesse i  

 den pågældende afgørelse, kan senest 2 måneder efter, at afgørelsen er  

 offentliggjort, indgive tilsvarende klage.
 Stk. 4.  Patentankenævnets afgørelser kan ikke  

 indbringes for anden administrativ myndighed.
 Stk. 5.  Afgørelser truffet af Patentdirektoratet, som  

 kan indbringes for Patentankenævnet, kan ikke indbringes for domstolene, før  

 ankenævnets afgørelse foreligger. Ønskes en afgørelse, der er truffet af  

 Patentankenævnet, indbragt for domstolene, må sag anlægges senest 2 måneder  

 fra den dag, ankenævnets afgørelse er meddelt den pågældende.
Pligt til at give oplysning om brugsmodel § 38.  Patentlovens § 56 om patentansøgerens  

 oplysningspligt og § 62 om straf- og erstatningsansvar for tilsidesættelse af  

 denne pligt finder tilsvarende anvendelse.
 Straf- og erstatningsansvar m.v.
§ 39.  Forsætligt indgreb i den eneret, som en  

 brugsmodelregistrering medfører, straffes med bøde.
Under skærpende  

 omstændigheder, herunder navnlig hvis der ved overtrædelsen tilsigtes en  

 betydelig og åbenbar retsstridig vinding, kan straffen stige til hæfte eller  

 fængsel i indtil 1 år.
Stk. 2.  Er overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab som sådant bøde.
Stk. 3.  Overtrædelser påtales af den forurettede.
Dog  

 påtales overtrædelser, som omfattes af stk. 1, 2. pkt., af det offentlige,  

 når den forurettede anmoder herom.
Sagerne behandles da som politisager, dog  

 at retsmidlerne i retsplejelovens kapitel 73 kan anvendes i samme omfang som  

 i statsadvokatsager.
 § 40.  Den, som krænker en andens eneret i henhold til  

 denne lov, skal udrede rimeligt vederlag for udnyttelsen af brugsmodellen  

 samt erstatning for den yderligere skade, som krænkelsen måtte have medført.
§ 41.  Foreligger der krænkelse af en brugsmodel, kan  

 retten bestemme, at de krænkende produkter tilintetgøres, udleveres eller  

 ændres.
Patentlovens § 59, stk. 2, finder tilsvarende anvendelse.
 § 42.  Udnytter nogen uhjemlet erhvervsmæssigt en  

 frembringelse efter, at akterne i ansøgningen er gjort tilgængelige for  

 enhver, og fører ansøgningen til registrering, finder § 41 tilsvarende  

 anvendelse.
 § 43.  Patentlovens § 63 om meddelelse om sagsanlæg og  

 om fravigelse fra værneting finder tilsvarende anvendelse.
§ 44.  Søgsmål i henhold til denne lov anlægges ved  

 landsretten i første instans.
Dog anlægges søgsmål om tvangslicens ved Sø- og  

 Handelsretten i København, jf. § 31.
 Stk. 2.  Ansøgere og brugsmodelindehavere, der ikke er  

 bosat her i landet, anses for at have hjemting i København i sager, der  

 anlægges efter denne lov.
 Stk. 3.  Udskrift af domme, der vedrører  

 brugsmodelansøgninger eller brugsmodelregistreringer, tilstilles  

 Patentdirektoratet ved rettens foranstaltning.
Forskellige bestemmelser § 45.  Patentdirektoratet kan efter anmodning påtage  

 sig at løse særlige opgaver, der vedrører brugsmodeller og brugsmodelret.  

 Industriministeren fastsætter regler om denne servicevirksomhed og om  

 betalingen herfor.
§ 46.  Industriministeren fastsætter regler om  

 registeret over brugsmodeller og dets indretning, om offentlighedens adgang  

 til registeret, om offentliggørelse af registreringer og om udgivelse og  

 indholdet af en publikation vedrørende brugsmodeller.
Publikationen  

 udfærdiges af Patentdirektoratet.
 Stk. 2.  Industriministeren fastsætter størrelsen m.v.  

 af de gebyrer, der er nævnt i loven.
 § 47.  Industriministeren kan fastsætte regler om, at  

 frembringelser, der vedrører fremgangsmåder, kan registreres som  

 brugsmodeller.
 § 48.  Henlægger industriministeren sine beføjelser  

 efter loven til Patentdirektoratet, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
 § 49.  I patentloven, jf. lovbekendtgørelse nr. 733 af  

 27. november 1989, foretages følgende ændringer:
 1. I § 2, stk. 2, indsættes efter 2. pkt.:
»Det samme gælder indholdet i en før patentansøgningens  

 indleveringsdag her i landet indleveret ansøgning om registrering af  

 brugsmodel, hvis denne ansøgning bliver almindeligt tilgængelig i  

 overensstemmelse med reglerne for brugsmodeller.« 2. I § 2, stk. 2, 3. pkt., der bliver 4. pkt., ændres  

 »en sådan ansøgning« til: »sådanne ansøgninger«.
 3. I § 6, stk. 1, indsættes efter »angår patent«:  

 »eller brugsmodelregistrering«, ændres  

 »brugsmønsterbeskyttelse« til: »brugsmodelbeskyttelse« og  

 indsættes efter »dansk patentansøgning«: »eller  

 brugsmodelansøgning«.
 4. § 46, stk. 1, affattes således:
»Indehaveren af patent på en opfindelse, hvis udnyttelse er afhængig  

 af et patent eller en registreret brugsmodel, der tilhører en anden, kan opnå  

 tvangslicens til udnyttelse af den ved det sidstnævnte patent beskyttede  

 opfindelse eller den ved brugsmodelregistreringen beskyttede frembringelse,  

 hvis det under hensyn til den førstnævnte opfindelses betydning eller af  

 andre særlige grunde må anses for rimeligt.« 5. I § 46, stk. 2, indsættes efter »på den  

 opfindelse«: »eller af den registrerede brugsmodel«.
 6. § 57 affattes således:
» § 57.  Gør nogen indgreb i den eneret, som  

 patent medfører (patentindgreb), og sker dette forsætligt, straffes han med  

 bøde.
Under skærpende omstændigheder, herunder navnlig hvis der ved  

 overtrædelsen tilsigtes en betydelig og åbenbar retsstridig vinding, kan  

 straffen stige til hæfte eller fængsel i indtil 1 år.
Stk. 2.  Er overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab som sådant bøde.
Stk. 3.  Overtrædelser påtales af den forurettede.
Dog  

 påtales overtrædelser, som omfattes af stk. 1, 2. pkt., af det offentlige,  

 når den forurettede anmoder herom.
Sagerne behandles da som politisager, dog  

 at retsmidlerne i retsplejelovens kapitel 73 kan anvendes i samme omfang som  

 i statsadvokatsager.« § 50.  I lov om mønstre, jf. lovbekendtgørelse nr. 251  

 af 17. april 1989, foretages følgende ændringer:
 1. § 2, stk. 2, affattes således:
»Stk. 2.  Som kendt anses alt, hvad der er blevet  

 almindeligt tilgængeligt ved afbildning, udstilling, udbud eller på anden  

 måde.
Også et ikke almindeligt tilgængeligt mønster anses som kendt, hvis  

 mønstret fremgår af en her i landet tidligere indleveret ansøgning om  

 mønsterregistrering og denne ansøgning i forbindelse med ansøgningens  

 behandling bliver almindeligt tilgængelig i overensstemmelse med reglerne i §  

 19.« 2. § 35 affattes således:
» § 35.  Gør nogen indgreb i en mønsterret  

 (mønsterretsindgreb), og sker dette forsætligt, straffes han med bøde.
Under  

 skærpende omstændigheder, herunder navnlig hvis der ved overtrædelsen  

 tilsigtes en betydelig og åbenbar retsstridig vinding, kan straffen stige til  

 hæfte eller fængsel i indtil 1 år.
Stk. 2.  Er overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab som sådant bøde.
Stk. 3.  Overtrædelser påtales af den forurettede.
Dog  

 påtales overtrædelser, som omfattes af stk. 1, 2. pkt., af det offentlige,  

 når den forurettede anmoder herom.
Sagerne behandles da som politisager, dog  

 at retsmidlerne i retsplejelovens kapitel 73 kan anvendes i samme omfang som  

 i statsadvokatsager.« § 51.  I lov om arbejdstageres opfindelser, jf.  

 lovbekendtgørelse nr. 131 af 18. marts 1986, foretages følgende ændringer:
 1. § 1, stk. 1, affattes således:
»Ordet opfindelser omfatter i denne lov opfindelser, der kan  

 patenteres her i riget, og frembringelser, der kan registreres som brugsmodel  

 her i riget.« 2. I § 7, stk. 3, 1. pkt., indsættes efter »søge  

 patent på opfindelsen«: »eller registrering af  

 frembringelsen«.
 3. I § 9, 1. pkt., indsættes efter »patent«:  

 »eller brugsmodelregistrering«.
Ikrafttrædelsesbestemmelser § 52.  Loven træder i kraft den 1. juli 1992, jf. dog  

 stk. 2.
 Stk. 2.  Reglen i § 6, stk. 1, finder kun anvendelse,  

 hvis patentansøgning er indleveret efter lovens ikrafttræden.
Stk. 3.  § 4, stk. 2, og § 33, stk. 2-4, træder i kraft  

 samtidig med Aftale om EF-patenter.
Industriministeren udfærdiger  

 bekendtgørelse herom.
 § 53.  Loven gælder ikke for Færøerne og Grønland, men  

 kan sættes i kraft ved kgl. anordning med de afvigelser, som de særlige  

 færøske eller grønlandske forhold tilsiger.
Givet på Christiansborg Slot, den 26.  

 februar 1992 Under Vor Kongelige Hånd og Segl MARGRETHE R.
