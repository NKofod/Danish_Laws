(Handelsskoler) I henhold til § 30, stk. 6 i undervisningsministeriets cirkulære af 1.  

 december 1966 om ansættelse og aflønning af fastansat og overenskomstansat  

 personale ved handelsskoler fastsættes herved følgende regler for beregning  

 af rettereduktionstimer på grund af hjemmearbejde med rettelse af stile og  

 opgaver.
Timereduktion, henholdsvis godtgørelse i form af overtime- eller  

 timebetaling, tilkommer alle lærere - herunder lærere, hvis pligtige timetal  

 er nedsat på grund af alder - der uden for undervisningstiden er pålagt  

 opgaverettelser i de medfølgende bilag omhandlede fag.
Der kan ikke ydes  

 rettegodtgørelse i forbindelse med undervisning i andre fag end i de af  

 direktoratet godkendte.
 Det er en forudsætning for rettegodtgørelse, at der udføres rettearbejde i  

 overensstemmelse med hidtidig praksis, samt at der foregår en efter skolens  

 skøn tilrettelagt regelmæssig kontrol med stile- og opgaveretning.
 Som beregningsgrundlag for rettegodtgørelsen anvendes de af direktoratet  

 for erhvervsuddannelserne fastsatte timebrøker.
Antallet af ugentlige rettetimer pr. lærer beregnes ved - særskilt for  

 hver klasse - at multiplicere den for faget angivne timebrøk med antallet af  

 elever i klassen.
Ved handelsmedhjælpereksamen og fagprøver multipliceres  

 tillige med antallet af ugentlige undervisningstimer i faget.
 Ved højere handelseksamen og handelseksamen lægges elevtallet den 15.  

 september til grund for beregningen, i 2. semester på handelseksamens  

 butikslinie dog den 15. februar.
 Ved højere fagprøver og ved fagprøver, hvor undervisning er tilrettelagt  

 over 40 uger, opgøres elevtallet henholdsvis den 15. september og den 15.  

 januar, således at elevtallet pr. 15. september benyttes ved beregninger for  

 månederne september til december, medens elevtallet pr. 15. januar benyttes  

 for månederne januar til maj.
 Ved handelsmedhjælpereksamen og ved fagprøver, hvor undervisningen er  

 tilrettelagt over kortere tid end 40 uger, opgøres elevtallet den 15. i den  

 måned, der følger efter påbegyndelsen af hvert kursus (forberedelseskursus,  

 indledningskursus, 1. semester, 2. semester m.v.).
 Hvis der sker en overflytning af 3 eller flere elever til at andet  

 kursushold ved skolen, foretages der dog en omregning.
De udregnede kvotienter for hver klasse sammenlægges og afrundes i op-  

 eller nedadgående retning til nærmeste kvarte time.
Er den samlede kvotient  

 for den enkelte lærer eksempelvis udregnet til 2,84, afrundes kvotienten til  

 2,75 timer pr. uge, hvorefter vederlaget i alt andrager 11,00 timer pr.  

 måned.
En lærer skal dog som minimum honoreres med 1/2 rettegodtgørelsestimer  

 pr. uge for hver klasse i hvert fag, hvori der ydes rettegodtgørelse.
 Det således udregnede antal rettegodtgørelsestimer vederlægges efter de  

 for undervisningsarbejde i øvrigt gældende regler.
P.
D.
V.
 Ida Dybdal.
