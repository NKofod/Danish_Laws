 I medfør af § 2, stk. 7, § 15 og § 18, stk. 2, i lov nr. 508 af 30.
 juni 1993 om åben uddannelse (erhvervsrettet voksenuddannelse) m.v.
 fastsættes:
Uddannelsens formål og struktur § 1.  Formålet med MPH-uddannelsen er at give  

 studerende en videregående uddannelse i folkesundhedsvidenskab for derved at  

 kvalificere dem til selvstændigt og på videnskabeligt grundlag at medvirke  

 til at forbedre befolkningens og befolkningsgruppers sundhedstilstand.
Stk. 2.  Uddannelsen skal sætte de studerende i stand  

 til at § 2.  Uddannelsen er en videregående uddannelse, der  

 udbydes ved Københavns Universitet og Aarhus Universitet med et omfang, der  

 svarer til 11/2 års studenterårsværk og omfatter et års teori og praktik  

 (projektarbejde). Den nærmere tilrettelæggelse af studiet fastsættes i  

 studieordningen.
 § 3.  Den, der har gennemført MPH-uddannelsen, har ret  

 til at betegne sig MPH (Master of Public Health).
Adgangsforudsætninger § 4.  MPH-uddannelsen er tilrettelagt for studerende,  

 der har gennemgået en videregående samfundsfaglig, sundhedsfaglig eller anden  

 relevant uddannelse på mindst bachelorniveau, samt dokumenteret  

 videreuddannelse og opnået relevant erhvervserfaring svarende til mindst to  

 års fuldtidsarbejde.
 § 5.  Institutionen kan give adgang til uddannelsen  

 for ansøgere, der ikke opfylder forudsætningerne i § 4, men som skønnes at  

 have de nødvendige forudsætninger for at kunne gennemføre uddannelsen.
Uddannelsens tilrettelæggelse og indhold § 6.  Uddannelsen tilrettelægges som en  

 vekseluddannelse, således at der skiftes mellem undervisning i relevante  

 fagområder og projektarbejde med henblik på at integrere teorier og metoder  

 fra de forskellige discipliner, fag og emneområder samt forankre dem i  

 praktisk projektarbejde.
§ 7.  MPH-uddannelsens teoretiske del består af  

 moduler, som omfatter indføring i grundlæggende hovedtemaer i  

 folkesundhedsvidenskab, basale sundhedsfag og basale samfundsfag.  

 MPH-uddannelsen omfatter endvidere moduler, der vedrører metoder i  

 folkesundhedsvidenskab, levevilkår og sundhed, organisation, ledelse og  

 økonomi i sundheds- og socialvæsenet samt forebyggelse og sundhedsfremme.
Det  

 fastsættes i studieordningen, hvilke fag der udbydes inden for det enkelte  

 modul.
Specialmodulerne kan bl.a. omfatte forebyggelse og sundhedsfremme,  

 organisation, ledelse og økonomi i sundheds- og socialvæsenet, miljø og  

 sundhed, epidemiologi og biostatistik samt international sundhed og  

 katastrofebistand.
§ 8.  Uddannelsens praktiske del omfatter  

 projektarbejde under vejledning med tilhørende specialkurser.
Projektarbejdet  

 afsluttes med en rapport.
 Eksamen m.v.
 § 9.  For eksamen, herunder prøveformer, bedømmelse,  

 eksamensbevis, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet.
Andre bestemmelser § 10.  Institutionen udarbejder inden for  

 bekendtgørelsens rammer forslag til studieordning, jf. § 15, stk. 3.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
 Stk. 4.  Inden en studieordning fastsættes, tager  

 institutionen kontakt til censorformanden.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til orientering til censorerne og Undervisningsministeriet.
 § 11.  Institutionen kan i hvert enkelt tilfælde eller  

 ved almindelige regler godkende, at gennemførte uddannelseselementer fra en  

 dansk eller udenlandsk videregående uddannelsesinstitution træder i stedet  

 for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 12.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsens  

 bestemmelser, når det findes begrundet i usædvanlige forhold, bortset fra de  

 tilfælde, der er nævnt i § 11.
§ 13.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 § 14.  Hvis ikke andet følger af denne bekendtgørelse,  

 gælder regler i bekendtgørelse om åben uddannelse.
Styrelsesregler Bestyrelse § 15.  Københavns Universitet, Aarhus Universitet og  

 Odense Universitet nedsætter i fællesskab en bestyrelse, der består af 9  

 medlemmer:
Stk. 2.  Formanden vælges af og blandt de  

 bestyrelsesmedlemmer, der repræsenterer uddannelsens aftagere.
Bestyrelsens  

 medlemmer udpeges for en 4-årig periode.
Uddannelseslederne, jf. § 16,  

 deltager i bestyrelsens møder uden stemmeret.
 Stk. 3.  Bestyrelsen har følgende opgaver:
Uddannelsesudvalg § 16.  Der nedsættes et uddannelsesudvalg på Aarhus  

 Universitet og et på Københavns Universitet.
 Hvert udvalg består af:
 Stk. 2.  Uddannelseslederen er født formand.
Uddannelseslederen udpeges af dekanen blandt de heltidsansatte  

 videnskabelige medarbejdere, der underviser på uddannelsen.
De heltidsansatte  

 videnskabelige medarbejdere vælges af heltidsansatte videnskabelige  

 medarbejdere samt deltidsansatte lærere med tilknytning til MPH-uddannelsen.  

 Den ene heltidsansatte videnskabelige medarbejderrepræsentant repræsenterer  

 Odense Universitet.
Uddannelseslederen/lærerne udpeges/vælges for en 4-årig  

 periode.
 De studerende vælges af og blandt de studerende på uddannelsen for et år  

 ad gangen.
 Stk. 3.  Uddannelsesudvalget varetager de opgaver, der i  

 henhold til universitetslovens § 8, stk. 4 og 5, er henlagt til studienævnet.
 Stk. 4.  Uddannelseslederen varetager de opgaver, der i  

 henhold til universitetslovens § 8, stk. 7, er henlagt til studielederen.
Ikrafttrædelse § 17.  Bekendtgørelsen træder i kraft den 1. september  

 1996.
