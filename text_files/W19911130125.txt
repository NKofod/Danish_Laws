Civilretsdirektoratet fandt ikke grundlag for administrativt at ophæve  

 en adoption.
Det fandtes stridende mod barnets tarv, at den biologiske far  

 betingede sig, at det børnebidrag, som han ville blive pålagt til barnets  

 underhold, skulle indsættes på en konto i en forvaltningsafdeling til barnets  

 fyldte 18. år.
 I en sag var adoptanten, den biologiske mor og den biologiske far enige  

 om, at de ønskede ophævelse af en adoption vedrørende deres 10-årige barn,  

 samt at barnet skulle genindtræde i retsforholdet til den biologiske far.
 Under sagens behandling satte den biologiske far imidlertid som betingelse  

 for en genindtrædelse, at det børnebidrag, som han ville kunne blive pålagt  

 til barnets underhold, skulle indsættes på en konto i en forvaltningsafdeling  

 til barnets fyldte 18. år.
 Civilretsdirektoratet fandt på baggrund heraf ikke grundlag for  

 administrativt at ophæve adoptionen i medfør af § 18, stk. 2, idet en sådan  

 betingelse måtte anses for at stride mod barnets tarv.
