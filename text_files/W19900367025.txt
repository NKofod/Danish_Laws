 Betingelsen i vilkårsbekendtgørelsens § 1 om at kursister skal have  

 eller søge arbejde i sædvanligt omfang inden for det område, kurset er  

 beregnet for, blev anset for opfyldt, i et tilfælde, hvor en ledig  

 specialarbejder deltog i svejsekurser og var tilmeldt arbejdsformidlingen som  

 ledig og arbejdssøgende til 38 timer pr. uge mellem kl. 6.00 - 18.00, selv om  

 kursisten havde et 15 timers rengøringsjob ved siden af.
 Det fremgår af sagen, at kursisten, som var ledig deltog i 3 svejsekurser  

 i perioden 3. maj - 29. juni 1990.
 Arbejdsformidlingskontoret gav kursisten afslag på ansøgning om  

 kursusgodtgørelse under henvisning til, at kursisten ville udføre sin  

 sædvanlige hovedbeskæftigelse som aften/natarbejder i kursusperioderne,  

 hvorfor kontoret ikke så sig berettiget til at yde kursusgodtgørelse for  

 kurserne.
 Det var til sagen oplyst, at kursisten havde 15 timers ugentlig  

 beskæftigelse med rengøring for Københavns Skolevæsen, men at han var  

 tilmeldt arbejdsformidlingen som arbejdssøgende til fuldtids specialarbejde  

 mellem kl. 6.00 og kl. 18.00.
Kursisten anførte, at hans rengøringsarbejde var bibeskæftigelse, medens  

 hans hovedbeskæftigelse var at arbejde inden for byggeindustrien.
Han var dog  

 ledig inden for dette fag.
 Ankenævnet fandt, at kursisten måtte anses for at være arbejdssøgende til  

 fuldtidsarbejde inden for det område, som de omhandlede kurser var beregnet  

 for.
 Nævnet havde lagt vægt på, at kursistens rengøringsarbejde i 15 ugentlige  

 timer måtte betragtes som hans bibeskæftigelse.
 Nævnet fandt derfor, at betingelserne i § 1, i Arbejdsministeriets  

 bekendtgørelse nr. 887 af 28. december 1989, for at opnå de søgte  

 godtgørelser, var opfyldt.
 Ingen.
