 I medfør af § 1, stk. 3 og 5, og § 14 i lov om erhvervsgrunduddannelse  

 m.v., jf. lovbekendtgørelse nr. 1160 af 20. december 1995, fastsættes:
 § 1.  Formålet med erhvervsgrunduddannelsen er, at den  

 unge opnår personlige, sociale og faglige kvalifikationer, som dels giver  

 umiddelbar adgang til at fortsætte i en erhvervskompetencegivende uddannelse,  

 dels giver grundlag for beskæftigelse på arbejdsmarkedet.
 Stk. 2.  Kommunalbestyrelsen træffer beslutning om, i  

 hvilket omfang den tilbyder erhvervsgrunduddannelse til unge, der bor i  

 kommunen.
 Stk. 3.  Uddannelserne tilrettelægges af  

 kommunalbestyrelsen i samarbejde med uddannelsesinstitutioner med hjemsted i  

 kommunen eller andre uddannelsesinstitutioner, som normalt anvendes af unge  

 fra kommunen.
 Stk. 4.  Kommuner kan samarbejde om anvendelse af loven.
 Stk. 5.  En erhvervsskole kan tilrettelægge  

 erhvervsgrunduddannelse for ledige dagpengeberettigede unge under 25 år og  

 kan samarbejde med andre uddannelsesinstitutioner herom.
 Stk. 6.  Når en erhvervsskole varetager opgaver i  

 henhold til stk. 5, udøver skolen de beføjelser og varetager de funktioner,  

 som er tillagt kommunalbestyrelsen i denne bekendtgørelse.
 § 2.  Skoleundervisningen i den enkelte  

 erhvervsgrunduddannelse skal bestå af et eller flere elementer fra følgende  

 uddannelsesaktiviteter, der gennemføres i henhold til anden lovgivning ved en  

 godkendt uddannelsesinstitution, jf. lovens § 3, stk. 3:
Stk. 2.  De enkelte elementer af skoleundervisningen  

 skal så vidt muligt hver for sig udgøre et afsluttet forløb.
Den samlede  

 skoleundervisning må ikke udgøre hele skoleundervisningen i en af de  

 uddannelser, der er nævnt i stk. 1, nr. 1-4.
Stk. 3.  For de enkelte uddannelseselementer gælder  

 reglerne for den pågældende aktivitet, jf. stk. 1, med hensyn til  

 undervisningens mål, indhold og bedømmelse, herunder regler om antal  

 eksamensforsøg.
Eleven og kommunen kan dog i ganske særlige tilfælde aftale i  

 uddannelsesplanen, at eleven ikke skal deltage i eksamen eller anden form for  

 afsluttende bedømmelse.
 § 3.  Under skoleophold er eleven omfattet af de  

 ordensregler og fraværsbestemmelser, der gælder for at deltage i tilsvarende  

 undervisning på den pågældende skole.
 § 4.  Uddannelsens praktik- og skoledele skal udgøre  

 et hele for den enkelte elev, jf. lovens § 2, stk. 1, men kan gennemføres på  

 skiftende praktiksteder og uddannelsesinstitutioner.
 Stk. 2.  Praktikdelen foregår enten på en arbejdsplads  

 ved midlertidig ansættelse af den unge i virksomheden eller på værkstedsskole  

 med undervisning under arbejdspladslignende forhold.
 Stk. 3.  For så vidt angår godskrivning af  

 skoleundervisning og praktikuddannelse ved fortsat uddannelse henvises til  

 lovens § 5, stk. 1.
 § 5.  En praktikaftale, jf. lovens § 6, skal indgås på  

 den formular, der er optrykt som bilag til bekendtgørelsen, og den skal være  

 godkendt af kommunen inden praktikopholdets begyndelse.
 Stk. 2.  Kommunen gør de enkelte praktikvirksomheder  

 bekendt med elevens samlede uddannelsesplan, således at indholdet af det  

 enkelte praktikforløb kan tilrettelægges i relation hertil.
 Stk. 3.  Forud for kommunens godkendelse af en  

 praktikaftale indhenter kommunen en udtalelse fra den relevante  

 erhvervsskole, jf. lovens § 7, stk. 3.
§ 6.  Til elever, der har behov herfor, gives der  

 specialundervisning eller anden specialpædagogisk bistand i mindst det  

 omfang, der følger af de regler, som gælder for de uddannelsesaktiviteter,  

 som uddannelseselementerne er hentet fra.
Kommunen og eleven kan ikke i  

 uddannelsesplanen fravige dette til skade for eleven.
 § 7.  Efter gennemførelse af hele uddannelsen modtager  

 eleven et uddannelsesbevis på grundlag af de i stk. 2 - 4 nævnte beviser.  

 Uddannelsesbeviset udstedes af den skole, hvor det sidste skoleophold finder  

 sted, og skal indeholde:
 Stk. 2.  Efter tilfredsstillende gennemførelse af det  

 enkelte praktikophold udsteder praktikvirksomheden henholdsvis  

 værkstedsskolen et bevis for gennemførelsen, der skal indeholde oplysning om  

 praktikopholdets mål samt de arbejdsområder og funktioner, eleven har været  

 beskæftiget med.
 Stk. 3.  Efter tilfredsstillende gennemførelse af det  

 enkelte skoleophold udsteder skolen bevis for gennemførelsen, der skal  

 indeholde oplysning om skoleundervisningens mål og indhold samt oplysning om  

 elevens standpunkt i overensstemmelse med reglerne for den pågældende  

 uddannelsesaktivitet, jf. § 2, stk. 3. Opfylder eleven betingelserne for at  

 modtage sædvanligt eksamensbevis m.v. for det pågældende skolelement,  

 anvender skolen dette.
Stk. 4.  Hvis der ikke kan udstedes uddannelsesbevis i  

 henhold til stk. 1, har eleven krav på dokumentation, der skal indeholde  

 oplysning om den delvis gennemførte uddannelse.
Dokumentationen udfærdiges af  

 den skole, hvor eleven sidst har modtaget undervisning.
Dokumentationen  

 består af beviser for eventuelle gennemførte praktikophold og skoleophold  

 samt en erklæring fra praktikvirksomheden, henholdsvis skolen, om den  

 gennemførte del af det praktik- eller skoleophold, hvorunder uddannelsen er  

 blevet afbrudt.
 § 8.  Øvrige rammer for uddannelsen er fastsat i  

 loven, hvortil der henvises.
§ 9.  Undervisningsministeriet kan indhente  

 oplysninger fra kommuner og skoler om alle forhold vedrørende uddannelserne,  

 herunder oplysninger om § 10.  Undervisningsministeriet kan dispensere fra  

 bekendtgørelsens regler, når det findes begrundet i usædvanlige forhold.
§ 11.  Klage over en skoles afgørelse kan indbringes  

 for den myndighed, som er klageinstans efter reglerne for den pågældende  

 uddannelsesaktivitet.
Behandlingen af klagen følger reglerne for den  

 pågældende uddannelsesaktivitet.
 § 12.  Bekendtgørelsen træder i kraft den 1. januar  

 1996.
 Stk. 2.  Bekendtgørelse nr. 808 af 6. oktober 1993 om  

 oprettelse af erhvervsgrunduddannelser ophæves.
Undervisningsministeriet, den 20.  

 december 1995 Ole Vig Jensen / Sonja Lundqvist Bekendtgørelse om oprettelse af erhvervsgrunduddannelserDecember  

 1995 Bilag Praktikaftale for elev i erhvervsgrunduddannelse indgået i henhold til lov om erhvervsgrunduddannelse m.v.
