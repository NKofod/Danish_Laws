Resumé  



  

 I forbindelse med inspektion af  

 Statsfængslet i Nyborg den 25. og 26. april 2001 klagede en indsat over  

 at Direktoratet for Kriminalforsorgen opretholdt statsfængslets afgørelse om  

 at  

 han skulle afsone i enrum, og over statsfængslets ugentlige afgørelser om at  

 opretholde enrumsanbringelsen.
Afgørelserne var begrundet i flugtrisiko.
Den  

 indsatte havde på baggrund af flere tidligere undvigelser fra andre fængsler  

 været anbragt i enrum i lange perioder siden 1996. Den indsatte klagede også  

 over at direktoratet som særligt vilkår for afviklingen af enrumsanbringelsen  

 havde tilbagekaldt hans tilladelse til begrænset fællesskab med andre  

 indsatte  

 under henvisning til sikkerhedsmæssige hensyn.
Den indsatte havde af  

 statsfængslet fået dispensation til at have en pc i cellen og tilladelse til  

 at  

 deltage i redaktionsarbejdet på de indsattes blad.
Den indsatte gjorde gældende at det ikke var direktoratet, men  

 statsfængslet der havde kompetence til at træffe afgørelser om hans  

 anbringelse  

 i enrum.
Herudover gjorde han gældende at sagen var mangelfuldt oplyst idet  

 statsfængslet savnede fornødent kendskab til ham.
 Ombudsmanden udtalte at kompetencen til at træffe afgørelser om  

 enrumsanbringelse var delegeret fra Justitsministeriet, Direktoratet for  

 Kriminalforsorgen, til de enkelte institutioner, og at ministeren som den  

 øverst ansvarlige såvel konkret som generelt kunne tilbagekalde sin  

 delegation.  

 Ombudsmanden havde derfor ikke nogen bemærkninger til at direktoratet havde  

 taget kompetencen til at træffe afgørelse om lempelser i den indsattes  

 afsoningsmæssige forhold tilbage.
For så vidt angik afgørelserne om henholdsvis etablering og  

 løbende opretholdelse af enrumsanbringelsen, udtalte ombudsmanden at  

 afgørelserne hvilede på konkrete vurderinger og afvejninger af risikoen for  

 undvigelse.
I sådanne sager kan ombudsmanden kun udtale kritik når der  

 foreligger særlige omstændigheder, herunder mangler ved sagens oplysning.  

 Ombudsmanden havde ikke ved sin undersøgelse fundet sådanne særlige  

 omstændigheder.
Tilsvarende gjaldt for så vidt angik fastsættelsen af  

 vilkårene  

 for enrumsanbringelsen.
Om proceduren i forbindelse med de ugentlige afgørelser om at  

 opretholde enrumsanbringelsen udtalte ombudsmanden at han mente det var  

 kritisabelt at statsfængslet ikke havde overholdt notatpligten idet  

 statsfængslets ugentlige notater ikke indeholdt nogen konkrete oplysninger om  

 hvilke overvejelser statsfængslet havde gjort sig.
Der fandtes ikke noget  

 skriftligt om de samtaler der havde været ført mellem personalet og den  

 indsatte.
Ombudsmanden mente endvidere det var kritisabelt at direktoratet  

 først på hans foranledning påtalte den manglende overholdelse af notatpligten  

 over for statsfængslet, og meddelte direktoratet at han gik ud fra at  

 direktoratet fortsat ville følge den indsattes situation, herunder til  

 stadighed overveje mulighederne for lempelser af vilkårene for hans  

 strafudståelse. (J.nr. 2001-1520-625) Langvarig anbringelse i enrum på grund af flugtrisiko Sagen drejede sig om  

 hvorvidt det var berettiget at der i forbindelse med en indsat, As,  

 afsoning i  

 Statsfængslet i Nyborg blev truffet afgørelse om anbringelse i enrum.
A havde  

 også før han blev overflyttet til afsoning i statsfængslet, været  

 enrumsanbragt  

 i et andet statsfængsel.
Sagen drejede sig endvidere om berettigelsen af  

 statsfængslets efterfølgende ugentlige beslutninger om at opretholde  

 enrumsanbringelsen samt om hvorvidt A var berettiget til begrænset fællesskab  

 under afsoningen.
Herudover opstod spørgsmålet om hvorvidt statsfængslet  

 havde  

 overholdt de gældende regler om notatpligt.
A klagede til mig over at  

 han i en periode på næsten tre år havde været anbragt i enrum på grund af  

 formodning om risiko for undvigelse.
Under henvisning til ombudsmandslovens §  

 14 (lov nr. 473 af 12. juni 1996 om Folketingets Ombudsmand) sendte jeg  

 As  

 klage til Direktoratet for Kriminalforsorgen med henblik på at direktoratet  

 tog  

 stilling til de spørgsmål vedrørende enrumsanbringelsen som A havde rejst  

 over  

 for mig.
 Den 24. april 2001 tog  

 direktoratet stilling til sagen.
 Under min inspektion af  

 Statsfængslet i Nyborg den 25. og 26. april 2001 klagede A over Direktoratet  

 for Kriminalforsorgens afgørelse af 24. april 2001.
 Af direktoratets afgørelse  

 fremgik følgende:
 Direktoratet mener ikke der  

 er grundlag for at kritisere at Statsfængslet i Nyborg har truffet beslutning  

 om at anbringe Dem i enrum.
 Direktoratet mener endvidere  

 ikke at der er grundlag for at kritisere de retningslinier statsfængslet har  

 fastsat for afviklingen af enrumsanbringelsen.
 Direktoratet har afgjort  

 sagen efter at Statsfængslet i Nyborg har indsendt sagens bilag sammen med en  

 udtalelse.
 Her følger en kort  

 gennemgang af sagen og begrundelsen for direktoratets afgørelse.
Østre Landsret idømte Dem  

 den 29. november 1991 fængsel i 14 år for blandt andet røveri og forsøg på  

 manddrab.
Den 9. marts 1992 stadfæstede Højesteret dommen.
 Det fremgår af sagen, at De  

 efterfølgende er idømt 5 fængselsstraffe på i alt 6 år og 4 måneder for  

 kriminalitet begået under afsoning og undvigelse.
 Det fremgår endvidere af  

 sagen, at De flere gange er undveget under afsoning senest henholdsvis den 6.  

 januar 1996  

 hvor De undveg fra  

 Statsfængslet i Nyborg og under undvigelsen begik røveri, den 24. marts 1998  

 hvor De undveg fra Statsfængslet i Horsens  

 og blev anholdt den 26. marts 1998 på Ålborg sygehus og den 26. marts  

 1999 hvor De undveg fra Statsfængslet i Vridsløselille og blev anholdt den 7.  

 april 1999.
 Statsfængslet i Nyborg har  

 oplyst, at De den 23. februar 2000 blev tilbageført til Statsfængslet i  

 Nyborg.  

 Statsfængslet har oplyst, at der blev truffet afgørelse om anbringelse i  

 enrum,  

 idet det findes nødvendigt for at forebygge undvigelse jf.  

 Justitsministeriet,  

 Direktoratet for Kriminalforsorgens cirkulære om adgang til at anbringe  

 indsatte i enrum, § 2, stk. 2, nr. 1.
 Enrumsanbringelsen og  

 retningslinierne er blevet vurderet en gang om ugen.
Statsfængslet i Nyborg har  

 oplyst, at der på baggrund af at De blev betragtet som særligt  

 undvigelsestruet  

 er fastsat nærmere regler for Deres ophold på enrumsafdelingen.
De afvikler  

 efter det oplyste enegårdtur i strålegård og har siden den 10. januar 2000  

 haft  

 tilladelse til at have computer på cellen.
Statsfængslet i Nyborg har  

 endvidere oplyst, at De den 9. november 2000 fik underretning om, at det var  

 blevet besluttet, at De kunne få tilladelse til deltagelse i  

 redaktionsarbejdet  

 i forbindelse med de indsattes fængselsblad under forudsætning af, at  

 arbejdet  

 finder sted i fængslet.
De fik endvidere tilladelse til at benytte  

 kondirummet  

 med indsatte fra redaktionsarbejdet.
 Den 27. november 2000 trådte  

 ordningen med deltagelse i redaktionsarbejdet med videre i kraft.
De regler, der henvises til,  

 findes i Justitsministeriet, Direktoratet for Kriminalforsorgens cirkulære af  

 13. september 1978 om adgangen til at anbringe indsatte i enrum.
Ifølge  

 cirkulærets § 2, stk. 2, nr. 1 kan anbringelse finde sted såfremt det findes  

 nødvendigt for at forebygge undvigelse.
 Det følger af cirkulærets §  

 4, stk. 5 og stk. 6, at anbringelsen ophører, når den ikke længere er  

 påkrævet  

 og anbringelsens ophør skal tages op til overvejelse, hver gang der er  

 forløbet  

 en uge siden iværksættelsen eller sidste beslutning om opretholdelse af  

 anbringelsen.
 Som anført anser  

 direktoratet det for berettiget, at Statsfængslet i Nyborg af  

 sikkerhedsmæssige  

 grunde har fastsat særlige retningslinier for enrumsanbringelsen.
 Direktoratet har lagt vægt  

 på, at De som følge af Deres tidligere undvigelser og undvigelsesforsøg må  

 anses for særlig undvigelsestruet og at De blev overført til Statsfængslet i  

 Nyborg som særlig undvigelsestruet.
Direktoratet har desuden  

 lagt vægt på oplysninger som Statsfængslet i Nyborg var i besiddelse af, da  

 man  

 modtog Dem og som har betydning for vurderingen af undvigelsesrisikoen.
Disse  

 oplysninger er imidlertid undtaget fra partshøring og aktindsigt og kan  

 derfor  

 ikke konkretiseres nærmere ved statsfængslets og direktoratets begrundelse.
Oplysningerne er undtaget i  

 medfør af forvaltningslovens § 19, stk. 2 nr. 4, jf. § 15, stk. 2, jf. stk.  

 1,  

 nr. 3. Det fremgår af disse bestemmelser at oplysninger kan undtages fra  

 partshøring, hvis partens interesse i oplysningerne findes at burde vige for  

 afgørende hensyn til andre private eller offentlige interesser, herunder  

 forebyggelse, opklaring og forfølgning af lovovertrædelser, straffuldbyrdelse  

 og lignende samt beskyttelse af sigtede, vidner eller andre i sager om  

 strafferetlig eller disciplinær forfølgning.
Som følge af de hensyn der  

 begrunder undtagelsen, er det ikke muligt nærmere at angive hvilke  

 hovedhensyn  

 som har været afgørende, idet formålet med undtagelsen ville forspildes.
 Begrundelsen er begrænset i  

 medfør af forvaltningslovens § 24, stk. 3, der lyder således:
Begrundelsens indhold kan  

 begrænses, i det omfang partens interesse i at kunne benytte kendskab til  

 denne  

 til varetagelse af sit tarv findes at burde vige for afgørende hensyn til den  

 pågældende selv eller til andre private eller offentlige interesser, jf. §  

 15. Direktoratet mener at Deres  

 interesse i kendskabet til den del af begrundelsen, som er undtaget, må vige  

 for hensynet til andres interesser af den anførte karakter.  Under inspektionen af  

 Statsfængslet i Nyborg den 25. og 26. april 2001 havde inspektionschefen en  

 samtale med A.
Jeg bad direktoratet om en  

 udtalelse i anledning af As klage og om udlån af sagens akter.
Af mit  

 brev  

 fremgik følgende:
 Til støtte for sin klage  

 anførte (A) bl.a. at statsfængslets ugentlige vurdering af enrumsanbringelsen  

 ofte bliver foretaget uden at personalet har aktuelle oplysninger om  

 undvigelsesrisikoen. (A) oplyste f.eks. at der kan gå flere uger uden at han  

 taler med personalet.
Desuden anførte (A) at det reelt er direktoratet   

 og  

 ikke statsfængslet  som har besluttet at han skal være anbragt i enrum.
Jeg beder om en udtalelse i anledning af klagen.
Jeg beder om at  

 direktoratet forinden indhenter en udtalelse fra Statsfængslet i Nyborg om  

 sagen.
Jeg beder myndighederne om i udtalelsen at tage stilling til det som  

 (A)  

 har anført om aktualiteten i den ugentlige vurdering, og om hvem der i  

 realiteten træffer beslutning om at opretholde enrumsanbringelsen.
 Jeg modtog herpå  

 statsfængslets og direktoratets udtalelser om sagen samt sagens akter.
Af  

 statsfængslets udtalelse fremgik følgende:
 I anledning af (A)s klage  

 til Folketingets Ombudsmand over sin anbringelse i enrum kan jeg oplyse, at  

 det  

 er statsfængslet, der tager stilling til den fortsatte anbringelse i enrum.  

 Spørgsmålet vurderes løbende og mindst en gang ugentligt.
På grund af sagens  

 særlige karakter, herunder dels de tidligere undvigelser og forsøg herpå,  

 dels  

 pressens og ministerens interesse i sagen forelægges alle lempelser i  

 anbringelsen imidlertid for direktoratet.
Dette har også været tilfældet ved  

 den seneste skærpelse i anbringelsen.
Det er ikke korrekt, at der  

 kan gå flere uger, uden (A) taler med personalet.
Personalet har flere gange  

 i  

 løbet af dagen anledning til at tilse (A) i cellen, fx ved morgenvækning,  

 aflåsning for natten, i forbindelse med tilbud om gårdtur, mad og lign.
Det  

 giver sig selv, at hvis (A) ikke ønsker at samtale med personalet, finder  

 dette  

 ikke sted.
Mindst en gang ugentligt har  

 en af overvagtmestrene kontakt med (A) i forbindelse med beslutningen om  

 fortsat enrumsanbringelse.
Overvagtmesteren har oplyst, at han i løbet af  

 denne  

 samtale som regel kommer vidt omkring, og at en del af (A)s problemer  

 kan  

 løses under samtalen.
Derudover opsøger overvagtmesteren også (A) ved andre  

 lejligheder, når han er i straf- og isolationsafdelingen, på gårdtur og  

 lign.,  

 såvel som (A) er observeret talende med personalet, når han er på gårdtur.
 Derfor er det statsfængslets  

 holdning, at der er et udmærket grundlag for at træffe afgørelse om fortsat  

 enrumsanbringelse.
 Af direktoratets udtalelse  

 fremgik følgende:
 Direktoratet har forstået  

 henvendelsen som en anmodning om en udtalelse om 1) hvem det træffer  

 beslutning  

 om at opretholde enrumsanbringelsen, jf. (A)s samtale med Folketingets  

 Ombudsmand under inspektionen i Statsfængslet i Nyborg og 2) aktualiteten i  

 den  

 ugentlige vurdering, jf. ligeledes samtale med den pågældende under  

 ombudsmandens inspektion.
 .
1) Statsfængslet har i den  

 vedlagte udtalelse oplyst, at det er statsfængslet, der tager stilling til  

 den  

 fortsatte anbringelse i enrum.
Spørgsmålet vurderes løbende og mindst en gang  

 ugentlig.
 I overensstemmelse med § 7 i  

 Direktoratet for Kriminalforsorgens cirkulære af 14. september 1978 om  

 adgangen  

 til at anbringe indsatte i enrum indberetter statsfængslet hver 4. uge til  

 direktoratet, at pågældende fortsat er enrumsanbragt.
Statsfængslet har endvidere  

 oplyst, at på grund af sagens særlige karakter, herunder blandt andet de  

 tidligere undvigelser og forsøg herpå, har direktoratet hjemtaget kompetencen  

 til at træffe afgørelse vedrørende lempelser i den pågældendes  

 afsoningsmæssige  

 forhold.
Alle lempelser i anbringelsen forelægges således for direktoratet,  

 som  

 herefter træffer afgørelse.
Direktoratet kan henholde  

 sig til statsfængslets udtalelse, hvorefter det er statsfængslet der tager  

 stilling til den fortsatte enrumsanbringelse.
Direktoratet kan endvidere  

 henholde sig til, at det på grund af sagens særlige karakter er direktoratet,  

 der træffer afgørelse vedrørende eventuelle lempelser i pågældendes  

 afsoningsmæssige forhold.
 2) Direktoratet kan henholde  

 sig til Nyborgs afgørelse [jeg går ud fra at direktoratet rettelig mener  

 statsfængslets udtalelse af 19. juni 2001], idet direktoratet skal bemærke,  

 at  

 det heraf fremgår, at pågældende jævnlig taler med personalet.
Direktoratet skal i øvrigt  

 bemærke, at pågældende har haft tilladelse til begrænset fællesskab siden  

 november 2000. Han har haft tilladelse til redaktionsarbejde op til 5 timer  

 ugentlig med tre medindsatte med henblik på redigering af de indsattes  

 fangeblad.
Han har endvidere haft tilladelse til at benytte kondirummet med  

 indsatte fra redaktionsarbejdet.
 Indsatte har efter  

 statsfængslets oplysninger benyttet sig flittigt af tilladelsen til  

 redaktionsarbejde, medens han ikke har ønsket at benytte sig af tilladelsen  

 til  

 kondi.
 På grund af et disciplinært  

 forhold har statsfængslet den 14. juni 2001 besluttet, at tilladelsen til  

 begrænset fællesskab indtil videre er inddraget.
Direktoratet skal endelig  

 bemærke, at det er nævnt i afgørelsen af 24. april 2001, at indsatte afvikler  

 gårdtur i strålegård.
Dette er ikke korrekt.
Pågældende afvikler gårdtur på  

 det  

 almindelige gårdtursareal.
 Jeg sendte en kopi af  

 direktoratets og statsfængslets udtalelser til A med henblik på at A kunne  

 fremkomme med eventuelle bemærkninger til udtalelserne.
 A anfægtede i sit svar  

 særligt det af statsfængslet anførte om As samtaler med personalet.  

 Disse  

 samtaler var efter As opfattelse meget sporadiske og dermed ikke egnede  

 til at  

 danne grundlag for en vurdering af hvorvidt A fortsat var flugttruet.
 Af As brev fremgik blandt  

 andet følgende:
 Tilbage til grundlaget for  

 at bedømme om jeg fortsat er flugttruet.
Medmindre du selv mener, at mine  

 ordskifter med personalet, hvor jeg siger ja tak, godmorgen, nej tak og  

 godnat,  

 kan bruges til at bedømme om jeg er flugttruet, har man altså de sidste 2  

 uger  

 ud fra 2 samtaler på 39 sekunder den ene uge, og 47 sekunder den anden uge  

 bedømt, at jeg fortsat er flugttruet.
I må da give mig ret i, at dette er  

 fuldstændig urealistisk.
Jeg mener derfor fortsat, at  

 fængslet ikke har noget som helst grundlag for at påstå, at jeg er  

 flugttruet,  

 den ene uge efter den anden, og derfor bør man omgående sende mig tilbage til  

 normal afsoning, medmindre der da er andre tungtvejende grunde? Min påstand  

 om  

 at jeg er politisk fange, og at jeg kun er isoleret fordi Frank  

 Jensen er  

 bange for at miste sit job, såfremt jeg skulle flygte igen, syntes nærmest at  

 blive bekræftet i samme brev, hvor der står, at ministeren har en særlig  

 interesse i min sag.
Jeg vil stadig påstå, at jeg kun er isoleret fordi Frank  

 Jensen har besluttet det, og at alle de andre foranstaltninger kun er til,  

 for  

 at tilfredsstille offentligheden og Ombudsmanden.
Flere overvagtmestre har da  

 også ladet dette skinne igennem under samtale.
Til sidst vil jeg godt lige  

 gøre opmærksom på, at jeg d. 14. juni fik inddraget min tilladelse til at  

 deltage i redaktionsmøder og talsmandsmøder.
Jeg er dermed atter tilbage i  

 total isolation på cellen.
Jeg har siden d. 14. juni bedt om at få en  

 skriftlig  

 forklaring på, hvorfor min  

 udgangstilladelse er blevet inddraget.
Det er endnu ikke lykkedes  

 mig.
Jeg  

 har siden d. 14. juni hver uge rykket for at få en forklaring, hvilket jeg  

 mener jeg må have krav på; men man mener tilsyneladende, at jeg ikke skal  

 have  

 en sådan.
 Det fremgik af sagens akter  

 at direktoratet senere fastholdt afgørelsen om at A indtil videre ikke skulle  

 have tilladelse til redaktionsarbejde eller konditionstræning med udvalgte  

 indsatte.
Som begrundelse herfor fremgik følgende:
 Det fremgår af sagen, at  

 Statsfængslet i Nyborg ved visitation af Deres celle den 13. og 19. juni 2001  

 fandt 1 stk. ristepapir, 5 piller af typen Ketogan og 1  

 tusindekroneseddel.
I forbindelse med  

 visitationen traf Statsfængslet i Nyborg beslutning om at udtage Deres  

 PCer  

 fra cellen.
De har efter det oplyste fået PCeren tilbage.
 På grund af Deres langvarige  

 udelukkelse fra fællesskab har direktoratet lempet vilkårene for Deres  

 ophold,  

 således at De siden november 2000 har haft tilladelse til 5 timers  

 redaktionsarbejde om ugen med tre medindsatte og tilladelse til at benytte  

 kondirummet med indsatte fra redaktionsarbejdet.
 Direktoratet traf på  

 baggrund af ordens- og sikkerhedsmæssige hensyn den 14. juni 2001 beslutning  

 om  

 at tilbagekalde denne tilladelse.
Direktoratet har ved  

 afgørelsen lagt vægt på faren for misbrug af fællesskabet.
På baggrund af  

 ovennævnte fund i forbindelse med to visitationer af Deres celle, er  

 direktoratet af den opfattelse, at der vil være fare for, at De misbruger  

 fællesskabet med de andre indsatte.
 Direktoratet har begrænset  

 begrundelsens indhold og dermed anvendt reglerne i forvaltningslovens § 24,  

 stk. 3 og § 15, stk. 1, nr. 3, og stk. 2.
 Af sagens akter fremgik det  

 videre at direktoratet i et senere brev over for A uddybede begrundelsen for  

 at  

 fastholde afgørelsen om tilbagekaldelse af As tilladelse til begrænset  

 fællesskab.
Af brevet fremgår følgende:
 Direktoratet har på baggrund  

 af Deres udtalelser til Ekstra Bladet for nylig forstået, at De ikke synes,  

 at  

 De havde fået en tilstrækkelig begrundelse for direktoratets afgørelse af 8.  

 august 2001.
 Direktoratet kan i den  

 anledning supplerende oplyse, at det navnlig er fundet af det kontante beløb  

 på  

 Deres celle, der har givet anledning til, at direktoratet har skærpet  

 vurderingen af dels risikoen for misbrug og dels risikoen for undvigelse.
 Det vil altid give anledning  

 til skærpet opmærksomhed, når et statsfængsel finder større pengebeløb i et i  

 øvrigt kontantløst fængsel hos en person, der er udelukket fra fællesskab på  

 grund af risiko for undvigelse.
 Efter min gennemgang af  

 sagens akter anmodede jeg Direktoratet for Kriminalforsorgen om en  

 supplerende  

 udtalelse.
Jeg bad om at modtage oplysninger om følgende:
  Præcis hvor længe,  

 herunder i hvilke perioder, og i hvilke statsfængsler (A) har været anbragt i  

 enrum.
 Af direktoratets afgørelse  

 af 24. april 2001 fremgår det at en del af begrundelsen for direktoratets  

 afgørelse over for (A) er begrænset i henhold til forvaltningslovens  

 bestemmelser herom.
Af afgørelsen fremgår det at der er tale om oplysninger  

 som  

 Statsfængslet i Nyborg var i besiddelse af da statsfængslet modtog (A). Af de  

 medsendte akter kan jeg ikke umiddelbart se hvilke oplysninger der er tale  

 om.  

 Det beder jeg derfor direktoratet om at oplyse, herunder eventuelt sende mig  

 en  

 kopi af de pågældende oplysninger således at jeg får et fuldstændigt indblik  

 i  

 begrundelsen for direktoratets afgørelse.
 Det fremgår af  

 Statsfængslet i Nyborgs udtalelse af 19. juni 2001 at personalet jævnligt  

 taler  

 med (A), og endvidere at en af overvagtmestrene ugentligt i forbindelse med  

 beslutningerne om eventuelt at opretholde enrumsanbringelsen har en samtale  

 med  

 (A). Statsfængslet har på den baggrund anført at det er statsfængslets  

 holdning  

 at der er et udmærket grundlag for at træffe afgørelse om fortsat  

 enrumsanbringelse.
Blandt de akter som jeg har modtaget fra sagen, findes  

 der ikke noget skriftligt om disse samtaler,  

 herunder hverken rapporter, referater eller lignende notater om samtalerne.  

 Jeg  

 beder direktoratet om at oplyse om der findes skriftlige noteringer om disse  

 samtaler, og i givet fald beder jeg om at modtage en kopi af materialet.
I  

 modsat  

 fald beder jeg direktoratet om over for mig nærmere at uddybe hvilke  

 eventuelle  

 mundtlige oplysninger der ligger til grund for afgørelserne om fortsat  

 enrumsanbringelse.
Jeg beder endvidere direktoratet om at udtale sig om det  

 forhold at der ikke foreligger notater.
Jeg henviser i den forbindelse til at  

 der vedlagt Statsfængslet i Vridsløselilles indberetninger af henholdsvis 19.  

 januar og 22. februar 2000, er ugentlige notater om den pågældende  

 overvagtmesters overvejelser om opretholdelsen af enrumsanbringelsen.
 I svaret redegjorde  

 direktoratet for As afsoningsmæssige forløb tilbage fra 1991 og frem  

 til  

 september 2001. Af redegørelsen fremgik det blandt andet at A undveg i 1993  

 og  

 i 1996. Herefter, og efter et fund af en rebstige, blev der i 1996 første  

 gang  

 truffet beslutning om at anbringe A i enrum på grund af undvigelsesfare.  

 Efter  

 at han havde været anbragt i enrum i 51 dage, traf statsfængslet i 1997  

 beslutning om at ophæve anbringelsen.
På grund af mistanke om  

 undvigelsesplaner  

 blev A overført til Statsfængslet i Horsens.
I 1998 undveg A igen.
Efter  

 anholdelsen blev han indsat i Københavns Fængsler.
Københavns Fængsler traf  

 beslutning om at anbringe A i enrum.
Efter opholdet i Københavns Fængsler  

 blev  

 A i 1998 overført til Statsfængslet i Vridsløselille.
Statsfængslet  

 opretholdt  

 enrumsanbringelsen.
I 1999 undveg han igen.
Efter anholdelsen i 1999 blev A  

 først indsat i Arresthuset i Viborg i enrum.
Han blev herefter senere på året  

 overført til Statsfængslet i Horsens som opretholdt enrumsanbringelsen.
I  

 juli  

 1999 blev A på grund af trusler mod personalet overført til Statsfængslet i  

 Nyborg.
Statsfængslet opretholdt enrumsanbringelsen.
Blandt andet på grund af  

 fund af nedstrygerklinger blev A i 2000 overført til Statsfængslet i  

 Vridsløselille.
Statsfængslet opretholdt enrumsanbringelsen.
Den 23. februar  

 2000 blev han tilbageført til Statsfængslet i Nyborg  efter det af  

 direktoratet oplyste fordi han blev anset for særligt undvigelsestruet.
De  

 oplysninger som ligger til grund for denne vurdering, har direktoratet under  

 henvisning til forvaltningslovens bestemmelser herom ikke givet A indsigt i,  

 jf. direktoratets afgørelse af 24. april 2001. Efter overførslen besluttede  

 statsfængslet at A skulle forblive enrumsanbragt.
 Om forløbet af og vilkårene  

 for enrumsanbringelsen efter at A blev overført til Statsfængslet i Nyborg,  

 fremgår følgende af direktoratets udtalelse:
Den 23. februar 2000 blev  

 (A) tilbageført til Statsfængslet i Nyborg.
Han havde på dette tidspunkt  

 været  

 anbragt i enrum i 41 dage i Statsfængslet i Vridsløselille (i alt 733 dage).
 Statsfængslet i Nyborg traf  

 ved indsættelse beslutning om, at (A) fortsat skulle anbringes i enrum under  

 henvisning til risikoen for undvigelse.
(A) havde fortsat tilladelse  

 til at have computer på cellen.
Den 21. juli 2000 fik han tilladelse til at  

 benytte kondirummet.
Statsfængslet overvejede, hvorvidt (A) kunne afvikle  

 fællesgårdtur med de frivilligt isolerede, men (A) tilkendegav selv, at han  

 ikke ønskede dette.
 (A) har siden efteråret 2000  

 i skolen i Statsfængslet i Nyborg haft fjernundervisning indenfor IT-området.  

 (A) har færdiggjort to kurser og påbegyndte i foråret 2001 to kurser til, som  

 han ikke har nået at færdiggøre.
 Den 27. november 2000 fik  

 (A) tilladelse til at deltage i talsmandsmøder 1 gang om ugen og møder med  

 redaktøren for fangebladet i alt tre gange om ugen med henblik på  

 udarbejdelse  

 af artikler til og redigering af de indsattes blad, i alt 5 timer om ugen.  

 Han  

 fik endvidere tilladelse til at benytte kondirummet med indsatte fra  

 redaktionsarbejdet.
 Direktoratet har i foråret  

 og sommeren 2001 arbejdet videre med lempelserne i pågældendes  

 afsoningsmæssige  

 forhold i form af tilladelse til selvstudie på Odense Tekniske Skole.  

 Direktoratet har i den anledning udarbejdet en beskrivelse af de nødvendige  

 installationer med henblik på at sikre, at der ikke sker misbrug.  

 Direktoratet  

 har i den anledning hørt Odense Tekniske Skole om, hvorvidt skolen ville være  

 indforstået med den foreslåede løsning.
Direktoratet har herefter  

 besluttet, at der skal installeres en cd-rom brænder på (A)s  

 PC, således at undervisningsmateriale og  

 opgavebeskrivelser m.v. kan udveksles mellem skolen og (A). (A) er, jf.  

 nedenfor den 20. september 2001 blevet overflyttet til Statsfængslet i  

 Vridsløselille.
Direktoratet har i dag anmodet statsfængslet om efter nærmere  

 aftale med (A) at tage kontakt til den lokale handelsskole med henblik på at  

 få  

 tilrettelagt et kursusforløb, ligesom direktoratet har meddelt (A), at han  

 vil  

 få tilladelse til at få installeret en CD-rom brænder på sin PCer.
Den 13. juni og 19. juni  

 2001 visiterede personalet i Statsfængslet i Nyborg (A)s celle og fandt  

 efter  

 det oplyste spor af narkotika samt en tusindkrone seddel.
Det var fængslets  

 umiddelbare fornemmelse, at hans adfærd kunne være udtryk for, at han aktuelt  

 har undvigelsesplaner.
Det vil altid give anledning til skærpet opmærksomhed,  

 når et statsfængsel finder større kontantbeløb i et i øvrigt kontantløst  

 fængsel hos en person, der er udelukket fra fællesskab på grund af risikoen  

 for  

 undvigelse.
Det skal i øvrigt bemærkes, at det er oplyst, at (A) i  

 forbindelse  

 med undvigelsen fra Statsfængslet i Horsens i 1998 betalte en medindsat for  

 at  

 save et armatur over ligesom han betalt medhjælpere uden for muren.
Direktoratet traf herefter  

 den 14. juni 2001 bestemmelse om at tilbagekalde pågældendes tilladelse til  

 redaktionsarbejde under henvisning til risikoen for misbrug af fællesskabet  

 og  

 risikoen for undvigelse. [Da den sidste visitation efter det af direktoratet  

 anførte er foretaget efter beslutningen om tilbagekaldelse, må jeg lægge til  

 grund dels at beslutningen blev truffet alene på baggrund af visitationen den  

 13. juni, dels at pengesedlen blev fundet under denne visitation; min  

 bemærkning].
Pågældende har dog fortsat PCer på cellen.
(A) blev den 20. september  

 2001 overført til Statsfængslet i Vridsløselille.
Han havde på dette  

 tidspunkt  

 været udelukket fra fællesskab i 575 dage i Nyborg (i alt 1307 dage).
 Statsfængslet i  

 Vridsløselille traf ved indsættelsen afgørelse om, at (A) fortsat skulle være  

 udelukket fra fællesskab under henvisning til risikoen for flugt.
Det skal bemærkes, at (A)  

 under hele perioden med enrumsanbringelse har haft tilladelse til besøg af  

 den  

 tidligere samlever og hendes datter samt parrets fælles datter på 7 år.
Den  

 16.  

 oktober 2001 meddelte Statsfængslet i Vridsløselille imidlertid pågældendes  

 datter afslag på besøg under henvisning til, at hun har en verserende sag.  

 Direktoratet behandler i øjeblikket klagesagen og forventer snarest at træffe  

 en afgørelse.
 Som jeg havde anmodet om da  

 jeg bad om den supplerende udtalelse, modtog jeg fra direktoratet de akter  

 som  

 lå til grund for afgørelsen af 24. april 2001, og som direktoratet havde  

 undtaget fra partshøring og fra begrundelsen for afgørelsen, således at jeg  

 kunne blive bekendt med det fuldstændige grundlag for direktoratets  

 afgørelse.
 Som svar på mine spørgsmål  

 vedrørende oplysningsgrundlaget for opretholdelsen af enrumsanbringelsen i  

 Statsfængslet i Nyborg skrev direktoratet følgende:
 Direktoratet har som ovenfor  

 nævnt indhentet en udtalelse fra Statsfængslet i Nyborg i anledning af Deres  

 henvendelse.
Statsfængslet har i den  

 forbindelse indsendt kopi af journalnotater vedrørende overvejelser om  

 forlængelse af enrumsanbringelse/udelukkelse fra fællesskab.
Statsfængslet  

 har  

 bemærket, at der derudover har været ført samtaler med (A), der vedrørte den  

 daglige drift (forespørgsel om mad, gårdtur og lignende), som  

 ikke er  

 journaliseret i personjournalen.
Direktoratet har taget  

 indberetningerne til efterretning.
Direktoratet har ved skrivelse af dags  

 dato  

 anmodet Statsfængslet i Nyborg om i fremtidige sager vedrørende  

 længerevarende  

 udelukkelse fra fællesskab at lave mere udførlige notater vedrørende  

 pågældendes forhold, jf.
Statsfængslet i Vridsløselilles ugentlige  

 overvejelser.
... Jeg modtog samtidig kopi af  

 Statsfængslet i Nyborgs indberetninger om opretholdelse af enrumsanbringelsen  

 i  

 perioden fra den 23. februar 2000 til den 20. april 2001. Vedlagt  

 indberetningerne var ugentlige notater der alle stort set var ens.
Notaterne  

 lød typisk således:
Indsatte, der p.t. er  

 enrumsanbragt efter § 2, stk. 2, nr. 1, er d.d. drøftet på morgenmødet.
Det  

 bestemmes, at betingelserne for enrum efter en konkret vurdering i  

 Statsfængslet i Nyborg fortsat er til stede, jfr.  

 emrumsanbringelsescirkulærets  

 § 2, stk. 2, nr. 1. Jeg sendte herpå A en kopi  

 af direktoratets udtalelse med henblik på at han kunne fremkomme med sine  

 eventuelle bemærkninger til udtalelsen.
I svaret anfægtede A nogle  

 af de begrundelser som direktoratet i udtalelsen havde anført for  

 overførslerne  

 af ham mellem de tre lukkede statsfængsler.
A anførte desuden at  

 Statsfængslet  

 i Vridsløselille havde inddraget hans datters besøgstilladelse, og han  

 stillede  

 mig nogle spørgsmål i den forbindelse.
 I min udtalelse af 21.  

 december 2001 udtalte jeg blandt andet følgende:
Ombudsmandens udtalelse 1) Genstanden for min undersøgelse b.
Beslutningerne om enrumsanbringelse Min undersøgelse angår direktoratets afgørelse af 24. april 2001 om  

 enrumsanbringelse.
I afgørelsen tog direktoratet stilling til berettigelsen  

 af at Statsfængslet i Nyborg efter Deres overførsel dertil den 23. februar  

 2000 traf beslutning om at De fortsat skulle være anbragt i enrum, og  

 berettigelsen af statsfængslets efterfølgende ugentlige beslutninger om at  

 opretholde enrumsanbringelsen.
Direktoratets afgørelse af 24. april 2001 vedrører således ikke beslutninger  

 om enrumsanbringelse af Dem som ligger forud for den 23. februar 2000, og  

 heller ikke de beslutninger om enrumsanbringelse af Dem som er blevet truffet  

 af henholdsvis Statsfængslet i Nyborg og Statsfængslet i Vridsløselille efter  

 direktoratets afgørelse af 24. april 2001. Min undersøgelse omfatter derfor  

 ikke (direkte) disse beslutninger.
Jeg henviser til den nævnte bestemmelse i  

 ombudsmandslovens § 14.
Direktoratet udtalte endvidere i afgørelsen at der ikke var grundlag for at  

 kritisere de retningslinier statsfængslet havde fastsat for afviklingen af  

 enrumsanbringelsen, herunder tilladelsen til at deltage i redaktionsarbejdet  

 i forbindelse med de indsattes fængselsblad, og til benyttelse af kondirummet  

 med indsatte fra redaktionsarbejdet.
Jeg vil tage stilling til statsfængslets  

 og direktoratets senere afgørelser om at inddrage disse tilladelser.
2) Kompetence Beslutningen om at anbringe Dem i enrum og de efterfølgende ugentlige  

 beslutninger om at opretholde anbringelsen er truffet i medfør af henholdsvis  

 § 2, stk. 2, nr. 1, og § 4, stk. 6, jf. § 2, stk. 2, nr. 1, i  

 Justitsministeriet, Direktoratet for Kriminalforsorgens dagældende cirkulære  

 af 14. september 1978 om adgangen til  

 at anbringe indsatte i enrum.
Bestemmelserne lyder således:
  

  

 § 2.  

  

 Indsatte, der er anbragt i lukket institution, anbringes i  

 enrum, såfremt de anmoder derom, og pladsforholdene tillader det.
Indsatte,  

 der  

 er anbragt i åben institution, kan anbringes i enrum, såfremt vedkommende på  

 grund af særlige omstændigheder anmoder derom.
Stk. 2.  

  

 I andre tilfælde kan anbringelse i enrum kun finde sted,  

 såfremt 1) det findes nødvendigt for  

 at forebygge undvigelse, § 4.
 Stk. 6.  

  

 Spørgsmålet om anbringelsens ophør skal tages op til  

 overvejelse, hver gang der er forløbet 1 uge siden iværksættelsen eller  

 sidste  

 beslutning om opretholdelse af anbringelsen.
 Om kompetencen til at træffe  

 beslutning om anbringelse i enrum og om ophør af enrumsanbringelse, fremgik  

 følgende af det nævnte cirkulære:
   

  

 § 3.  

  

 Institutionens leder eller den, han bemyndiger dertil, afgør,  

 om bestemmelse om anbringelse i enrum kan træffes på grundlag af de  

 foreliggende indberetninger, eller om det af  

 hensyn til klarlæggelse af sagens omstændigheder er påkrævet at indhente  

 yderligere indberetninger eller foretage afhøring af personale eller  

 indsatte.
 § 4.
 .
Stk. 5.  

  

 Bestemmelse om anbringelsens ophør træffes i øvrigt af  

 institutionens leder, eller den, han bemyndiger dertil, når anbringelsen ikke  

 længere er påkrævet. De har gjort gældende at det  

 reelt er justitsministeren, ikke statsfængslet, der har besluttet og fortsat  

 beslutter at De skal være anbragt i enrum.
Direktoratet har oplyst at  

 det er statsfængslet der ugentligt tager stilling til den fortsatte  

 enrumsanbringelse.
Samtidig har direktoratet oplyst at direktoratet har  

 hjemtaget kompetencen til at træffe afgørelser vedrørende lempelser i Deres  

 afsoningsmæssige forløb.
Jeg må forstå dette således at det alene er  

 direktoratet som kan træffe beslutning om ophør af enrumsanbringelsen og  

 eventuelle lempelser i de vilkår der gælder under enrumsanbringelsen, mens  

 statsfængslet kan træffe beslutning om at opretholde anbringelsen af Dem, og  

 om  

 eventuelle restriktioner i vilkårene for Deres ophold i enrum. (Hvis  

 statsfængslet finder grundlag for lempelser eller ophør, skal fængslet  

 således  

 forelægge det for direktoratet til afgørelse).
Der er ikke i straffeloven  

 fastsat regler om hvilken myndighed der har kompetencen til at træffe  

 beslutninger om enrumsanbringelse.
Det fremgår alene at  

 justitsministeren  

 fastsætter regler om, i hvilket omfang fængsel skal fuldbyrdes i enrum eller  

 fællesskab (straffelovens § 34, 1. punktum). Det er således  

 justitsministeren  

 der som den øverste myndighed på straffuldbyrdelsesområdet har kompetencen  

 til  

 blandt andet at træffe beslutning om strafudståelse i enrum, men ministeriet  

 kan delegere denne kompetence til institutionerne.
Ved det ovennævnte tidligere  

 gældende cirkulære delegerede ministeren sin kompetence til  

 kriminalforsorgens  

 institutioner.
Ministeren kan imidlertid altid  som den øverste  

 ansvarlige for  

 de beslutninger der træffes  såvel i konkrete tilfælde som generelt  

 tilbagekalde sin delegation hvis der er en saglig grund til det.
Se f.eks.  

 Karsten Loiborg mfl., Forvaltningsret (1994), s. 93 og 632f.
Direktoratet har anført at  

 sagens særlige karakter  herunder Deres mange undvigelser og forsøg  

 herpå samt  

 pressens og ministerens interesse i sagen, jf.
Statsfængslet i Nyborgs  

 udtalelse af 19. juni 2001 som direktoratet har henholdt sig til  er  

 grunden  

 til at der er sket tilbagekaldelse af kompetence.
 Jeg har på den baggrund ikke  

 nogen bemærkninger til det forhold at Justitsministeriet, Direktoratet for  

 Kriminalforsorgen, har hjemtaget kompetencen til at træffe beslutninger om  

 lempelser i Deres afsoningsmæssige forhold, herunder til at træffe beslutning  

 om ophør af enrumsanbringelsen.
Jeg bemærker at kompetence-  

 og delegationsforholdene er ændrede efter ikrafttrædelsen af  

 straffuldbyrdelsesloven (lov nr. 432 af 31.  

 maj 2000 om fuldbyrdelse af straf m.v.) den 1. juli 2001. Det fremgår således  

 af lovens § 63 at det er kriminalforsorgens institutioner der har kompetencen  

 til at træffe beslutninger om anbringelse i enrum.
Institutionerne er derved  

 tillagt den originære kompetence på området.
For så vidt angår isolation i  

 særligt sikrede afsnit og opholdsrum i lukkede fængsler og arresthuse, jf.  

 lovens § 63, stk. 4, fremgår det dog af § 8 i bekendtgørelse nr. 383 af 17.  

 maj  

 2001 om udelukkelse af indsatte fra fællesskab, herunder anbringelse i  

 observationscelle m.v., i fængsler og arresthuse at det er  

 Justitsministeriet,  

 Direktoratet for Kriminalforsorgen, som efter drøftelse med repræsentanter  

 for  

 de involverede lukkede institutioner træffer afgørelser om sådanne  

 anbringelser  

 og ophør heraf.
 Som nævnt under pkt. 1  

 omfatter min undersøgelse ikke (direkte) de beslutninger om opretholdelse af  

 enrumsanbringelse af Dem som er truffet efter direktoratets afgørelse af 24.  

 april 2001 og dermed efter ikrafttrædelsen af straffuldbyrdelsesloven.
3) Afgørelserne a.
Enrumsanbringelse Statsfængslet i Nyborgs  

 beslutning om at De efter overførslen til statsfængslet fortsat skulle være  

 anbragt i enrum, og statsfængslets efterfølgende ugentlige beslutninger om at  

 opretholde anbringelsen samt direktoratets godkendelse af disse beslutninger  

 bygger på konkrete vurderinger  

 og  

 afvejninger af risikoen for at De undviger, sammenholdt med nødvendigheden og  

 formålstjenligheden af ved enrumsanbringelse at søge at eliminere denne  

 risiko  

 og dermed forebygge at De undviger fra strafudståelsen.
Normalt kan jeg ikke gå ind i en nærmere efterprøvelse af sådanne  

 vurderinger og afvejninger.
Min undersøgelse i sådanne tilfælde retter sig  

 for  

 det første mod at konstatere om sagens faktiske omstændigheder har været  

 tilstrækkeligt oplyst, herunder om der foreligger en tilstrækkelig  

 dokumentation herfor blandt andet i form af notater som skal udfærdiges efter  

 gældende regler om notatpligt, jf. nærmere herom nedenfor under punkt 4.  

 Dernæst retter min undersøgelse sig mod at konstatere om de forhold som skal  

 indgå i de omtalte vurderinger og afvejninger, er inddraget på en korrekt  

 måde.  

 Endelig undersøger jeg om afgørelserne i forhold til andre lignende sager er  

 udtryk for en forskelsbehandling der ikke er sagligt begrundet.
 De har gjort gældende at sagen er mangelfuldt oplyst idet statsfængslet  

 efter Deres opfattelse ikke har tilstrækkeligt kendskab til Dem og dermed  

 ikke  

 tilstrækkelige aktuelle oplysninger til at vurdere at der er risiko for at De  

 vil undvige.
 Statsfængslet og direktoratet har oplyst at beslutningerne om at  

 opretholde enrumsanbringelsen for at forebygge undvigelse er truffet blandt  

 andet på baggrund af konkrete og aktuelle oplysninger fra det personale som  

 De  

  efter det af statsfængslet oplyste  dagligt har kontakt med.
En endelig konstatering af graden af kontakt mellem Dem og personalet i  

 statsfængslet, herunder af hvad der er kommet frem under Deres samtaler med  

 personalet, kan ikke afklares inden for rammerne af min undersøgelse fordi  

 ombudsmandsinstitutionen ikke er egnet til at afklare sådanne bevismæssige  

 spørgsmål.
En afklaring heraf må efter min opfattelse om nødvendigt ske ved  

 domstolene.
Efter min gennemgang af sagen, herunder de akter som De ikke har set på  

 grund af direktoratets begrænsning af Deres adgang til partshøring og dermed  

 begrænsning af begrundelsen for afgørelsen af 24. april 2001, er det min  

 opfattelse at statsfængslet og direktoratet har truffet deres afgørelser om  

 at  

 opretholde anbringelsen på et tilstrækkeligt oplyst grundlag.
Jeg henviser  

 dog  

 til det som er anført nedenfor under punkt 4.
Jeg har ved min gennemgang af det foreliggende oplysningsgrundlag ikke  

 fundet sådanne særlige omstændigheder som kan give mig anledning til at  

 kritisere afgørelserne.
Jeg foretager mig derfor ikke mere i forhold til  

 disse  

 afgørelser.
b) Vilkårene for enrumsanbringelsen I det ovennævnte cirkulære  

 var fastsat følgende minimumsrettigheder under ophold i enrum:
   

  

 § 5.  

  

 Indsatte, der anbringes i enrum, isoleres i opholdsrum på  

 særlig afdeling eller i eget opholdsrum.
 .
Stk. 3. Under enrumanbringelse har den indsatte adgang til dagligt  

 at tilbringe mindst 1 time i fri luft, medmindre ganske særlige  

 omstændigheder  

 taler herimod.
Indsatte, der er anbragt i enrum i henhold til § 2, stk. 1,  

 eller § 2, stk. 2, nr. 7, har endvidere adgang til deltagelse i gudstjeneste  

 i  

 institutionen, medmindre sikkerhedshensyn taler derimod.
 ...
Stk. 5.  

  

 Den indsatte skal anvises beskæftigelse, som kan udføres i  

 enrum, medmindre anbringelsen er sket i henhold til § 2, stk. 2, nr. 7, eller  

 ganske særlige omstændigheder taler derimod. På grund af den langvarige  

 enrumsanbringelse har De blandt andet fået dispensation til at have en  

 computer  

 i Deres celle.
Desuden fik De i november 2000 tilladelse til at deltage i  

 redaktionsarbejdet på Statsfængslet i Nyborgs fængselsblad  

 (Savklingen) og  

 til at benytte kondirummet sammen med indsatte fra redaktionsarbejdet.
 Direktoratets beslutning af  

 14. juni 2001 om at tilbagekalde Deres tilladelse til begrænset fællesskab er  

 truffet under henvisning til ordens- og sikkerhedsmæssige hensyn.  

 Direktoratet  

 vurderede at der var fare for at De ville misbruge fællesskabet.
 Min undersøgelse af denne beslutning bygger på det samme  

 bedømmelsesgrundlag som jeg har beskrevet ovenfor.
 Under min gennemgang af sagen har jeg ikke fundet grundlag for at  

 kritisere direktoratets afgørelse af 14. juni 2001. Jeg kan oplyse at jeg er  

 bekendt med den del af begrundelsen som De ikke har fået indsigt i, jf.  

 forvaltningslovens  

 § 24, stk. 3.
Notatpligt Om proceduren i forbindelse  

 med forlængelse af en enrumsanbringelse fremgår blandt andet følgende af det  

 ovennævnte cirkulære:
 § 4.
 Stk. 6.  

  

 Spørgsmålet om anbringelsens ophør skal tages op til  

 overvejelse, hver gang der er forløbet 1 uge siden iværksættelsen eller  

 sidste  

 beslutning om opretholdelse af anbringelsen.
 Stk. 7.  

  

 Om de overvejelser, der har fundet sted i henhold til stk.  

 6 og om anbringelsens ophør gøres notat.
§ 7.  

  

 Er en indsat  

 i henhold  

 til § 2, stk. 2, anbragt i enrum ud over 4 uger, skal der omgående ske  

 indberetning til direktoratet.
Med indberetningen skal følge genpart af de i  

 §  

 3, stk. 6, og § 4, stk. 6, nævnte notater.
 I den nugældende  

 bekendtgørelse nr. 383 af 17. maj 2001 om udelukkelse af indsatte fra  

 fællesskab, herunder anbringelse i observationscelle m.v., i fængsler og  

 arresthuse er der fastsat en tilsvarende notatpligt, jf. bekendtgørelsens §  

 4.
 Offentlighedslovens § 6, stk. 1, lyder således:
  

  

 § 6.  

  

 I sager, hvor der vil blive truffet  

 afgørelse af en forvaltningsmyndighed, skal en  

 myndighed, der mundtligt modtager oplysninger vedrørende en sags faktiske  

 omstændigheder, der er af betydning for sagens afgørelse, eller som på anden  

 måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens dokumenter. Statsfængslets ugentlige notater indeholder ikke konkrete oplysninger  

 om hvilke overvejelser statsfængslet har gjort sig om opretholdelsen af  

 enrumsanbringelsen.  

 Der findes i sagen i øvrigt ikke  

 noget skriftligt om de samtaler som  

 ifølge statsfængslet jævnligt er blevet ført mellem Dem og personalet,  

 herunder  

 hverken rapporter, referater eller lignende.
 Statsfængslet har således ikke iagttaget notatpligten, og direktoratet  

 har hverken modtaget de notater som ifølge det nævnte cirkulære skal sendes  

 til  

 direktoratet sammen med indberetningerne, eller andre notater af betydning  

 for  

 afgørelserne om opretholdelse af enrumsanbringelsen.
 Først efter min anmodning af 31. august 2001 om en supplerende  

 udtalelse anmodede direktoratet statsfængslet om i fremtidige sager  

 vedrørende  

 længerevarende udelukkelse fra fællesskab at lave mere udførlige notater  

 vedrørende pågældendes forhold.
 Det er kritisabelt at statsfængslet ikke iagttog de gældende regler om  

 notatpligt.
Jeg mener videre at det er kritisabelt at direktoratet først på min  

 foranledning påtalte dette over for statsfængslet.
Dette mener jeg navnlig i  

 betragtning af at statsfængslets månedlige indberetninger dækker en periode  

 på  

 mere end et år.
 Jeg har samtidig hermed gjort myndighederne bekendt med min opfattelse.
Henset til de forholdsvis  

 restriktive forhold som De udstår Deres straf under, har jeg under min  

 gennemgang af Deres sag navnlig noteret mig at både direktoratet og  

 Statsfængslet i Nyborg har tilkendegivet at man til stadighed er opmærksom på  

 Deres situation og på hvordan man kan løsne op for de restriktioner som De er  

 undergivet.
Jeg har herved blandt andet noteret mig at direktoratet har  

 besluttet  

 at der skal installeres en cd-rom-brænder på Deres computer, og at  

 direktoratet  

 den 2. november 2001 har anmodet Statsfængslet i Vridsløselille om efter  

 nærmere kontakt med Dem at tage kontakt til den lokale handelsskole med  

 henblik  

 på at få tilrettelagt et kursusforløb for Dem.
