 I medfør af § 82, § 149, stk. 10, og § 153, stk. 2, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, herunder  

 bekendtgørelse nr. 171 af 28. april 1985 om driftsforskrifter for luftfart  

 med danske luftfartøjer, følgende:
1. Referencedokument Ministeriet for offentlige arbejders bekendtgørelse nr. 264 af 27. juni  

 1966 om driftsforskrifter for regelmæssig og ikke-regelmæssig, offentlig  

 lufttrafik, som ændret ved bekendtgørelse nr. 397 af 11. oktober 1967,  

 herefter benævnt driftsforskrifterne.
2. Anvendelsesområde Denne BL fastsætter bestemmelser for flyvechefer i luftfartsforetagender  

 med driftstilladelse fra Statens Luftfartsvæsen til rute-, charter- eller  

 taxaflyvning.
3. Generelt 3.1 Det påhviler den, der af Statens Luftfartsvæsen har fået  

 driftstilladelse til at udføre rute-, charter- eller taxaflyvning, at sikre,  

 at der i luftfartsforetagendet er etableret og opretholdt en  

 driftsorganisation til varetagelse af det tilsyn, der er omhandlet i  

 driftsforskrifterne.
 3.2 Som daglig leder af driftsorganisationen skal luftfartsforetagendet  

 ansætte en flyvechef.
3.2.1 Det påhviler flyvechefen a. at sikre, at flyvevirksomheden i luftfartsforetagendet udføres i  

 overensstemmelse med de gældende forskrifter, herunder den udfærdigede  

 driftshåndbog, b. at sikre, at vedligeholdelse af luftfartøj og uddannelse af personale i  

 det omfang, det fremgår af den udfærdigede driftshåndbog, udføres i  

 overensstemmelse med de gældende forskrifter, c. at varetage forbindelsen til Statens Luftfartsvæsen i sager vedrørende  

 alle operationelle forhold, d. at sikre, at Statens Luftfartsvæsens påbud med hensyn til operationelle  

 forskrifter efterkommes, og e. at sikre, at Statens Luftfartsvæsens medarbejdere i inspektionsøjemed  

 har uhindret adgang til luftfartsforetagendets lokaliteter, materiel,  

 håndbøger m.v.
 3.3 Flyvechefens opgaver og forpligtelser kan i henhold til den  

 organisationsplan, der er indeholdt i driftshåndbogen, i et nærmere givet  

 omfang uddelegeres til andre.
4. Flyvechef 4.1 Godkendelse 4.1.1 Godkendelse som flyvechef gives af Statens Luftfartsvæsen efter  

 ansøgning, når ansøgeren opfylder de betingelser, der er fastsat i denne BL.
 4.1.2 Ansøgning om godkendelse af flyvechefen indsendes af  

 luftfartsforetagendet og medunderskrives af ansøgeren.
 4.1.3 Godkendelsen som flyvechef gælder kun for vedkommende  

 luftfartsforetagende.
4.2 Kvalifikationer 4.2.1 I luftfartsforetagender, der har driftstilladelse til rute- eller  

 charterflyvning, og som opererer luftfartøjer, der er certificeret til mere  

 end 22 sæder, inklusive pilotsæde(r), skal ansøgeren opfylde følgende  

 betingelser:
a.
Være heltidsansat i luftfartsforetagendet.
b.
På tidspunktet for godkendelsen inden for de sidste 5 år i mindst 3 år  

 i et skandinavisk luftfartsforetagende, der har eller har haft  

 driftstilladelse til rute- eller charterflyvning, og som opererer eller har  

 opereret luftfartøjer, certificeret til mere end 22 sæder, inklusive  

 pilotsæde(r) enten i. have gjort tjeneste som luftfartøjschef på luftfartøjer, der er  

 certificeret til mere end 22 sæder, inklusive pilotsæde(r), eller ii. have været ansat som flyvechef.
c.
Over for Statens Luftfartsvæsen godtgøre at have fornødent kendskab til  

 den operationelle dokumentation, som anvendes i luftfartsforetagendet.
d.
Af Statens Luftfartsvæsen anses for egnet til at varetage en sådan  

 stilling.
 4.2.2 I luftfartsforetagender, der har driftstilladelse til rute-,  

 charter- eller taxaflyvning IFR, og som opererer luftfartøjer, der er  

 certificeret til og med 22 sæder, inklusive pilotsæde(r), skal ansøgeren  

 opfylde følgende betingelser:
a.
Være heltidsansat i luftfartsforetagendet.
b.
På tidspunktet for godkendelsen inden for de sidste 4 år i mindst 2 år  

 i et skandinavisk luftfartsforetagende, der har eller har haft  

 driftstilladelse til rute-, charter- eller taxaflyvning IFR enten i. have gjort tjeneste som luftfartøjschef eller ii. have været ansat som flyvechef.
c.
Have opnået en total IFR-flyvetid på mindst 500 timer under rute-,  

 charter- eller taxaflyvning, heraf mindst 350 timer som luftfartøjschef.
d.
Over for Statens Luftfartsvæsen godtgøre at have fornødent kendskab til  

 den operationelle dokumentation, som anvendes i luftfartsforetagendet.
e.
Af Statens Luftfartsvæsen anses for egnet til at varetage en sådan  

 stilling.
 4.2.3 I luftfartsforetagender, der har eller har haft driftstilladelse til  

 taxaflyvning VFR, skal ansøgeren opfylde følgende betingelser:
a.
Være heltidsansat i luftfartsforetagendet.
b.
På tidspunktet for godkendelsen inden for de sidste 3 år i mindst 1 år  

 i et skandinavisk luftfartsforetagende, der har eller har haft  

 driftstilladelse til rute-, charter- eller taxaflyvning enten i. have gjort  

 tjeneste som luftfartøjschef eller ii. have været ansat som flyvechef.
c.
Have opnået en total flyvetid på mindst 500 timer som luftfartøjschef  

 eller er i besiddelse af instrumentbevis.
d.
Have opnået en flyvetid på mindst 150 timer som luftfartøjschef eller  

 andenpilot under rute-, charter- eller taxaflyvning IFR eller som  

 luftfartøjschef under taxaflyvning VFR.
e.
Over for Statens Luftfartsvæsen godtgøre at have fornødent kendskab til  

 den operationelle dokumentation, som anvendes i luftfartsforetagendet.
f.
Af Statens Luftfartsvæsen anses for egnet til at varetage en sådan  

 stilling.
4.3 Ophør 4.3.1 Godkendelsen vil blive tilbagekaldt, a. når luftfartsforetagendet eller flyvechefen selv anmoder herom, b. når flyvechefen ikke længere opfylder de krav, der er nævnt under  

 henholdsvis pkt. 4.2.1, pkt. 4.2.2 eller pkt. 4.2.3, c. hvis flyvechefen groft eller gentagne gange tilsidesætter sine pligter  

 efter denne BL, eller d. hvis retten til at udøve virksomheden som flyvechef frakendes i medfør  

 af straffelovens § 79.
 4.3.2 Godkendelsen bortfalder, hvis Statens Luftfartsvæsen tilbagekalder  

 driftstilladelsen for luftfartsforetagendet.
5. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
Ved dispensationer fra kvalifikationskravene under  

 pkt. 4.2 vil der kun kunne dispenseres, hvis ansøgerens uddannelse og  

 erfaring, eller hvis karakteren af den driftsorganisation, hvori ansøgeren  

 skal virke, gør en dispensation ubetænkelig.
6. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
7. Straf Overtrædelse af bestemmelserne i afsnit 3 straffes med bøde.
8. Ikrafttræden 8.1 Denne BL træder i kraft den 1. marts 1990.
 8.2 Samtidig ophæves BL 4-1, 3. udgave af 1. oktober 1980, og BL 4-2, 3.  

 udgave af 1. oktober 1980.
