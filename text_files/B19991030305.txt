Bekendtgørelse om Holsteinborg Nor  

 Vildtreservat I medfør af § 33 og § 49, stk. 1 og 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre Holsteinborg Nor som raste- og fourageringsområde for  

 vandfugle.
§ 2. Holsteinborg Nor Vildtreservat i  

 Vestsjællands Amt omfatter Holsteinborg Nor og øerne Ormø  

 og Fuglehøj, som angivet på kortbilag.
Holsteinborg Nor  

 afgrænses i løbet øst for Glænø  

 Østerfed af en ret linie fra feddets sydøstligste punkt til det  

 nordvestligste punkt på odden syd for Bisserup Havn og i løbet  

 gennem Østerfed af en ret linie på tværs af løbet,  

 hvor dette er smallest.
 Stk. 2. Mod land afgrænses søterritoriet af  

 højeste, daglige vandstandslinie.
Jagt § 3. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle i Holsteinborg Nor (Holsteinborg Indernor) nordvest for en linie,  

 som forløber fra det nordligste punkt på odden 400 m  

 nordøst for Slagsgård på Glænø til det  

 sydvestligste punkt på Ormøs sydkyst, langs kystlinien til  

 Ormøs østligste punkt og herfra til det nærmeste punkt  

 på Kalvenæs.
 Stk. 2. Det er forbudt at medbringe skydevåben  

 på den del af søterritoriet, hvor jagt er forbudt.
 Stk. 3. Forbudet i stk. 2 gælder ikke ved sejlads  

 til og fra Ormø og Fuglehøj for ejeren, dennes husstand og  

 personale.
 § 4. Det er forbudt at udøve jagt på  

 vandfugle med undtagelse af skarv på øerne Ormø og  

 Fuglehøj.
 § 5. Jagt fra motordrevet fartøj er  

 forbudt.
Færdsel § 6. Motordrevet sejlads med højere  

 hastighed end 5 knob er forbudt.
 § 7. Brætsejlads er forbudt.
 § 8. Adgang til Ormø og Fuglehøj er  

 i medfør af Statsministeriets bekendtgørelse af 11. november  

 1936 om fredning af Holsteinborg Nor forbudt uden forud indhentet tilladelse  

 fra ejeren.
Dispensation og tilsyn § 9. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§  

 3-7.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 Stk. 3. Uanset bestemmelserne i denne  

 bekendtgørelse kan Farvandsvæsenet eller andre (f.eks. havne)  

 udføre arbejder i forbindelse med redningsopgaver.
 § 10. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 11. Efter § 54, stk. 1, nr. 5 og nr. 7, i lov om  

 jagt og vildtforvaltning, jf. lovbekendtgørelse nr. 114 af 28. januar  

 1997, straffes overtrædelse af bestemmelserne i §§ 3-7 eller  

 tilsidesættelse af vilkår, der er fastsat i en dispensation i  

 medfør af § 9 med bøde, medmindre strengere straf er forskyldt  

 efter den øvrige lovgivning § 12. Bekendtgørelsen træder i kraft  

 den 1. september 1999.
