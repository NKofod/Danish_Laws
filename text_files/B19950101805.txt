§ 1 I bekendtgørelse nr. 346 af 3. juni 1993 om foderstoffer, som ændret  

 senest ved bekendtgørelse nr. 667 af 4. august 1995, foretages følgende  

 ændring:
 § 1  affattes således:
 »§ 1.  Virksomheder, der fremstiller foderstoffer  

 eller sælger foderstoffer, som de har indkøbt i udlandet, dog ikke hel korn  

 af byg, hvede, rug, havre, majs og hel frø af rasp og ærter, skal være  

 registreret i Plantedirektoratet.
Stk. 2.  Består en virksomhed af en eller flere  

 driftsmæssigt adskilte enheder, der er registreringspligtige efter stk. 1,  

 skal hver enhed være registreret særskilt.
Driftsmæssigt adskilte  

 virksomheder med forretningsmæssigt fællesskab skal registreres særskilt.
 Stk. 3.  Skifter en registreret virksomhed ejer, eller  

 er den ikke længere registreringspligtig efter stk. 1, skal direktoratet  

 underrettes skriftligt herom.
Stk. 4.  Plantedirektoratet kan ophæve registreringen,  

 hvis virksomheden ikke senest 30 dage efter påkrav har betalt forfaldne  

 afgifter og gebyrer i henhold til bekendtgørelse om betaling for  

 foderstofkontrol.« § 2 Bekendtgørelsen træder i kraft den 1. januar 1996.
