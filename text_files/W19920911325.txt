Ankestyrelsens principafgørelse D-23-92 om arbejdsgivers anmeldelse - refusion Resume:
En arbejdsgivers anmodning om refusion af løn under sygdom ansås for fremsat ved skemaets modtagelse i kommunen, uanset at der ikke var anført en slutdato for perioden.
Retten til refusion blev anerkendt for tiden indtil datoen for arbejdsgiverens underskrift på anmodningen Kassation:
Der er kommet nye regler på området Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 26, stk. 1 Sagsfremstilling:
 Kommunen traf afgørelse om, at der ikke kunne ydes refusion for udbetalt løn under fravær på grund af sygdom for perioden fra den 14. maj 1992 til og med den 9. juni 1992, i forbindelse med lønmodtagerens sygefravær fra den 30. april 1992 idet kravet først blev anset for fremsat overfor kommunen den 10. september 1992.
 Det fremgik af sagen, at kommunen den 10. august 1992 modtog standard-formular dp 201, hvorpå arbejdsgiveren anmeldte medarbejderens sygefravær fra den 30. april 1992, idet arbejdsgiveren samtidig tilkendegav, at der anmodedes om refusion for udbetalt løn fra den 14. maj 1992. Arbejdsgiveren havde underskrevet blanketten den 4. august 1992.
Den 20. august 1992, sendte kommunen dp 221 til arbejdsgiveren med meddelelse om, at der var modtaget anmeldelse af lønmodtagerens sygefravær, idet kommunen gjorde opmærksom på anmodningsfrister ved lønrefusion.
Kommunen anmodede da om indsendelse af anmodning om dagpengerefusion (standardblanket dp 202).
 Kommunen modtog imidlertid først anmodningsblanketten om refusion den 10. september 1992, og udbetalte på denne baggrund refusion for perioden fra den 10. juni 1992 til og med sidste sygedag den 14. august 1992.
 Afgørelse:
 Arbejdsgiveren havde ret til refusion af dagpenge for perioden fra den 14. maj til og med den 9. juni 1992. Arbejdsgiveren havde været af den opfattelse, at bestemmelserne for fremsættelse af refusionskrav var opfyldt ved at angive, at virksomheden ønskede refusion fra den 14. maj 1992, da virksomheden anmeldte sygefraværet til kommunen den 10. august 1992.
 Dagpengeudvalget fandt, at refusionskravet måtte anses for anmeldt rettidigt for perioden fra den 14. maj til og med den 4. august 1992, hvor virksomheden havde underskrevet dagpengeskemaet, jf. dagpengelovens § 26, stk. 1 og 3 og Socialministeriets bekendtgørelse nr. 688 af 11. oktober 1991 § 28, stk. 1.
 Dagpengeudvalget ændrede således kommunens afgørelse.
