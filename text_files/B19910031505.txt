 I henhold til § 1, stk. 1, i lov om arbejdsformidling og  

 arbejdsløshedsforsikring m.v., jf. bekendtgørelse nr. 586 af 13. august 1990,  

 som ændret ved lov nr. 840 af 20. december 1989, fastsættes:
 § 1.  Med henblik på at styrke AF's muligheder for at  

 betjene arbejdsmarkedet bedst muligt gives der AF adgang til at tage betaling  

 i tilfælde, hvor AF tilbyder virksomheder og institutioner en særlig service.
 Stk. 2.  Brugerbetaling må ikke anvendes på områder,  

 hvor betaling kan vanskeliggøre AF's muligheder for at betjene de svagere  

 grupper af arbejdssøgende.
 Stk. 3.  AF's almindelige service er gratis.
 § 2.  Arbejdsformidlingens salg af ydelser, herunder  

 konsulenttjenester, til virksomheder og institutioner kan ske som:
 § 3.  Der opkræves betaling for AF's  

 korttidsformidling af pædagoger, pædagogmedhjælper og tjenere, hvor der er  

 tale om, at samme virksomhed eller institution løbende henvender sig til AF,  

 for at få formidlet den samme type af arbejdskraft.
 Stk. 2.  Chefen for Arbejdsmarkedsstyrelsen fastsætter  

 efter forhandling med Landsarbejdsnævnet nærmere regler for opkrævning af  

 betaling efter stk. 1. Styrelseschefen kan herunder fastsætte, at betaling  

 skal ske i form af takster.
§ 4.  Hvor AF yder bistand til virksomheders og  

 institutioners uddannelses- og personaleplanlægning, skal der opkræves  

 betaling efter reglerne om indtægtsdækket virksomhed, jf.
Finansministeriets  

 cirkulære af 22. september 1988 om adgangen til at udføre indtægtsdækket  

 virksomhed.
 Stk. 2.  AF's bistand efter stk. 1 kan være  

 kvalifikationsbehovsanalyser, job- og medarbejderprofilanalyser,  

 annoncerekruttering, personaleudvælgelse, udarbejdelse af  

 undervisningsplaner, opkvalificeringsforløb for medarbejdere eller lignende.
 Stk. 3.  Bestemmelsen i stk. 1 finder tilsvarende  

 anvendelse med hensyn til AF's formidling af arbejdskraft til private, der på  

 forretningsmæssig basis driver virksomhed som udlejer af arbejdskraft eller  

 som formidler af arbejdskraft.
 § 5.  Chefen for Arbejdsmarkedsstyrelsen kan efter  

 forhandling med Landsarbejdsnævnet bestemme, at der opkræves betaling i form  

 af takster eller som indtægtsdækket virksomhed i andre tilfælde end nævnt i  

 §§ 3 og 4, hvor AF yder virksomheder og institutioner en særlig service.
 § 6.  Regionschefen kan efter forhandling med  

 vedkommende arbejdsmarkedsnævn bestemme, at der efter reglerne om  

 indtægtsdækket virksomhed, jf. § 4, stk. 1, opkræves betaling hos afgrænsede  

 grupper af virksomheder for formidling, hvortil der kræves en særlig  

 organisering, ekstraordinære ressourcer eller, hvor der er tale om specielle  

 arrangementer fra AF's side i form af udvidet åbningstid, særskilt bemanding  

 eller lignende.
§ 7.  Regionschefen kan bestemme, at der efter  

 reglerne om supplerende mindre virksomhed, jf.
Finansministeriets  

 budgetvejledning 1989, punkt 5121.9, kræves betaling for udlevering af  

 arbejdsmarkedspolitiske publikationer, jobaviser, adressefortegnelser og  

 tilsvarende serviceydelser.
Der kan ikke kræves betaling af uddannelses- og  

 arbejdssøgende for materiale, der bruges i forbindelse med jobsøgning.
 § 8.  Bekendtgørelsen træder i kraft den 1. juni 1991.
