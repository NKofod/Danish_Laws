Betænkning afgivet af Boligudvalget den 24. maj 2007 Betænkning over Forslag til folketingsbeslutning om at give  

 kommunerne mulighed for at gennemføre en aktiv boligpolitik, der kan sikre  

 boliger til grupper med  

  

 lav- og mellemindkomster [af Bjarne Laustsen (S) og Lissa Mathiasen (S)] 1. Udvalgsarbejdet Beslutningsforslaget blev fremsat den 10. april 2007 og var til  

 1. behandling den 10. maj 2007. Beslutningsforslaget blev efter 1. behandling  

 henvist til behandling i Boligudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller beslutningsforslaget til  

  

 forkastelse.
Venstre og Det  

 Konservative Folkepartis medlemmer af udvalget ser gerne, at kommunerne  

 langt mere systematisk arbejder med en aktiv boligpolitik.
En boligpolitik,  

 hvor kommunerne strategisk arbejder med at opfylde boligpolitiske  

 målsætninger  

  og herunder skaber rammerne for en boligforsyning, som matcher  

 borgernes  

 behov.
V og KF vurderer  

 imidlertid ikke, at det fremlagte forslag billiggør byggeriet af boliger.  

 Tværtimod  

 går forslaget blot på at øge den offentlige støtte til opførelse af almene  

 boliger.
Det vil indebære en uacceptabel vilkårlighed og uigennemsigtighed  

 omkring prisfastsættelsen.
Den støtte, der ydes til almene boliger, skal være  

 tydelig og gennemsigtig  den skal ikke skjules som billige byggegrunde.
Billige boliger skal  

 etableres ved effektivt byggeri og ikke ved øget offentlig støtte.
Derfor  

 bakker V og KF op om initiativer som rammeudbud til at billiggøre almene  

 boliger.
Samlet mener V og KF, at kommunerne allerede i dag har gode  

 muligheder  

 for at føre en aktiv boligpolitik.
 Dansk Folkepartis medlemmer af udvalget udtaler, at Socialdemokratiet  

 med forslaget vil give kommunerne ret til at sælge kommunale grunde til under  

 markedsprisen til opførelse af almene boliger.
Dansk Folkeparti mener, at det allerede i dag er muligt for  

 kommunerne at føre en aktiv boligpolitik, hvis kommunerne selv er  

 interesseret  

 i det, og mange kommuner har også i samarbejde med boligselskaberne løbende  

 udbygget med almene familieboliger, ældreboliger og ungdomsboliger.
Det samme  

 gælder for private boliger ved bl.a. at sørge for et tilstrækkeligt udbud af  

 byggegrunde.
 Endvidere mener forslagsstillerne, at mange kommuner som en  

 konsekvens af boligpriserne ikke kan tiltrække og fastholde familier i  

 mellemindkomstgruppen, og at de derfor har svært ved at opretholde velfærden  

 i  

 byen, f.eks. inden for sygehusene og politiet.
Det fremgår af bemærkningerne og bilagsmaterialet, at beslutningsforslaget  

 hovedsagelig drejer sig om Københavns Kommune.
Beslutningsforslaget har det  

 formål at sikre, at familier med årsindkomster på 400.000-600.000 kr. får  

 mulighed for at bosætte sig i København.
Det er et mål for Københavns Kommune  

 inden 2010 at igangsætte byggeri af 5.000 boliger på 85-  

 100 m2  

 til en månedlig  

 husleje, der ikke overstiger 5.000 kr.
 Dansk Folkeparti kan derfor konstatere, at beslutningsforslaget  

 stort set alene handler om at skaffe lovhjemmel til, at Københavns Kommune  

 får  

 ret til at sælge grunde til under markedsprisen.
Dansk Folkeparti finder også, at støttemuligheden til det almene  

 nybyggeri i årene 2007-2010, hvor staten betaler 75 pct. af ydelsesstøtten  

 (renter m.v.) på i alt 6,3 mia. kr., og hvor Landsbyggefonden yder 25 pct., i  

 alt 1,6 mia. kr., til nye almene boliger, er udmærkede betingelser.  

 Derforuden  

 yder kommunen 14 pct. i støtte via grundkapital.
Endvidere ydes der i Danmark  

 hjælp til selve huslejen via boligydelse til pensionister og boligsikring til  

 folk med lavere indtægter.
 Vi er i Dansk Folkeparti stort set tilfredse med lovgivningen,  

 som den er, og ønsker ikke at give kommunerne mulighed for at sælge grunde  

 under markedsvurdering, da dette kan misbruges og medføre  

 konkurrenceforvridninger.  

 Vi er derfor ikke positivt indstillet over for beslutningsforslaget.
 Et  

  

 mindretal  

  

 i  

 udvalget (S, RV, SF og EL) indstiller beslutningsforslaget til  

  

 vedtagelse uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Marion Pedersen (V)   

 Michael Aastrup Jensen (V)   

 Kurt Kirkegaard (V)   

 Hanne Severinsen (V)   

 Søren Pind (V)   

 Anita Knakkergaard (DF)   

 Mia Falkenberg (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 Lissa Mathiasen (S)  

  

  fmd.  

  

 Vibeke Grave (S)   

 Jytte Andersen (S)   

 Hüseyin Arac (S)   

 Bjarne Laustsen (S)   

 Charlotte Fischer (RV)   

 Pernille Frahm (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende B 148 Bilagsnr.
