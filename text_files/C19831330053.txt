 1. Definitioner :
a) Fund af salmonellabakterier : Laboratoriefund i materiale fra sund e dyr, fund i materiale fra syge dyr, hvor det må antages, at  

 salmonellabekterierne ikke er en afgørende del af årsagskomplekset, samt fund  

 i foder, støv, strøelse etc.
 b) Salmonellose : Sygdom, hvor symptomer og laboratoriefund gør det  

 overvejende sandsynligt, at salmonellabakterier er en afgørende faktor i  

 årsagskomplekset.
 2. Generelt :
 Baggrunden for kredsdyrlægernes arbejde i forbindelse med fund af  

 salmonellabakterier/salmonellose er i øjeblikket landbrugsministeriets  

 bekendtgørelse nr. 196 af 29. maj 1963 og veterinærdirektoratets skrivelse om  

 emnet af den 2. januar 1974.
 Nærværende skrivelse er at opfatte som en fortolkning og uddybning af  

 disse retningslinier.
 Dette er tildeles nødvendiggjort af strukturændringerne i husdyrbruget.  

 Erfaringerne fra de senere år viser klart, at udbredelsen af salmonella  

 bakterier og udbrud af salmonellose styres af faktorer som i en vis  

 udstrækning er uden for veterinærmyndighedernes rækkevidde, hvorfor forbrug  

 af ressourcer i forbindelse med administrationen af salmonellabekendtgørelsen  

 ikke bør overdimensioneres.
Kredsdyrlægernes virksomhed i forbindelse med fund af  

 salmonellabekterier/salmonellose må ses som en af de foranstaltninger, der  

 iværksættes for at holde salmonellaforekomsten i den animale og humane  

 population nede på et niveau, der ud fra cost-benefit betragtninger må anses  

 for rimeligt.
Af andre foranstaltninger kan nævnes en generel forbedring af  

 husdyrhygiejne og levnedsmiddelhygiejne samt sådanne foranstaltninger ved  

 produktionen af foderstoffer og levnedsmidler, at »salmonellakæden«  

 brydes.
Det skal understreges, at afgørelser i forbindelse med fund af  

 salmonellabakterier/salmonellose i henhold til bekendtgørelsen træffes af  

 kredsdyrlægen, ligesom indførelse/ophævelse af restriktioner med hensyn til  

 salg af husdyr og -produkter påhviler denne.
Kredsdyrlægens beslutninger bør  

 træffes på grundlag af generelle kliniske/hygiejniske kriterier og evt. efter  

 at have konsulteret faglige institutioner angående tekniske spørgsmål og  

 veterinærdirektoratet angående administrative spørgsmål.
Problemer om mælkeleverence fra besætninger med fund af  

 salmonellabakterier/salmonellose er omtalt i den veterinære  

 mælkekontrollovgivning.
Når fundet er gjort i besætninger, der er omfattet af  

 denne lovgivning, d.v.s. konsummælkbesætninger, må kredsdyrlægen underrette  

 den levnedsmiddelkontrolenhed, der har tilsynet med den pågældende besætning.  

 Ved fund af salmonellabakterier/salmonellose i andre besætninger end  

 konsummælkbesætninger er det med Statskontrollen med mejeriprodukter og æg  

 m.m. aftalt, at kredsdyrlægen meddeler såvel besætningsejer som mejeri om de  

 forholdsregler, der skal træffes.
Statskontrollen betragter eventuelle  

 meddelelser om salmonellafund som efterretningssager, med mindre  

 statskontrollens distrikt direkte bliver anmodet om at deltage i den videre  

 behandling af sagen.
Samtlige fund af salmonellabakterier/salmonellosetilfælde hos husdyr i  

 Danmark registreres i veterinærdirektoratet.
Registret er grundlag for  

 kvartalsopgørelser over salmonellosetilfælde og fund af salmonellabakterier.
 3. Administrative forhold :
 Når kredsdyrlægen underrettes om et tilfælde af fund af  

 salmonellabakterier/salmonellose, undersøges sagen straks.
 På baggrund af laboratoriemeddelelsen, evt. samtale med  

 dyrlæge/besætningsejer og/eller besætningsbesøg afgør kredsdyrlægen, hvilket  

 af nedenstående grupper tilfældet skal henregnes under:
3.1 Fund af salmonellabakterier, eller 3.2 Sporadisk, allerede overstået tilfælde af salmonellose, eller 3.3 Salmonellose i besætningen eller iøvrigt utilfredsstillende forhold,  

 eksempelvis gentagne tilfælde af 3.2.
 Derefter foretager kredsdyrlægen følgende:
 ad 3.1 og 3.2: Normalt ingen aktion fra kredsdyrlægens side, dog meddeles  

 veterinærdirektoratet i form af en liste afsendt den 1. i hver måned hvilke  

 tilfælde der er klassificeret således.
 Drejer det sig om køer i konsummælkbesætninger underrettes  

 levendsmiddelkontrolenheden.
 ad 3.3.: Der pålægges besætningen følgende restriktioner (brug skema S1m  

 1, 83 og S1m 2, 83):
 Vedr. kvægbesætninger :
 Sunde kalve og/eller ungdyr kan leveres med passerseddel.
 Andre aldersgrupper: Ingen restriktioner.
Sunde dyr (kalve, ungdyr og voksne) kan leveres med passerseddel.
Der  

 anvendes sædvanlig passerseddel.
Det bemærkes, at dyrene ikke er mærket med noget specielt  

 »salmonellamærke«.
Identifikationen af dyrene skal være mulig på  

 anden vis.
 Kødkontrolmæssig bedømmelse foregår sædvanlig vis.
Principielt ingen restriktioner.
Dog skal syge kalve/ungdyr isoleres fra  

 malkekøerne.
 De syge køer isoleres, og mælken fra disse køer forbydes leveret.
 Mælken fra besætningen skal varmebehandles på mejeriet til mindst 72  

 grader C i 15 sek. (fosfatase negativ).
 Stalddørssalg af mælk fra besætningen forbydes.
 Mælkeleverencen fra de syge dyr genoptages først, når disse er fuldt  

 restituerede.
Ved konsummælkbesætninger underrettes den tilsynsførende  

 levnedsmiddelkontrolenhed (LKE) om det givne påbud med angivelse af numre på  

 køer, hvorfra mælken ikke må leveres.
Ligeledes underrettes enheden om  

 ophævelse af påbud.
 Ved epidemiske udbrug forstås angreb af så stor en del af besætningen, at  

 isolation af syge dyr ikke er mulig.
 Der gives påbud om, at mælken fra besætningen ikke må leveres.
Stalddørssalg af mælk fra besætningen forbydes.
Mælken kan benyttes til  

 foderbrug på gården efter kogning, subsidiært må mælken ledes til  

 ajlebeholder eller gylletank, men må under ingen omstændigheder ledes til  

 kloak.
 Når situationen er så vidt afklaret, at syge køer kan isoleres, overgås  

 til forholdene, som angivet under ii).
 Ved konsummælkbesætninger underrettes den tilsynsførende  

 levnedsmiddelkontrolenhed om givne påbud og om ophævelse af disse.
 Vedr. fjerkræ besætninger:
Når sygdommen er overstået, frasorteres alle dyr, som ikke er i normal god  

 stand.
Flokken synes af kredsdyrlægen, som evt. er til stede ved en endelig  

 frasortering, inden restriktionerne ophæves.
 Slagtekyllingeflokke ledsages af passerseddel, når de går til slagtning.
---------------------------- Ejererklæring/kredsdyrlægeindberetning (S1m 1, 83, S1m 2, 83) sendes til:
 Herefter er besætningen underlagt kredsdyrlægens tilsyn med hensyn til  

 overholdelse af aftalen.
 Med hensyn til udstedelse af passersedler kan kredsdyrlægen vælge at  

 udstede passersedler selv eller arrangere, at disse udstedes af den  

 praktiserende dyrlæge for ejers regning.
 I kredsdyrlægens rubrik »anbefalinger« kan anføres generelle  

 vejledninger til ejeren, eksempelvis anbefaling af serumbehandling,  

 vaccination, særlige hygiejniske foranstaltninger eller af henvendelse til  

 konsulent, rådgivningstjeneste eller kvægsundhedstjeneste.
Ophævelse af tilsyn og restriktioner sker, når kredsdyrlægen skønner, at  

 de kliniske, hygiejniske og bedriftsmæssige forhold er tilfredsstillende.
I  

 tvivlstilfælde kan kredsdyrlægen lade foretage laboratorieundersøgelse.
 Ophævelse af tilsynet sker ved at tilsende ejeren skema S1m 3, 83 med kopi  

 til modtagere af oprindelig indberetning.
 4. Offentlig betaling :
 Det offentlige afholder udgifterne ved:
Det understreges, at offentlig betaling for laboratorieundersøgelse  

 normalt indskrænkes til konstateringsundersøgelsen.
Yderligere  

 laboratorieundersøgelser i forbindelse med fortsat sygdom betales kun af det  

 offentlige, når sådanne undersøgelser i hvert enkelt tilfælde er udtrykkeligt  

 påbudt af kredsdyrlægen.
 Undersøgelse af besætningen, eller dele af besætningen, betales også kun  

 af det offentlige, når det er specielt påbudt af kredsdyrlægen.
 Undersøgelse af foder, vand etc. betales kun undtagelsesvis af det  

 offentlige, og kun når kredsdyrlægen specielt ønsker en sådan undersøgelse.
