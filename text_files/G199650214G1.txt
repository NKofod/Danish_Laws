Formålet med registeret er at foretage registrering af opbevaring og forvaltning af de økonomiske midler, bankbøger og værdigenstande, der af indlagte patienter på Sct.
Hans Hospital er afleveret til opbevaring i hospitalets administrationskontor.
Endvidere er formålet med registeret en registrering og afregning af de af hospitalet forlods udlagte sociale ydelser m.m. til indlagte patienter, der finder sted efter anmodning fra Social- og sundhedsforvaltningen i Københavns Kommune, og at danne grundlag for en årlig udfærdigelse af kontoudtog til patienters værger for omsætningen af patienters opbevarede og forvaltede midler samt registrering og afregning af udlagt sygedusør til indlagte varetægtsfængslede bistandsklienter efter aftale med fængselsvæsenet.
Personkreds: Registeret må kun indeholde oplysninger om personer, der har eller som har haft økonomiske midler og værdigenstande indleveret til opbevaring i Sct.
Hans Hospitals administrationskontor.
 Ikrafttrædelsesdato: 17/06/1996. Erstatter tidligere forskrifter.
