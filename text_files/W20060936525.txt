Parterne havde afgivet modstridende  

 forklaringer vedrørende benævnelsen tidligere krigsminister og  

 afleveringen  

 af et brev til Ekstra Bladet.
På grund af de begrænsede muligheder for  

 bevisførelse for Pressenævnet kunne Nævnet ikke afgøre hvilken forklaring,  

 der  

 var den rigtige.
 Pressenævnet lagde imidlertid til grund, at  

 Ekstra Bladet havde forsøgt at kontakte [K] inden artiklernes  

 offentliggørelse.
Det følger af de Vejledende regler for god  

 presseskik, at meddelelser, som kan krænke privatlivets fred, skal undgås,  

 medmindre klar almen interesse kræver offentlig omtale.
Endvidere følger det,  

 at en domfældt person bør forskånes for at få fremdraget en ham tidligere  

 overgået straffedom.
 Pressenævnet fandt, at der var en sådan  

 offentlig interesse i omtalen af sammenhængen mellem klagers tidligere  

 straffedom og beskikkelsen af ham som værge for en voldsdømt, at der var  

 belæg  

 for at nævne forholdet i artiklen om samme, hvorfor Nævnet ikke udtalte  

 kritik  

 heraf.
Kendelse  

 fra Pressenævnet i sag 2006-6-292 [K] har klaget til Pressenævnet over en artikelserie den 19. og  

 20. januar 2006 i Ekstra Bladet, idet han mener, at god presseskik er  

 tilsidesat.
1. Sagsfremstilling 1.1. Ekstra Bladet, den  

 19. januar 2006 Ekstra Bladet bragte den 19. januar 2006 under overskriften  

  

 En lidt uheldig sag  

  

 følgende lederartikel:
NOGLE GANGE kan virkeligheden være en voldsom udfordring til  

 fantasien.
Eksempelvis bringer Ekstra Bladet i dag en afsløring, som er  

 afsindig langt ude i hampen.
Underholdningsværdien er til gengæld tilsvarende  

 høj.
Hør bare:
 I et år har en af de førende skikkelser i rockergruppen Hells  

 Angels været tilsynsværge for en indsat i den særligt sikrede afdeling i  

 Statsfængslet i Nyborg.
DEN INDSATTE, [A], der er dømt for vold og trusler, har som  

 tilsynsværge haft [K].
Han er tidligere krigsminister i Hells Angels, han er  

 selv dømt for vold og er stadig aktivt medlem af rockerbanden.
 Den viden havde landsretsdommer Ejler Bruun vistnok ikke, da han  

 beskikkede [K] som tilsynsværge for den voldsdømte, skønt man ikke kan  

 anklage  

 rockeren for at spille med fordækte kort. [K] opgav nemlig Hells Angels'  

 hovedkvarter i København som sin c/o-adresse.
 EN TILSYNSVÆRGE har til opgave at rådgive og vejlede den dømte.  

 I dette tilfælde kan den tanke opstå, at rådgivningen har været lidt mere  

 indforstået, end de fleste af os bryder os om, og gavnet den almene  

 retsbevidsthed har den med sikkerhed ikke.
For sin indsats har tilsynsværgen fået et mindre beløb af  

 staten, men med til job-beskrivelsen hører også, at tilsynsværgen har ret til  

 fri og uhindret personlig, skriftlig og telefonisk forbindelse.
Den  

 voldsdømte  

 indsatte har altså kunnet møde den voldsdømte top-rocker så ofte, der har  

 været  

 behov.
 LANDSRETSDOMMER Ejler Bruun, der godkendte det særegne  

 arrangement, siger i dag til Ekstra Bladet:
'Det er nok en lidt uheldig sag.' Og dermed risikerer dommeren ikke anklager for at overdrive.
Ser  

 vi bort fra det underholdende i hele affæren, må det være åbenbart, at en  

 sådan  

 øvelse ikke tåler gentagelse.
Der burde være mulighed for at lave et system,  

 som afskærer så overkompetente mennesker som en voldsdømt rocker fra at være  

 tilsynsværge for en voldsdømt. Samme dag bragte Ekstra Bladet under overskriften  

  

 HA-rocker værge for farlig fange  

  

 og underoverskriften  

  

 AFSLØRING: I et år har Hells  

 Angels-rocker kunne hæve vederlag hos politiet, fordi landsretsdommer gjorde  

 ham til værge for særlig sikret voldsfange.  

  

 følgende artikel:
 En voldsdømt topskikkelse i rockergruppen Hells Angels har i et  

 år fungeret som tilsynsværge for en forbryder, der af myndighederne blev  

 betragtet som både flugt- og personfarlig.
 Værgen, den 44-årige [K], har i den forbindelse kunnet hæve  

 vederlag og få refunderet rejsebilag af politiet.
 Den groteske historie blev en realitet den [B] 2004 i Østre  

 Landsret, hvor rockeren blev accepteret som tilsynsværge for den 42-årige [A]  

 fra Fyn.
Den 42-årige blev samme dag idømt forvaring for vold og trusler  

 og blev siden placeret på den særligt sikrede afdeling i Statsfængslet i  

 Nyborg.
Det var den dømte, der under retssagen selv bad om at få [K], der er  

 tidligere krigsminister i Hells Angels, som tilsynsværge.
Simpelt hen fordi  

 de  

 to igennem en årrække har været venner og blandt andet har en fælles fortid i  

 søværnet.
Rocker-adresse i retsbogen En idé, landsretsdommer Ejler Bruun tilsyneladende syntes, var  

 glimrende.
Faktisk så glimrende, at dommeren  fordi Hells  

 Angels-rockeren i  

 øjeblikket bor i Malmø  tillod ham at bruge Hells Angels´ hovedkvarter  

 som  

 kontakt-adresse.
 I retsbogen fra den [B] 2004 står der således: I medfør af  

 straffelovens § 71 beskikkede retten herefter [K], adresse c/o: H.A.,  

 Svanevej  

 5, 2200 København NV, som tilsynsværge for domfældte. Men hvor  

 landsretsdommeren tilsyneladende ikke have nogen skrupler ved det mildest  

 talt  

 usædvanlige valg af tilsynsværge, så stillede andre sig mere undrende.
Problemer i statsfængsel Blandt andet i Nyborg Statsfængsel, hvor [A] i månedsvis var  

 anbragt på en særligt sikret afdeling.
- Vores fængsel er jo et Bandidos-fængsel.
Så da vi pludselig  

 skulle til at modtage et fuldgyldigt Hells Angels-medlem som værge til en  

 indsat, ja så forstod vi ikke meget af verden.
Vi var da også en fire-fem  

 mænd,  

 der blev sat til at følge [K] igennem fængslet hver gang.
Bare lige for en  

 sikkerheds skyld, siger en ansat i det fynske fængsel til Ekstra Bladet.
 Fængslets inspektør Arne Tornvig Christensen har til gengæld  

 ikke meget at sige.
- Du kan skrive, at jeg kender til sagen.
Ikke mere, lyder  

 beskeden fra ham.
Ekstra Bladet har forgæves forsøgt at få en kommentar fra  

 tilsynsværgen [K].
Men Hells Angels-rockeren har ikke besvaret vores  

 opkald. 1.2. Ekstra Bladet, den  

 20. januar 2006 Ekstra Bladet bragte den 20. januar 2006 under overskriften   

  

 Direktoratet kendte alt til HA-værge  

  

 og  

 underoverskriften  

  

 Kriminalforsorgen  

 stolede blindt på, at dommer vidste, hvad han gjorde  

  

 følgende artikel:
- Det er ikke en heldig sag.
Og der vil blive foretaget  

 ændringer.
Sådan siger Annette Esdorf, der er vicedirektør i Direktoratet for  

 Kriminalforsorgen.
Udtalelsen kommer, efter at Ekstra Bladet i går kunne  

 afsløre, at et fuldgyldigt medlem af rockergruppen Hells Angels i et år har  

 fungeret som tilsynsværge for en farlig fange.
Et grotesk forhold, som det nu  

 viser sig, at Direktoratet for Kriminalforsorgen var bekendt med i næsten et  

 år.
Jeg ærgrer mig Jamen, jeg kan jo kun bekræfte, at det er sandt.
Vi kendte til  

 sagen, men stolede på, at retten havde foretaget et rigtigt valg af  

 tilsynsvægre.
I dag kan jeg da kun ærgre mig over, at vi ikke orienterede  

 dommeren om det uheldige i situationen, siger Annette Esdorf, der på baggrund  

 af Ekstra Bladets afsløring nu vil tage kontakt til landets  

 fængselsinspektører:
 - Vi vil simpelt hen fortælle dem, at de skal orientere os, hvis  

 de opdager tilsvarende forhold.
 Altså at medlemmer af rockerbander fungerer som tilsynsværger.  

 Så vil vi tage kontakt til de implicerede dommere og orientere dem om  

 situationen.
HA er vel et firma - Således at der kan foretages et nyt valg af værge, siger  

 Annette Esdorf.
Manden bag det tåbelige valg af tilsynsværge var landsdommer  

 Ejlar Bruun.
 Selv om Hells Angels-rockeren spillede med fuldstændig åbne kort  

 over for retten og oplyste sin adresse som HA´s hovedkvarter i København,  

 fattede han ikke mistanke.
- Jeg troede, HA var et firma, lyder hans forklaring. Det fremgår af sagen, at [K] ved udateret henvendelse til Ekstra  

 Bladet efter offentliggørelsen af de påklagede artikler har fremsat sine  

 kommentarer til det bragte.
Denne henvendelse fremstår imidlertid ikke som en  

 anmodning om genmæle, jf. medieansvarsloven § 36, stk. 3. [K] har telefonisk  

 den 3. februar 2006 over for Pressenævnets sekretariat tilkendegivet, at hans  

 klage alene vedrører tilsidesættelse af god presseskik.
2. Parternes  

 synspunkter [K] har anført, at det er i strid med god presseskik at  

 afbillede ham med navns nævnelse på baggrund af en 13 år gammel voldsdom for  

 værtshusslagsmål. [K] bemærker, at han i dag har en ren straffeattest,  

 ligesom  

 han også havde det ved beskikkelsen som værge.
 [K] har afvist at være tidligere krigsminister i Hells Angels.  

[K] har videre afvist, at Hells Angels har en titel med benævnelsen  

 krigsminister.
 [K] har videre oplyst, at Ekstra Bladets journalist lagde sit  

 telefonnummer ved et Hells Angels-medlem og sendte ham en sms den 18. januar  

 2006, hvorefter [K] forgæves forsøgte at kontakte journalisten. [K] har  

 endvidere anført, at artiklerne ikke havde en sådan nyhedsværdi, at Ekstra  

 Bladet  

 ikke kunne have ventet med offentliggørelsen, inden de havde en kommentar fra  

 ham.
 [K] har endelig oplyst, at han den 25. januar 2006 afleverede et  

 brev til Ekstra Bladet, hvoraf hans kommentarer til artiklerne fremgik.
 Ekstra Bladet har anført, at oplysningerne om [K] er korrekte og  

 samfundsrelevante.
 Ekstra Bladet har oplyst, at [K] omtales som tidligere  

 krigsminister, idet denne betegnelse blev anvendt af Ekstra Bladets  

 kilder.
 Ekstra Bladet har herudover oplyst, at bladets journalist flere  

 gange inden offentliggørelsen forsøgte at få fat i [K]s hemmelige  

 telefonnummer, og at journalistens telefonnummer blev efterladt ved flere  

 Hells  

 Angels medlemmer, ligesom [A] har overgivet journalistens telefonnummer til  

[K].
 Ekstra Bladet har bestridt at have modtaget et brev fra [K].
 3. Pressenævnets  

 afgørelse og begrundelse  

 :
 I sagens behandling har følgende nævnsmedlemmer deltaget:
Axel Kierkegaard, Jan Kristensen, Kaare R.
Skou og Ole Askvig.
Parterne har afgivet modstridende forklaringer vedrørende  

 benævnelsen tidligere krigsminister og afleveringen af et brev  

 til Ekstra  

 Bladet.
På grund af de begrænsede muligheder for bevisførelse for  

 Pressenævnet  

 kan Nævnet ikke afgøre hvilken forklaring, der er den rigtige.
 Pressenævnet lægger imidlertid til grund, at Ekstra Bladet har  

 forsøgt at kontakte [K] inden artiklernes offentliggørelse.
Det følger af de Vejledende regler for god presseskik, at  

 meddelelser, som kan krænke privatlivets fred, skal undgås, medmindre klar  

 almen interesse kræver offentlig omtale.
Endvidere følger det, at en domfældt  

 person bør forskånes for at få fremdraget en ham tidligere overgået  

 straffedom.
 Pressenævnet finder, at der er en sådan offentlig interesse i  

 omtalen af sammenhængen mellem klagers tidligere straffedom og beskikkelsen  

 af  

 ham som værge for en voldsdømt, at der er belæg for at nævne forholdet i  

 artiklen om samme, hvorfor Nævnet ikke udtaler kritik heraf.
 Afgjort den 14. juni 2006.
