 En salatfabrik annoncerede med, at en konkurrents produkt indeholdt  

 roer, idet der til visse salattyper tilsættes roer under betegnelsen  

 »syltede rodfrugter«.
 Forbrugerombudsmanden udtalte, at annoncen måtte anses for at være i  

 strid med god markedsføringskik og henviste til, at ifølge art. 7 i Kodeks  

 for reklamepraksis må der ikke i reklamer tales nedsættende om et firma eller  

 en vare, hvad enten det sker ved at bringe firmaet eller varen i miskredit  

 eller latterliggøre det.
 Forbrugerombudsmanden udtalte samtidig, at betegnelsen »syltede  

 rodfrugter« ikke kunne betegnes som vildledende.
Udtalelser 1. En salatfabrik klagede over, at et fagblad ikke ville optage følgende  

 annonce:
Under sagens behandling blev det oplyst, at det indenfor branchen var  

 sædvanligt at fremstille en række salattyper med tilsætning af roer, der på  

 varens etiket blev betegnet som syltede rodfrugter.
Derimod anvendte  

 klagerens virksomhed ikke roer ved fremstilling af salater.
 I svaret blev der givet udtryk for, at annoncen måtte anses for at være i  

 strid med kravet om god markedsføringsskik, og der blev yderligere henvist  

 til, at ifølge artikel 7 i Kodex for reklamepraksis må der ikke i reklamer  

 tales nedsættende om et firma eller en vare, hvad enten det sker ved at  

 bringe firmaet eller varen i miskredit eller latterliggøre den.
 Klageren henstillede samtidig, at der i medfør af markedsføringsloven blev  

 stillet krav om, at fabrikanter, der benyttede roer til salatfremstilling  

 udtrykkelig skulle gøre opmærksom herpå i deklarationen på emballagen og ikke  

 blot benytte udtrykket »syltede rodfrugter«. hertil svarede  

 Forbrugerombudsmanden, at udtrykket »syltede rodfrugter« ikke kunne  

 betegnes som vildledende, og han ville derfor ikke stille det foreslåede krav  

 til virksomheder indenfor branchen.
(1977-44-1) (* 1) Offentliggjort i Forbrugerombudsmandens årsberetning 1975-1977, side  

 53, nr. 1.
