Skriftlig fremsættelse (13. november 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om dagpenge ved sygdom eller fødsel (Egenbetaling for private  

 arbejdsgivere) (Lovforslag nr.
L 75).
 Lovforslaget er et led i gennemførelsen af finanslovsaftalen  

 for 2004 indgået mellem regeringen (Venstre og Det Konservative Folkeparti),  

 Socialdemokratiet, Socialistisk Folkeparti, Det Radikale Venstre,  

 Enhedslisten  

 og Kristendemokraterne.
Finanslovsforslaget på sygedagpengeområdet har til formål at  

 nedbringe sygefraværet.
Som følge heraf foreslås det at ændre  

 forsikringsordningen for mindre private arbejdsgivere, således at de  

 økonomiske  

 incitamenter til at begrænse sygefraværet øges.
Arbejdsgiveren afholder i de fleste tilfælde udgifterne til  

 sygedagpenge eller løn under sygdom i de første 2 uger af lønmodtagerens  

 fravær.
Mindre private arbejdsgivere kan tegne en forsikring, der giver ret  

 til  

 refusion fra kommunen for de 2 uger fra første dag.
Da ordningen dækker alle sygedage, er der ringe incitament  

 til at nedbringe antallet af sygedage.
Forsikrede virksomheder har generelt  

 et  

 højere sygefravær pr. ansat end ikke-forsikrede virksomheder.
Beregninger  

 viser, at de mindre forsikrede virksomheder også har et gennemsnitligt  

 længere  

 sygefravær pr. ansat end ikke-forsikrede virksomheder.
Indførelse af  

 egenbetaling forventes at give arbejdsgiverne et økonomisk incitament til at  

 nedbringe antallet af sygefraværsdage.
 Det foreslås derfor, at arbejdstagerens første sygedag ikke  

 længere omfattes af forsikringsordningen for mindre virksomheder.
 Forslaget berører ikke arbejdsgivernes mulighed for efter §  

 28 i lov om dagpenge ved sygdom eller fødsel at indgå en aftale med  

 lønmodtagere, som har en væsentlig forøget sygdomsrisiko.
Økonomiske konsekvenser Arbejdsgiverne sparer 117 mio. kr. i præmiebidrag.  

 Arbejdsgivernes merudgifter til sygedagpenge den første sygedag svarer til  

 167  

 mio. kr.
Arbejdsgiverne skønnes herefter at få en merudgift på 50 mio. kr.,  

 mens staten får en tilsvarende besparelse.
 Lovforslaget træder i kraft den 1. januar 2004.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale lovforslaget til Tingets  

 velvillige behandling.
