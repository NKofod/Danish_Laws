Arbejdsformidlingskontorerne Afdelingen for uddannelsesaftaler Direktoratet for erhvervsuddannelserne har anmodet arbejdsdirektoratet om  

 at orientere arbejdsformidlingskontorerne om skrivelse af 2. januar 1986 til  

 de tekniske skoler med jern- og metalundervisning, skrivelsen har følgende  

 ordlyd:
 Med skrivelse af 10. december 1985 orienterede direktoratet om, hvorledes  

 man med virkning fra 1. januar 1986 ville søge opnået en aftalt besparelse  

 inden for jern- og metalområdet.
Forslaget har som anført været forelagt erhvervsuddannelsesrådet og  

 lærlingerådet, der har tilsluttet sig indstilling fra  

 erhvervsuddannelsesudvalget.
For jern- og metalområdets efg- og  

 lærlingeuddannelser gælder herefter følgende, med virkning fra 1. januar  

 1986.
Efg-basisuddannelsen Basisuddannelsens trin 1 og 2 reduceres med 2 lektioner, fra 36 til 34 pr.  

 uge.
Reduktionen sker indtil videre ved bortfald af ugens første og sidste  

 lektion, eller ved 2 lektioner midt i ugen i forbindelse med elevrokeringen.  

 Skolerne kan dog disponere anderledes såfremt det ikke ensidigt går ud over  

 et enkelt fagområde.
Efg-2. dels uddannelse De afsluttende 2 ugers repetitionskurser indarbejdes i de foregående  

 skoleophold, bortset fra flymekaniker-, motorcykelmekaniker-,  

 knallertmekaniker- og cykelmekanikeruddannelserne.
Lærlingeuddannelserne Forskoleopholdene ændres, så alle fremover er på 10 uger.
Det afsluttende  

 2 ugers skoleophold indarbedes i de foregående, bortset fra  

 motorcykelmekanikeruddannelsen.
 Forslaget medfører, at der efter forskolen kan samlæses imellem efg-elever  

 og lærlinge, som anført på vedlagte oversigt over uddannelsesmodellerne, for  

 en lang række fag.
Som anført i skrivelsen af 10. december 1985, vil skolerne snarest få  

 tilsendt det ændrede kursusplanmateriale, samt overgangsregler.
Dette vil der  

 blive orienteret om på møder, hvor skolerne er blevet indkaldt til med  

 seperat skrivelse.
For de mindre fag vil orienteringen blive givet af  

 fagkonsulenten på den enkelte skole.
For efg-2. dels-elever, der pr. 1. januar 1986 kun mangler det afsluttende  

 2 ugers repetitionskursus, betragtes den skolemæssige del af uddannelsen som  

 værende afsluttet.
Der vil således ikke længere kunne gennemføres  

 repetitionskurser for efg-elever.
 For lærlingens vedkommende gives der dispensation, således at de lærlinge  

 der pr. 1. januar 1986 kun mangler de sidste 2 ugers skoleophold kan  

 indkaldes, og den indeholdte svendeprøve afvikles.
 I forbindelse med de ændrede kursusplaner for efg-uddannelserne vil der  

 blive udarbejdet bedømmelssplaner, således at der for efg-eleverne fremover  

 kan udføres faglig(e) opgave(r). Dette er dog kun gældende fra tidspunktet  

 for den underskrevne bedømmelsesplan.
 Endelig skal bemærkes, at uanset at der fra 1. januar 1986 kan samlæses  

 mellem efg-elever og lærlinge, så gælder dette - indtil videre - kun for de  

 skoler, hvor der pr. 1. januar 1986 er placeret både efg-2. dels uddannelse  

 og lærlingeuddannelse i samme fag.
Forslaget om etablering af den manglende efg-2. dels- eller  

 lærlingeuddannelse vil dog snarest blive forelagt erhvervsuddannelsesrådet,  

 med henblik på samlæsning på alle skoler.
Når dette er sket vil de berørte  

 skoler blive orienteret om de ændrede skoledistrikter.
 Hvilket hermed meddeles til orientering.
 Skrivelse af 16. december 1985 annulleres og ændringerne vil blive  

 indarbejdet i de relevante EMU-cirkulærer.
 P.D.V.
 E.B.
