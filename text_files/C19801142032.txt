 Ang.: Største vægt af påhængskøretøj anført på typegodkendelser  

  (godkendelseserklæringer).
 1. På nyere typegodkendelser for bil er det praksis,  

 at der anføres en værdi for største vægt af påhængskøretøj.
2. Den nævnte værdi for største vægt af påhængskøretøj  

 er som hovedregel fastsat på grundlag af den største samlede totalvægt af et  

 vogntog, hvori bilen kan indgå, under forudsætning af, at bilen godkendes og  

 registreres med en tilladt totalvægt, der netop svarer til den på  

 typegodkendelsen anførte tilladte totalvægt.
Denne forudsætning vil ikke  

 altid være opfyldt, hvorfor den på typegodkendelsen anførte værdi for største  

 vægt af påhængskøretøj i sådanne tilfælde kun kan anses som vejledende.
 3. På typegodkendelser, der udstedes den 01.09.80  

 eller senere, vil der kun blive anført en værdi for største vægt af  

 påhængskøretøj, hvis der af bilfabrikanten er fastsat en absolut,  

 konstruktivt betinget værdi for største vægt af påhængskøretøj.
4. Det meddeles herved, at den på typegodkendelser,  

 der er udstedt før den 01.09.80, anførte værdi for største vægt af  

 påhængskøretøj med driftsbremse kan forøges i samme omfang som lastbilens  

 tilladte totalvægt måtte blive nedsat i henhold til reglerne i meddelelse nr.  

 1425 af 27.04.79 om køretøjers indretning og udstyr.
Dette betyder, at et  

 vogntogs »samlede tilladte totalvægt« efter nedsættelse af  

 lastbilens tilladte totalvægt må være lig med - men ikke overstige - summen  

 af de på lastbilens typegodkendelse anførte værdier for bilens totalvægt og  

 største vægt af påhængskøretøj.
Den nævnte forøgelse af største vægt af  

 påhængskøretøj må ikke medføre, at vogntoget er i strid med bestemmelserne  

 om, a) at påhængsvogns/registreringspligtigt påhængsredskabs tilladte  

 totalvægt eller sættevogns tilladte samlede akseltryk ikke må overstige 1,5  

 gange bilens tilladte totalvægt samt b) at mindst 20% af vogntogets samlede  

 tilladte totalvægt skal hvile på bilens drivhjul.
 5. Den på typegodkendelser, der udstedes den 01.09.80  

 eller senere, anførte værdi for største vægt af påhængskøretøj må ikke  

 overskrides.
 6. Ønskes et påhængskøretøj registreret med ændret  

 tilladt totalvægt i henhold til pkt. 4., skal det forinden registreringen  

 være synet og godkendt af Statens bilinspektion efter de almindelige  

 bestemmelser for syn m.v.
 P.M.V.
 E.B.
