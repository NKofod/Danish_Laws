Fremsat den 22. marts 2006 af  

 Morten Homann (SF) og Ole Sohn (SF) Forslag til folketingsbeslutning om afskaffelse af  

 skattebegunstigelsen af forældrekøbsordningen Folketinget opfordrer regeringen til at fremsætte lovforslag,  

 der fjerner de væsentligste dele af skattebegunstigelsen af  

 forældrekøbsordningen ved a)  

 	  

 at indføre krav om, at  

 virksomhedsordningen ikke kan anvendes til udlejning af boligejendomme til  

 familiemedlemmer, og b)  

 	  

 at ophæve bestemmelsen  

 i cirkulære nr. 185 af 17. november 1982 om værdiansættelsen af aktiver og  

 passiver i dødsboer m.m. og ved gaveafgiftsberegning om, at boliger kan  

 overdrages  

 til 15 pct. under vurderingssummen, så der i stedet anvendes den faktiske  

 markedsværdi.
 Provenuet ved at fjerne skattebegunstigelsen gennem virksomhedsordningen  

 skal anvendes på at øge boligbyggeriet  herunder af ungdomsboliger  

  i de  

 større byer.
Bemærkninger til forslaget Forældrekøbsordningen bliver stadig mere udbredt i de store  

 byer.
Ordningen indebærer, at forældre gennem virksomhedsordningen lejer en  

 bolig ud til deres børn.
Forældrene kan fradrage underskud ved udlejningen i  

 deres personlige indkomst, der typisk beskattes med topskattesatsen.
Barnet  

 kan  

 til gengæld modtage boligsikring.
Og når ordningen ophører, kan lejligheden  

 videresælges til barnet til favørpris  15 pct. under den offentlige  

 vurdering.  

 Dermed minimeres forældrenes skattebetaling, og barnet får ved videresalg en  

 meget stor skattefri gave af forældrene.
SF har ikke det fjerneste imod, at folk køber en bolig til  

 deres børn.
Det er fuldt forståeligt, at det mindretal af befolkningen, der  

 har  

 mulighed for det, gør, hvad de kan, for at sikre deres børn de bedst mulige  

 boligforhold.
Men SF er modstander af at give tilskud over skattesystemet til  

 dem, der benytter ordningen.
Det forvrider boligmarkedet og presser  

 boligpriserne endnu højere op, så det bliver endnu sværere for unge familier  

 at  

 komme ind på boligmarkedet.
Og ydermere er det en ordning, der kun kan  

 benyttes  

 af den mest velstillede del af befolkningen, men som betales af alle  

 skatteydere.  

 Kassedamen og den fattige folkepensionist er altså med til at betale for  

 skattefordele for direktøren, der lejer bolig ud til sine børn.
Når forældrekøbsordningen har så uheldig en effekt, og når den  

 samtidig ikke betyder, at der kommer én eneste ekstra bolig på markedet, er  

 det  

 efter SFs opfattelse uforsvarligt at opretholde et skattetilskud på  

 efter alt  

 at dømme flere hundrede millioner kroner om året.
De penge vil være langt,  

 langt bedre brugt på at bygge flere boliger i de store byer.
Udbredelsen af ordningen Ejendomsmæglere vurderer, at langt over halvdelen af de  

 lejligheder, der handles i disse år, er forældrekøbslejligheder.
Hos  

 ejendomsmæglerkæden EDC skønner man, at 70.000 ejerlejligheder i København og  

 Århus er omfattet af forældrekøbsordningen (jf.
Industriens dagblad iDag den  

 7.  

 marts 2006).
Daglig leder af Nybolig i Århus, Johan Nairn, vurderer i samme  

 dagblad, at 95 pct. af alle forældrekøbte lejligheder videresælges til  

 børnene  

 med den særlig fordelagtige 15-procents-regel.
Det underbygges af tal fra  

 Skatteministeriet, der viser, at en meget stor del af de ejerlejligheder, der  

 handles i de store byer, handles inden for familien  8 pct. af alle  

 handler i  

 København og over 13 pct. af samtlige handler i Århus (jf. skatteministerens  

 svar på § 20-spørgsmål nr.
S 3086, folketingsåret 2004-05, 2. samling).
 Forældrekøbsordningen har de senere år tilmed fået selskab af  

 en børnekøbsordning, hvor børn køber en bolig, der udlejes til forældrene med  

 præcis de samme skattebegunstigelser.
Provenutab på skattebegunstigelsen af  

 forældrekøbsordningen Provenutabet ved, at forældrekøbte lejligheder er omfattet af  

 virksomhedsordningen, er med betydelig usikkerhed i størrelsesordenen 200  

 mio.  

 kr. (jf. skatteministerens svar på Skatteudvalgets spørgsmål 113, alm. del,  

 folketingsåret 2004-05, 2. samling).
Dertil kommer et stort provenutab på 15-procents-reglen.
Et  

 forsigtigt skøn baseret på forskellene mellem vurderingspriserne og de  

 faktiske  

 handelspriser i Københavns, Frederiksberg og Århus Kommuner (jf.  

 skatteministerens  

 svar på § 20-spørgsmål S 2852, folketingsåret 2004-05, 2. samling) viser, at  

 der allerede for et år siden i gennemsnit var omkring 500.000 kr. i forskel.  

 Der må antages at være væsentligt større forskelle nu.
Det betyder et stort tabt provenu på ejendomsavanceskatten.  

 Antager man meget beskedent, at 12.000 lejligheder handles på denne måde, er  

 det 6 mia. kr., der ikke kommer til beskatning på grund af fidusen.
Bruger  

 man  

 derimod tallene fra ejendomsmæglerne, er det astronomiske 33 mia. kr.
Det er naturligvis ikke hele dette beløb, der er relevant i  

 denne sammenhæng.
Det afhænger af udviklingen i salgspriserne og af, i  

 hvilket  

 omfang det i fremtiden lykkes at skabe bedre overensstemmelse mellem  

 vurderingspriser  

 og faktiske handelspriser.
Men under alle omstændigheder er det et meget  

 stort  

 beløb man med de nuværende regler kan forhindre kommer til beskatning.
 Disse mange penge ser SF hellere brugt på at bygge nye boliger  

 i storbyerne end på at opretholde skattefordelene ved forældrekøbsordningen,  

 der jo ikke giver så meget som én ekstra bolig.
SF foreslår således ikke, at forældrekøb forbydes eller  

 afskaffes.
Det foreslås alene at afskaffe den kraftige skattebegunstigelse,  

 der  

 i dag er i ordningen.
Vil man købe en lejlighed til sine børn, må man selv  

 betale regningen.
Bemærkninger til forslagets enkelte delforslag Til litra a Selv om problemerne med forældrelejligheder er komplekse  

 (herunder fastsættelse af lejen og værdiansættelsen ved overdragelse fra  

 forældre til børn), er store dele af fordelen forbundet med  

 virksomhedsordningen.
Forælderen køber lejligheden og betaler renter af lån og  

 modtager leje fra lejeren (barnet). Forælderen vælger typisk  

 virksomhedsordningen, da størstedelen af udgifterne er renteudgifter.
Der  

 opnås  

 hermed fradrag for underskud i personlig indkomst og dermed sparet topskat,  

 hvis forælderen er topskatteyder, hvilket man typisk vil være, hvis man har  

 råd  

 til at investere i en ekstra bolig til sine børn.
 Er forælderen selvstændig erhvervsdrivende, f.eks. en tandlæge  

 og lign., så modregnes underskuddet fra lejligheden i overskuddet fra  

 virksomheden, når der skal betales arbejdsmarkedsbidrag på 8 pct. af  

 indtjeningen.
 Problemet kan løses ved at indføre regler om, at  

 virksomhedsordningen ikke kan anvendes til udlejning af boligejendom til  

 familiemedlemmer, da formålet med denne investering ikke er at opnå et  

 erhvervsmæssigt afkast, men at skaffe bolig til familiemedlemmet.
Til litra b Når lejligheden skal sælges, udløser det beskatning af  

 gevinsten efter ejendomsavancebeskatningsloven.
Avancen kan dog holdes nede,  

 hvis lejligheden overdrages til barnet  brugeren  efter de  

 gunstige værdiansættelsesregler  

 i 1982-gave/arveafgiftscirkulæret.
Her siges det ellers, at boligen skal »ansættes til værdien i  

 handel og vandel«.
Men i realiteten er der voldsomme forskelle på vurderings-  

 og handelspriserne for ejerlejligheder i Århus og København.
Her er  

 forskellen  

 mellem de nugældende 2004-vurderinger og handelspriserne astronomiske,  

 hvorfor  

 man let kan få skattefri gevinster på flere millioner kroner.
Cirkulærets  

 regler betyder, at forældrenes avanceskat minimeres, og at barnet således får  

 en stor skattefri gevinst.
Men selv hvis det lykkedes at skabe vurderinger, der  i hele  

 vurderingsperioden  svarer til handelsværdien, vil 15-procents-reglen  

 betyde  

 en stor skatterabat til en gruppe borgere, der typisk er ganske velstillede.  

 Det er penge, der skal betales af alle andre hårdtarbejdende, men lavere  

 lønnede skatteydere.
Det er ikke rimeligt.
Derfor bør cirkulærets  

 bestemmelser ændres,  

 så det er den faktiske markedspris, der ligger til grund.
 Det vil således være i overensstemmelse med  

 armslængdeprincippet, som det fremgår af ligningslovens § 2, og som det i  

 øvrigt også anvendes i alle øvrige sammenhænge, hvor der sker overdragelse  

 mellem interesseforbundne parter (jf. cirkulære nr. 45 af 28. marts 2000 om  

 værdiansættelse  

 af aktier og anparter).
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning om  

 afskaffelse af skattebegunstigelsen af forældrekøbsordningen.
(Beslutningsforslag nr.
B 95).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
