Resumé  



  

 Indtil 2004 gjaldt en ordning hvorefter Kirkeministeriet kunne oprykke en  

 sognepræst til lønramme 34 efter aftale med Præsteforeningen, hvis  

 sognepræsten  

 havde været på slutløn i 2 år og den pågældendes tjenstlige forhold i enhver  

 henseende havde været tilfredsstillende.
Oprykning kunne først ske når en  

 klassificering i denne lønramme blev ledig, og som regel var der mulighed for  

 at  

 foretage oprykning når en sognepræst var fyldt 60 år eller var nær denne  

 alder.  

 I 2004 indførte Kirkeministeriet af sparehensyn et stop for sådanne  

 lønrammeoprykninger.
I forbindelse med behandlingen af en henvendelse fra en  

 sognepræst om oprykning til lønramme 34 gjorde kirkeministeren ministeriet  

 opmærksom på at hendes egen ægtefælle, som var sognepræst, ikke var blevet  

 rykket op i lønramme 34 selv om han var fyldt 67 år og havde været på slutløn  

 siden 1989. Efterfølgende konstaterede ministeriet at 5 andre sognepræster  

 var  

 i en tilsvarende situation.
Kirkeministeren erklærede sig inhabil i  

 forbindelse  

 med behandlingen af sin ægtefælles sag, og Kirkeministeriet besluttede at  

 rykke  

 ministerens ægtefælle og de 5 øvrige præster op i lønramme 34 med virkning  

 fra  

 det tidspunkt hvor de hver især var fyldt 60 år.
 Ombudsmanden tog sagen op til behandling af egen drift.
Ombudsmanden udtalte at der for en umiddelbar betragtning ikke  

 kunne herske fuld tillid til at de ansatte i et ministerium fuldstændigt  

 uhildede ville kunne behandle en sag hvis udfald var af væsentlig økonomisk  

 betydning for en person der stod deres øverste chef så nær som en ægtefælle.  

 Kirkeministeriet var derfor som myndighed inhabil i spørgsmålet om oprykning  

 af  

 ministerens ægtefælle til lønramme 34 og burde have foranlediget at sagen  

 blev  

 overladt til et andet ministerium.
At dette ikke skete, var efter  

 ombudsmandens  

 opfattelse en fejl, og ombudsmanden anså af denne grund Kirkeministeriets  

 behandling af sagen for beklagelig.
Ombudsmanden mente dog ikke at der var  

 grundlag for at henstille til Kirkeministeriet at genoptage sagen. (J.nr.  

 2004-1964-811).
Myndighedsinhabilitet for ministerium i sag om oprykning af  

 ministerens ægtefælle til en højere lønramme 1. De faktiske omstændigheder i forbindelse med Peter Fergos og fem  

 andre sognepræsters oprykning til lønramme 34 På baggrund af nogle artikler bragt på dagbladet Politikens  

 hjemmeside den 8. juni 2004 og nogle artikler i Politiken den 8. og 9. juni  

 2004 bad jeg til brug for mine overvejelser om at undersøge sagen af egen  

 drift Kirkeministeriet om en udtalelse om oprykningen af kirkeministerens  

 ægtefælle, sognepræst Peter Fergo, og fem andre sognepræster til lønramme 34.  

 Det fremgik af presseomtalen at Peter Fergo og de fem øvrige sognepræster var  

 blevet rykket op i lønramme 34 selv om Kirkeministeriet i februar 2004 havde  

 indført  

 et generelt stop for sådanne lønrammeoprykninger af besparelsesmæssige  

 hensyn.
a) Generelt om  

 fællesfonden og folkekirkens lønudgifter Folkekirkens økonomiske forhold er reguleret ved lov om  

 folkekirkens økonomi, jf. lovbekendtgørelse nr. 707 af 29. juni 2004  

 (økonomiloven).  

 Loven indeholder bl.a. regler om fællesfonden som afholder folkekirkens  

 fællesudgifter, og om statens tilskud til folkekirken.
Fællesfonden har historisk set aldrig været tænkt som en  

 egentlig fond sådan som dette begreb er fastlagt i fondslovgivningen, men  

 udelukkende som en form for (mellemregnings)konto til finansiering af bl.a.  

 lønninger og en række fælles og mere generelle opgaver, jf.
Rigsrevisionens  

 beretning om Fællesfonden af 28. april 2003.
Økonomiloven angiver ikke udtømmende hvilke områder der  

 forudsættes finansieret af fællesfonden.
Det følger dog af lovens § 11 at  

 fællesfonden som udgangspunkt kan afholde udgifter vedrørende de dele af  

 folkekirkens  

 område som ikke i forvejen er dækket af de lokale kirkelige kasser eller af  

 staten.
 Fællesfondens udgifter omfatter primært aflønning af  

 folkekirkens præster og provster som dækkes af statskassen og fællesfonden i  

 forholdet 40-60, idet statskassen yder et årligt tilskud til fællesfonden  

 svarende til 40 pct. af disse udgifter, jf. økonomilovens § 20, stk. 2.
 Kirkeministeriet er overordnet ansvarlig for forvaltningen af  

 fællesfonden og for fondens budget.
 Ansættelsesformen for præster og provster i folkekirken er som  

 tjenestemand, jf. § 3, stk. 1, i cirkulære nr. 210 af 11. december 2000 om  

 anvendelse af tjenestemandsansættelse i staten og folkekirken.  

 Ansættelsesmyndigheden  

 er Kirkeministeriet, jf. tjenestemandslovens § 3 hvorefter tjenestemænd  

 udnævnes af kongen eller vedkommende minister.
 Udbetalingen af provsternes og præsternes løn foretages af  

 staten hvorfor fællesfondens del af lønudgifterne på de årlige finanslove  

 optræder som en indtægtsmæssig bevilling til Kirkeministeriet i form af  

 refusion fra fællesfonden.
Fællesfondens lønudgifter afhænger af det til enhver tid antal  

 besatte præste- og provstestillinger og disse stillingers  

 lønrammeklassificering.  

 Kirkeministeriet udsender årligt en bevillingsskrivelse til  

 stiftsadministrationerne  

 der angiver stiftets samlede præstebevilling og antal præstestillinger.
Den  

 årlige tildeling af præstenormeringer sker på baggrund af tidligere  

 udvalgsarbejder, jf. senest betænkning 1264/1994 og betænkning 1327/1996, og  

 biskoppernes begrundede indstillinger.
Fordeling og omfordeling af bevillingerne til præstestillinger  

 inden for det enkelte stift hører under biskoppen efter bemyndigelse fra  

 Kirkeministeriet, jf. cirkulæreskrivelse af 7. februar 1990 om ændret  

 procedure  

 vedrørende fordeling af præstestillinger.
Af Kirkeministeriets vejledning til  

 stiftsadministrationerne vedrørende bevillingsstyring af præstestillinger som  

 er tilknyttet den nævnte cirkulæreskrivelse, fremgår det endvidere  

 udtrykkeligt  

 at det budgetmæssige ansvar for så vidt angår lønudgifter til provster og  

 præster,  

 påhviler biskopperne.
 I vejledningen hedder det endvidere om stifternes overholdelse  

 af de udmeldte budgetter:
 Den samlede statsbevilling bliver fordelt til stifterne.
Ministeriet ligger altså ikke inde med en reserve til uforudsete  

 behov eller opfangning af fejldispositioner. Vejledningen indeholder herudover en række henstillinger til  

 brug for stifternes bevillingskontrol.
 I vejledningens forslag til procedure for stifternes  

 bevillingskontrol anføres det desuden at der ved oprettelsen af de enkelte  

 stillingsindehavere i stiftets edb-register bør tages højde for  

 anciennitetsoprykninger  

 i finansåret.
 Den årlige bevilling til vikardækning er omfattet af tilskud fra  

 staten, jf. kirkeministerens besvarelse af Kirkeudvalgets spørgsmål nr. 34 af  

 2. februar 2004 (Alm. del  bilag 93).
b) Generelt om ordningen  

 for oprykning af sognepræster til lønramme 34 Kirkeministeriet oplyste i sin udtalelse til mig at sognepræster  

 i folkekirken er klassificeret i lønrammeforløbet 16-21-29-31, jf. lov nr. 13  

 af 18. juni 1969 om tjenestemandslønninger m.m. og klassificering af  

 tjenestemandsstillinger  

 i staten, folkeskolen og folkekirken (lønnings- og klassificeringsloven), §  

 30, stk. 1. Slutløntrinnet for en tjenestemandsstilling som præst er 3.  

 løntrin i lønramme 31.
 Kirkeministeriet oplyste endvidere at der på sognepræstområdet  

 findes 203 personlige genanvendelige klassificeringer i lønramme 34. Det  

 fremgår af kirkeministerens besvarelse af spørgsmål nr. 49 af 2. juni 2004  

 fra  

 Folketingets Kirkeudvalg (Alm. del  bilag 129) at 124 af disse  

 klassificeringer  

 stammer fra tjenestemandsreformen i 1969, jf. lønnings- og  

 klassificeringslovens § 25, stk. 3, mens de resterende 79 klassificeringer er  

 omklassificeringer til lønramme 34 med hjemmel i lønnings- og  

 klassificeringslovens § 30, stk. 3.
De personlige genanvendelige klassificeringer i lønramme 34  

 medtages af den pågældende præst ved stillingsskift.
Ved præstens fratræden  

 skifter klassificeringen til en anden præst efter aftale mellem  

 Kirkeministeriet  

 og Den danske Præsteforening (Præsteforeningen), jf.
Steffen Brunés,  

 Folkekirkens  

 personale, 2. udgave (2003), s.  

 20 f.
 Det fremgår af Kirkeministeriets udtalelse til mig at det er en  

 betingelse for oprykning til lønramme 34 at præsten har været på slutløn i to  

 år, og at den pågældendes tjenstlige forhold i enhver henseende har været  

 tilfredsstillende.  

 Ifølge udtalelsen er det naturligvis en yderligere betingelse for oprykning  

 at  

 der er en ledig klassificering i lønramme 34.
Der gælder ikke noget alderskrav for oprykning til lønramme 34.  

 Det fremgår imidlertid af Kirkeministeriets udtalelse til mig at en præst med  

 et sædvanligt ansættelsesforløb på grund af det begrænsede antal  

 klassificeringer  

 i lønramme 34 normalt vil have været på slutløn i en årrække før den  

 pågældende  

 kan komme i betragtning til lønrammeoprykning.
Oprykning til lønramme 34 sker  

 derfor normalt først når præsten er meget nær 60 år.
Ud over den lønmæssige virkning har oprykning til lønramme 34  

 endvidere betydning for præstens pensionsmæssige forhold.
Det fremgår af  

 Kirkeministeriets udtalelse til mig at den pensionsmæssige virkning ved  

 oprykning efter præstens fyldte 60. år dog kun indtræder hvis der er forløbet  

 mindst to år mellem oprykningstidspunktet og pensionstidspunktet.
 Det fremgår desuden af Kirkeministeriets udtalelse at den  

 hidtidige procedure for oprykning har været den at Præsteforeningen har taget  

 initiativ til genanvendelse af en ledigbleven klassificering i lønramme 34 og  

 har indsendt forslag til ministeriet efter forhandling med vedkommende biskop  

 om hvorvidt præstens tjenstlige forhold som forudsat under den generelle  

 ordning i enhver henseende har været tilfredsstillende.
 Ifølge Kirkeministeriets udtalelse var det en forudsætning for  

 denne ordning at Præsteforeningen indstillede præster der ikke var medlem af  

 foreningen, til lønrammeoprykning på lige fod med foreningens medlemmer.
Af kirkeministerens besvarelse af spørgsmål nr. 50 af 2. juni  

 2004 fra Folketingets Kirkeudvalg (Alm. del  bilag 129) fremgår det at  

 der  

 ikke eksisterer nogen generel aftale mellem Kirkeministeriet og  

 Præsteforeningen  

 om aldersbetinget oprykning til lønramme 34. Oprykning til lønramme 34  

 foretages ved aftale i hvert enkelt tilfælde.
I samme svar anføres det til  

 spørgsmålet om hvorvidt en sådan aftale i givet fald giver præsterne et  

 retskrav på oprykning til lønramme 34, at denne lønramme ikke er slutløn for  

 præster, og at der ikke findes nogen regler om at præster automatisk  

 omklassificeres  

 til lønramme 34 når de har opnået en vis alder og anciennitet.  

 Kirkeministeren konkluderer på denne baggrund at der ikke er noget retskrav  

 på  

 oprykning til lønramme 34.
c) Fællesfondens  

 økonomiske forhold i perioden 1999 frem til februar 2004 I april 2002 bad kirkeministeren statsrevisorerne om at lade  

 Rigsrevisionen foretage en undersøgelse af fællesfonden.
Den 14. maj 2003  

 fremsendte Statsrevisoratet i henhold til § 18, stk. 1, i lov om revision af  

 staternes regnskaber m.m.
Rigsrevisionens beretning om folkekirkens  

 Fællesfond  

 af 28. april 2003.
Beretningen, der omfattede perioden 1999-2002, indeholdt bl.a.  

 en vurdering af Kirkeministeriets forvaltning af fællesfonden.
Det fremgik af  

 beretningen at fællesfonden i den undersøgte periode havde haft et samlet  

 driftsunderskud på 151 mio. kr. og ved udgangen af december 2002 havde en  

 negativ egenkapital på 57 mio. kr.
Driftsunderskuddet og den negative  

 egenkapital kunne til dels tilskrives uventet høje forsikringsudgifter til  

 folkekirkens forsikringsordning og væsentlige overskridelser af fællesfondens  

 it-budget.
Udgifterne til løn og godtgørelse til folkekirkens præster og  

 provster  

 og tilskud til den kirkelige ligning mv. havde derimod stort set ligget inden  

 for de budgetmæssige rammer.
Rigsrevisionen påpegede endvidere en række  

 styringsmæssige problemer i Kirkeministeriets forvaltning af fællesfonden.  

 Rigsrevisionen vurderede at Kirkeministeriets forvaltning af fællesfonden  

 samlet set ikke havde været tilfredsstillende.
 Kirkeministeriet havde inden tidspunktet for beretningens  

 afgivelse oplyst at ministeriet ville iværksætte en række initiativer med  

 henblik på en forbedret styring og genopretning af fællesfondens økonomi.
I forlængelse af beretningen anmodede kirkeministeren således  

 Finansministeriet om assistance til håndtering af de økonomiske og  

 styringsmæssige  

 problemer som Rigsrevisionen havde peget på.
På den baggrund blev der i  

 Finansministeriet nedsat en projektgruppe med henblik på at yde  

 Kirkeministeriets  

 departement faglig bistand.
Projektgruppen bistod Kirkeministeriet i arbejdet  

 med styring og kvalitetssikring af fællesfondens budget og regnskab for 2003.
I maj 2003 blev der på baggrund af dette arbejde truffet  

 beslutning om et revideret budget for fællesfonden i det pågældende år.
Som  

 led  

 i budgetrevisionen blev en række af fællesfondens udgiftsposter reduceret med  

 0,69 pct. hvilket med hensyn til løn og øvrige udgifter til provster og  

 præster  

 indebar en besparelse på 3,4 mio. kr.
På grund af risikoen for overskridelser af fællesfondens budget  

 iværksatte kirkeministeren med virkning fra den 18. juni 2003 endvidere et  

 generelt udgifts- og ansættelsesstop for de aktiviteter der finansieredes af  

 fællesfonden.
Det fremgår af kirkeministerens svar på Folketingets  

 Arbejdsmarkedsudvalgs  

 spørgsmål nr. 138 af 1. juli 2004 (Alm. del  bilag 448) at der   

 mens udgifts-  

 og ansættelsesstoppet stod på  ikke skete oprykning af de præster som  

 Præsteforeningen havde indstillet hertil.
 Den 28. oktober 2003 meddelte Kirkeministeriet ved en  

 pressemeddelelse at udgifts- og ansættelsesstoppet ville blive ophævet med  

 virkning fra 1. januar 2004. Baggrunden for ophævelsen var en  

 budgetopfølgning  

 foretaget af projektgruppen i september 2003 som viste at ansættelsesstoppet  

 ikke havde været tilstrækkeligt til at sikre lønbudgettets overholdelse, og  

 at  

 der havde været budgetmæssige overskridelser i stifterne.
d) Stoppet for oprykning  

 til lønramme 34 i februar 2004 og forløbet vedrørende den efterfølgende  

 oprykning af Peter Fergo og fem andre sognepræster Den 9. februar 2004 meddelte Kirkeministeriet ved brev til  

 Præsteforeningen at man i enighed med stiftsadministrationerne havde  

 besluttet  

 midlertidigt at stoppe udmøntningen af studieorlov i 2004 samt genfordelingen  

 af regenerable puljemidler.
Udtrykket regenerable puljemidler  

 omfattede navnlig  

 oprykning til lønramme 34. Kirkeministeriets beslutning var begrundet i et  

 uforudset behov for udbetaling af feriegodtgørelse opstået som følge af at  

 den  

 6. ferieuge i juli 2002 var blevet omlagt til særlige feriedage.  

 Kirkeministeriets  

 brev havde følgende ordlyd:
 I forbindelse med fordelingen og udmeldingen af bevillinger  

 til præsteløn for 2004 er spørgsmålet vedrørende særlige udgifter i  

 budgetåret  

 2004 blevet drøftet mellem stiftsadministrationerne og Kirkeministeriet og  

 herunder særligt eventuel betaling for ikke afholdte særlige feriedage.
 Ordningen med de særlige feriefridage blev indført på baggrund  

 af et hovedkrav fra arbejdstagernes hovedorganisationer om tilvejebringelse  

 af  

 yderligere tjenestefri primært i form af en 6. ferieuge.
 Efter at ordningen nu ved aftale om ferie af 2. juli 2002 er  

 blevet omlagt til særlige feriedage, er der opstået et særligt problem med de  

 akkumulerede ikke afholdte eller udbetalte særlige feriedage.
 Dette problem er på grund af overgangsordningen særlig stort i  

 budgetåret 2004.
 Da man har forstået, at der er en del præster, som i modsætning  

 til det oprindelige hovedkrav ønsker økonomisk godtgørelse frem for  

 afholdelse  

 af de særlige feriedage, har man i enighed med stiftsadministrationerne  

 besluttet, at der ikke foreløbig vil ske udmøntning af studieorlov til  

 præster  

 i 2004.
 De opslag om studieorlov, der har været bragt i  

 Præsteforeningens blad nr. 4, 5 og 6, vil således ikke blive effektueret,  

 ligesom øvrige regenerable puljemidler ikke foreløbig genfordeles.
Disse foranstaltninger træffes for at sikre, at normal  

 besættelse af alle præstestillinger kan ske i budgetåret 2004. Såfremt det  

 kan  

 konstateres i løbet af året, at kravet om økonomisk godtgørelse af særlige  

 feriedage ikke nødvendiggør forbrug af de omhandlede bevillinger vil  

 ministeriet være sindet at overveje om en udmøntning af studieorlov m.v. i et  

 omfang kan komme på tale til den tid. Foranlediget af Kirkeministeriets meddelelse, som efter  

 udsendelsen var blevet omtalt på Præsteforeningens hjemmeside, henvendte  

 sognepræst (A) sig ved brev af 24. februar 2004 til kirkeministeren.
I brevet  

 udtrykte (A) håb om at den undladte udmøntning af de regenerable puljer ikke  

 indebar et stop for oprykning til lønramme 34, idet han i april 2004 fyldte  

 59  

 år og oprykning efter hans opfattelse skulle finde sted inden det fyldte 60.  

 år  

 for at få pensionsmæssig betydning.
 Departementets udkast til ministersvar til (A) var vedlagt et  

 notat til ministeren af 26. februar 2004. Af notatet fremgik bl.a. følgende:
 Fordelen for præsten ved oprykning til lønramme 34 er en  

 lønforhøjelse på ca. 30.600 kr. årligt og  ikke mindst   

 pensionering på  

 grundlag af lønramme 34.
 Der bliver ca. 20 klassificeringer ledige om året, svarende til  

 en besparelse på ca. 612.000 kr. årligt, hvis de ikke genanvendes.
Efter ansættelsesstoppet pr. 18. juni 2003 er der stoppet 12  

 lønramme 34 klassificeringer.
Heraf nogle der ikke er blevet ledige endnu.  

 Efterslæbet fra 2003 + 2004 bliver formentlig højst 30 ledige  

 klassificeringer.
Hvis de personlige oprykninger til lønramme 34 genoptages,  

 således at de tidligst har virkning fra 1. januar 2004 vil det betyde en  

 udgift  

 i 2004 på mellem en halv og en hel million kr.  eller rettere en  

 ikke-besparelse i 2004 på mellem en halv og en hel million kr. og en  

 lønmæssig  

 (og pensionsmæssig) anerkendelse til ca. 30 præster. Af kirkeministerens svar af 1. marts 2004 til (A) fremgik bl.a.  

 følgende:
 Jeg må desværre bekræfte, at også genanvendelse af de  

 regenerable lønramme 34 klassificeringer er sat i bero.
Hvis en tjenestemand omklassificeres, efter at han/hun er fyldt  

 60 år, har omklassificeringen kun virkning for beregning af  

 tjenestemandspensionen,  

 når der er forløbet 2 år eller mere mellem omklassificeringstidspunktet og  

 pensioneringstidspunktet.
Man kan altså godt blive omklassificeret, efter at  

 man er fyldt 60 år, men man får kun glæde af det pensionsmæssigt, hvis man  

 forbliver i stillingen i 2 år.
Jeg forstår fuldt ud din frustration, og jeg vil se på sagen. Den 15. marts 2004 henvendte sognepræst (B) sig ved brev til  

 kirkeministeren idet han anmodede ministeren om at undersøge om det skulle  

 bero  

 på en fejl at han, der var født i december 1944, ikke var blevet oprykket til  

 lønramme 34 den 1. januar 2004 til trods for at Præsteforeningen havde  

 afgivet  

 indstilling herom i juli 2003.
Det fremgår af Kirkeministeriets udtalelse til mig at  

 kirkeministeren i anledning af (B)s henvendelse bad om at få en  

 mundtlig orientering  

 fra den pågældende sagsbehandler om ordningen for oprykning til lønramme 34.  

 Det blev under denne orientering oplyst at alle præster der opfyldte  

 betingelserne  

 for oprykning, efter ministeriets viden var blevet oprykket i  

 overensstemmelse  

 med hidtidig praksis hvorefter de pågældende skulle være fyldt 60 år eller  

 være nær derved.
Kirkeministeren udtrykte undren over dette forhold idet hun  

 kendte en præst, nemlig sognepræst Peter Fergo, som på dette tidspunkt var  

 fyldt 67 år, og som ikke var blevet oprykket til lønramme 34.
 Ved en gennemgang af Peter Fergos personalesag konstaterede  

 Kirkeministeriet at Præsteforeningen aldrig havde indstillet Peter Fergo til  

 oprykning uanset at han havde været på slutløn siden den 1. august 1989 og  

 var  

 fyldt 60 år den 18. juni 1996.
 Med henblik på at afklare om andre præster skulle være blevet forbigået  

 i forbindelse med oprykning til lønramme 34, anmodede Kirkeministeriet  

 Statens  

 Lønsystem om at udarbejde en liste over præster som var fyldt 60 år, og som  

 var  

 indplaceret lavere end lønramme 34.
Kirkeministeriet modtog den ønskede liste ved e-mail af 19.  

 marts 2004. Af Kirkeministeriets gennemgang af listen i form af et notat af  

 21. marts 2004 fremgik det at der ved Kirkeministeriets meddelelse om stoppet  

 for lønrammeoprykning den 9. februar 2004 var seks præster der var fyldt 60  

 år,  

 og som havde været på slutløn i mindst to år.
Blandt disse seks præster havde  

 Præsteforeningen kun indstillet én som tillige var medlem af  

 Præsteforeningen.  

 Det drejede sig om sognepræst (C). De øvrige fem præster, som ikke var  

 medlemmer af foreningen, var derimod ikke blevet indstillet.
Det drejede sig  

 om  

 sognepræsterne (D), (E), (F), (G) og Peter Fergo.
 Den 20. marts 2004 bad Peter Fergo ved brev til Kirkeministeriet  

 om at få oplyst om der forelå en særskilt grund til at han ikke var blevet  

 rykket op i lønramme 34.
 Den 23. marts 2004 blev der afholdt møde mellem Kirkeministeriet  

 og Præsteforeningen hvor man bl.a. drøftede Kirkeministeriets stop for  

 udmøntning af studieorlov og Præsteforeningens manglende indstilling til  

 lønrammeoprykning af andre end foreningens medlemmer.
Det fremgår af Kirkeministeriets notat om mødet at ministeriet  

 sammen med stiftsmyndighederne på dette tidspunkt var i færd med at foretage  

 en opgørelse over det beløb der skulle anvendes til betaling af særlige  

 feriedage.
Ministeriet bekræftede på mødet at den årlige aftale om  

 studieorlov  

 i henhold til lokallønsordningen ikke ville blive indgået før det lå klart at  

 der var penge til det.
Ministeriet oplyste desuden at midlerne til lokalløn  

 befandt sig på præstelønskontoen og blev brugt til betaling af særlige  

 feriedage.
 Med hensyn til Præsteforeningens manglende indstilling til  

 lønrammeoprykning af præster som ikke var medlem af foreningen, tilkendegav  

 Kirkeministeriet ifølge ministeriets notat om mødet at man straks ville sørge  

 for oprykning af de præster som opfyldte de aftalte betingelser herfor.  

 Præsteforeningen  

 anførte hertil at foreningen ikke var i besiddelse af de fornødne oplysninger  

 om personer der ikke var medlem af foreningen, og at foreningen derfor ikke  

 kunne varetage disse personers interesser i relation til oprykning til  

 lønramme 34. Kirkeministeriet gav tilsagn om et nyt møde med Præsteforeningen  

 i august 2004 hvor ministeriet forventede at have tilvejebragt et overblik  

 over de midler som stod til rådighed med henblik på en udmøntning af eventuel  

 studieorlov.
Det fremgår af Kirkeministeriets udtalelse til mig af 25. juni  

 2004 at Kirkeministeriet efter mødet med Præsteforeningen foretog en  

 telefonisk høring af de tilsynsførende biskopper for hver af de seks  

 omhandlede  

 præster med henblik på at fastslå om præsternes tjenstlige forhold i enhver  

 henseende  

 havde været tilfredsstillende som forudsat i den generelle aftale om  

 lønrammeoprykning.
Det blev i den forbindelse tilkendegivet over for  

 biskopperne at ministeriet ville tilføre de nødvendige midler hvis  

 omklassificeringen  

 gav problemer for stiftets præstelønsbevilling.
Biskoppen over Københavns Stift anmodede om en skriftlig høring  

 for så vidt angik oprykningen af Peter Fergo, hvilket skete ved  

 Kirkeministeriets  

 brev af 25. marts 2004 til den pågældende stiftsøvrighed.
De øvrige adspurgte  

 biskopper havde ingen bemærkninger.
 Kirkeministeriet tog derpå telefonisk kontakt til  

 sognepræsterne (D) og (E).
 Ministeriet spurgte (D) om hvorvidt han i lyset af at lønrammeoprykning  

 efter det fyldte 60. år først ville få pensionsmæssig virkning efter to år,  

 ønskede lønrammeoprykning med tilbagevirkende kraft. (D) oplyste hertil at  

 han var fuldt tilfreds med lønrammeoprykning uden tilbagevirkende kraft.
Kirkeministeriet spurgte på tilsvarende vis sognepræst (E) som  

 oplyste at hun havde tænkt sig at søge sin afsked ved årets udgang.
Hendes  

 lønrammeoprykning skulle for at få pensionsmæssig virkning derfor ske med  

 virkning fra den 1. januar 2003.
 Den 25. marts 2004 meddelte Kirkeministeriet ved brev til  

 Stiftsøvrigheden over Roskilde Stift med kopi til Præsteforeningen at det  

 mellem Præsteforeningen og Kirkeministeriet var aftalt at en ledigbleven  

 lønramme 34-klassificering blev genanvendt ved oprykning af sognepræst (D)  

 til  

 lønramme 34 med virkning fra den 1. april 2004.
 Den 26. marts 2004 reagerede Præsteforeningen over for  

 Kirkeministeriets meddelelse om lønrammeoprykning af (D) idet foreningen  

 bestred at dette skulle være sket efter aftale med foreningen.  

 Præsteforeningen  

 skrev i den forbindelse bl.a. følgende:
På mødet mellem Præsteforeningen og Kirkeministeriet den 23.  

 marts 2004 om Kirkeministeriets skrivelse af 9. februar 2004 blev det  

 tilkendegivet, med henvisning til den af Kirkeministeriet på mødet udleverede  

 oversigt over præster der er fyldt 60 år, men som er indplaceret lavere end  

 LR  

 34, at der på et senere tidspunkt skulle ske en oprydning ved et  

 møde mellem  

 parterne i forsommeren og eftersommeren.
Her nævnte Præsteforeningen bl.a. at  

 man ligeledes havde en række kandidater, der ville komme i klemme i  

 systemet. Ved e-mail af 30. marts 2004 bekræftede Præsteforeningen at man  

 var indforstået med at oprykning til lønramme 34 omfattede både organiserede  

 og  

 ikke-organiserede præster.
Foreningen fastholdt imidlertid at det på mødet  

 den  

 23. marts 2004 blev tilkendegivet at den bebudede oprydning først skulle ske  

 på et efterfølgende møde.
Foreningen oplyste desuden at man var parat til et  

 sådant møde snarest belejligt.
 Kirkeministeriet sendte den 13. april 2004 ministeriets  

 ovennævnte notat om mødet den 23. marts 2004 til Præsteforeningen og skrev i  

 tilknytning hertil bl.a. følgende:
 Et konkret resultat af mødet var, at der  efter  

 Kirkeministeriets opfattelse  blev konstateret enighed om, at det er  

 uheldigt,  

 at nogle præster, der opfylder de aftalte betingelser for oprykning til  

 lønramme 34, ved en fejl ikke er blevet oprykket til lønramme 34, fordi de  

 ikke  

 er medlemmer af Præsteforeningen.
Kirkeministeriet tilkendegav, at ministeriet straks ville sørge  

 for oprykning af de pågældende, og man var af den opfattelse, at  

 Præsteforeningen var enig heri, jf. ovenfor.
Det bemærkes i denne  

 forbindelse,  

 at det vil være et ulovligt hensyn, hvis Præsteforeningen nægter at indgå  

 aftale om oprykning på grund af manglende medlemskab af Præsteforeningen.
Det er en ganske uholdbar situation, hvis Kirkeministeriet på  

 nogen måde skulle lægge navn til fagforeningsmagtfordrejning, og for at  

 beskytte sig mod en sådan situation vil Kirkeministeriet i givet fald oprykke  

 de pågældende på anden måde. Den 28. april 2004 kom Præsteforeningen med bemærkninger og  

 tilføjelser til Kirkeministeriets notat om mødet den 23. marts 2004. Med  

 hensyn til oprykningen til lønramme 34 anførte foreningen bl.a. at man på  

 grund af manglende oplysninger om andre præster end foreningens egne  

 medlemmer  

 havde vanskeligt ved at indstille ikke-medlemmer til oprykning.
 Kirkeministeriet besvarede denne henvendelse ved brev af 6. maj  

 2004. I svaret gjorde Kirkeministeriet bl.a. opmærksom på at ministeriets  

 oplysninger om de præster som ikke var medlemmer af Præsteforeningen,  

 stammede  

 fra Teologisk Stat/Kirkelig Håndbog der udgives af Præsteforeningen.
 Den 16. april 2004 meddelte Kirkeministeriet ved brev til  

 Stiftsøvrigheden over Fyens Stift med kopi til Præsteforeningen at sognepræst  

 (E) blev rykket op til lønramme 34 med virkning fra den 1. januar 2003. Det  

 fremgik som i Kirkeministeriets meddelelse vedrørende (D) at oprykningen  

 skete  

 efter aftale mellem Præsteforeningen og Kirkeministeriet.
 Det fremgår af Kirkeministeriets udtalelse til mig af 25. juni  

 2004 at brevet var skrevet i forlængelse af Kirkeministeriets tidligere  

 telefonkontakt  

 med (E), men at det på grund af Præsteforeningens indsigelser i forbindelse  

 med  

 lønrammeoprykningen for (D) ikke var sendt tidligere.
Det fremgår endvidere af Kirkeministeriets udtalelse at det  

 undervejs i forløbet blev klart at det var nødvendigt at fastsætte en generel  

 regel for fra hvilket tidspunkt der skulle ske lønrammeoprykning af de seks  

 præster.
Efter ministeriets opfattelse skulle der så vidt muligt rettes op på  

 den fejl der var sket fordi de pågældende ikke var blevet rykket op til  

 lønramme 34 på lige fod med andre sognepræster og derfor ikke havde fået  

 samme  

 løn- og pensionsmæssige stilling som dem.
 Under Kirkeministeriets overvejelser om en sådan regel inddrog  

 ministeriet en række forhold der i ministeriets udtalelse til mig er gengivet  

 således:
 ·  

  

 	  

 For sognepræsterne (C) og (E) har omklassificeringen  

 til LR 34 kun pensionsmæssig betydning og stort set ingen lønmæssig  

 betydning,  

 da de begge er ansat i en stilling, hvortil der er knyttet et tillæg, der  

 nogenlunde  

 svarer til forskellen mellem 3. løntrin i LR 31 og LR 34. Dette tillæg  

 bortfalder  

 ved omklassificering til LR 34.
 ·  

  

 	  

 For sognepræst (G) har omklassificering til  

 LR 34 kun lønmæssig betydning og ingen pensionsmæssig betydning, da han er  

 ansat på tjenestemandslignende vilkår og ikke har ret til  

 tjenestemandspension,  

 men har en pensionsordning via ( ).
 ·  

  

 	  

 For sognepræsterne Peter Fergo, (F) og (D)  

 har omklassificering til LR 34 både lønmæssig og pensionsmæssig betydning.
 ·  

  

 	  

 Omklassificering kan tidligst finde sted  

 fra det tidspunkt, hvor præsten har været to år på slutløn.
 ·  

  

 	  

 Omklassificering kan ikke finde sted fra et  

 tidspunkt, der ligger forud for ordningens start i 1990.
·  

  

 	  

 Omklassificering sker normalt først, når  

 præsten er ret nær på de 60 år.
Frem til 1. april 1995 var der væsentlig  

 flere  

 personlige genanvendelige LR 34 klassificeringer end der er nu.
Den normale  

 omklassificeringsalder lå derfor et par år lavere end nu.
Hvis sognepræsterne  

 Peter Fergo og (F) var blevet omklassificeret normalt, ville de  

 derfor nok  

 have været 57-58 år gamle ved klassificeringen. Det fremgår af Kirkeministeriets udtalelse til mig at  

 medarbejdere i Kirkeministeriet på denne baggrund drøftede fastlæggelsen af  

 en  

 generel regel om tidspunktet for oprykning af de seks præster, og at det i  

 den  

 forbindelse blev besluttet at oprykning skulle ske fra den 1. i den måned  

 hvor  

 den pågældende præst fyldte 60 år, under forudsætning af at den pågældende på  

 dette tidspunkt havde været på slutløn i to år.
 Det skal hertil bemærkes at Kirkeministeriet i ministeriets  

 supplerende udtalelse til mig efterfølgende anførte at udtrykket  

 fastlæggelse  

 af en generel regel for tidspunktet for oprykning burde erstattes af  

 valg af  

 en praktisk løsning som en mere dækkende sproglig formulering.
I ministeriets udtalelse henvises der som begrundelse for at  

 lade oprykning ske med virkning fra præsternes fyldte 60. år til et konkret  

 tilfælde fra 1993 hvor en præst klagede til mig over at han ikke var blevet  

 rykket op i lønramme 34. Det viste sig at Præsteforeningen havde undladt  

 afgive indstilling om oprykning af klageren som ikke var medlem af  

 foreningen.  

 Den pågældende præst var fyldt 60 år da han indgav sin klage, og blev som  

 følge  

 af Kirkeministeriets optagelse af sagen rykket op i lønramme 34 med virkning  

 fra den 1. i den måned hvor han fyldte 60 år.
Det hedder i Kirkeministeriets  

 udtalelse med henvisning til mit brev af 23. december 1993 at jeg ingen  

 bemærkninger  

 havde hertil.
 Det skal hertil bemærkes at jeg i det nævnte brev af 23.  

 december 1993 skrev til præsten at jeg var blevet orienteret af  

 Kirkeministeriet  

 om at han var blevet rykket op til lønramme 34 med virkning fra den 1. marts  

 1993. Jeg skrev endvidere at jeg derfor gik ud fra at hans klage kunne  

 betragtes som bortfaldet.
 Den 28. april 2004 meddelte Kirkeministeriet ved brev til  

 Stiftsøvrigheden over Fyens Stift at sognepræst (F) var blevet rykket op i  

 lønramme  

 34 med virkning fra den 1. marts 1995.
 Den 28. april 2004 meddelte Kirkeministeriet ved brev til  

 Stiftsøvrigheden over Københavns Stift at sognepræst Peter Fergo var blevet  

 rykket op i lønramme 34 med virkning fra den 1. juni 1996.
 Det fremgår af Kirkeministeriets udtalelse til mig af 25. juni  

 2004 at de pågældende sognepræster var født henholdsvis den 27. marts 1935 og  

 den 18. juni 1936. Begge oprykninger fik således tidsmæssig virkning i  

 overensstemmelse med den af Kirkeministeriet fastsatte generelle regel.
 Det fremgår endvidere af Kirkeministeriets udtalelse at  

 oprykningen af Peter Fergo skete uden at afvente høringssvaret fra Biskoppen  

 over Københavns Stift idet ministeriet var bekendt med at biskoppens  

 betænkeligheder  

 var af økonomisk eller budgetmæssig art og ikke vedrørte sognepræst Peter  

 Fergos tjenstlige forhold.
Biskoppen over Københavns Stift besvarede Kirkeministeriets  

 høring ved brev af 29. april 2004. Biskoppen henviste i sit høringssvar til  

 et  

 tidligere brev fra Kirkeministeriet af 26. april 2004 hvori stiftet var  

 blevet  

 opfordret til fortsat at vise tilbageholdenhed med hensyn til forbruget af  

 bevillingen til aflønning af præster.
Biskoppen anførte derpå følgende:
Da ministeriet dernæst alene vil være sindet eventuelt at  

 foretage en mindre justering af bevillingen, kan jeg på grund af den  

 økonomiske  

 usikkerhed ikke umiddelbart anbefale, at Peter Fergo oprykkes til lønramme 34  

 umiddelbart inden hans forventede opsigelse af sin stilling. Det fremgår af Kirkeministeriets udtalelse til mig at  

 ministeriets departementschef derpå kontaktede Biskoppen over Københavns  

 Stift  

 telefonisk og oplyste ham om at merudgiften til omklassificeringen af  

 sognepræst Peter Fergo ikke skulle afholdes inden for den bevillingsramme til  

 præsteløn som Københavns Stift havde fået udmeldt fra Kirkeministeriet.  

 Ministeriets begrundelse herfor var at det ikke skulle gå ud over stiftet at  

 der tidligere var begået en fejl.
Tilsvarende oplysninger blev ifølge  

 Kirkeministeriets udtalelse til mig givet til de øvrige stiftsmyndigheder.
I samme forbindelse udarbejdede ministeriet den 30. april 2004  

 et notat til belysning af lønramme 34-problematikken i relation til reglerne  

 om  

 forældelse.
I notatet anføres bl.a. følgende:
Præsteforeningen har højtideligt lovet og bedyret, at også  

 ikke-medlemmer af Præsteforeningen bliver bragt i forslag på lige fod med  

 medlemmer.
Det har imidlertid vist sig, at der er 5 ikke-medlemmer, der ikke  

 er  

 blevet omklassificeret, selvom de opfylder de aftalte kriterier.
 2 af disse præster, nemlig Peter Fergo (født 18.6.36) og (F)  

 (født  ) får ved oprykning med virkning umiddelbart forud for det fyldte 60.  

 år betaling henholdsvis 8 og 9 år tilbage.
De pågældende præster ville have en rigtig god sag, hvis de gik  

 til Ombudsmanden eller domstolene med et krav om oprykning med  

 tilbagevirkning.  

 Kirkeministeriet ville under en retssag kunne gøre gældende, at kravet kun  

 kan  

 gøres gældende 5 år tilbage.
Domstolene statuerer imidlertid kun forældelse,  

 hvis det gøres gældende under sagen.
Forældelsesindsigelsen tages altså ikke  

 i  

 betragtning ex officio.
Der er tale om, at ministeriet retter op på en fejl.
Derfor  

 betales der tilbage til det tidspunkt, da oprykning til LR 34 normalt ville  

 være sket.
Der betales dog ikke morarenter.
Der er ikke noget kritisabelt ved at Kirkeministeriet som  

 arbejdsgiver behandler folk på en ordentlig og anstændig måde.
I denne sag er  

 det Præsteforeningen der har et problem. Den 30. april 2004 meddelte sognepræst Peter Fergo ved brev til  

 Kirkeministeriet at han ikke som ellers bestemt ønskede at lade sin oprykning  

 være gældende med virkning fra den 1. juni 1996, men derimod først fra den 1.  

 juni 1999 således at loven om forældelsesfrist var overholdt.
 Kirkeministeriet bad brev af 11. maj 2004 Stiftsøvrigheden over  

 Københavns Stift om at ændre virkningstidspunktet for Peter Fergos  

 lønrammeoprykning i overensstemmelse med dennes eget ønske.
 Den 21. maj 2004 besvarede kirkeministeren (B)s brev af 15.  

 marts 2004. Af ministerens svar fremgik bl.a. følgende:
 Det er korrekt, at Præsteforeningen har indstillet til  

 Kirkeministeriet, at der indgås aftale mellem ministeriet og Præsteforeningen  

 om, at du oprykkes til lønramme 34 med virkning fra den 1. januar 2004.
I forbindelse med ansættelsesstoppet blev også genanvendelsen af  

 de regenerable lønramme 34 klassificeringer sat i bero.
Kirkeministeriet har  

 givet Præsteforeningen tilsagn om et møde til august d.å., hvor der skulle  

 være tilvejebragt overblik over, hvilke midler der er til rådighed, med  

 henblik  

 på blandt andet en nyordning med hensyn til oprykning til lønramme 34.
Det beror altså ikke på en fejl, at du (endnu) ikke er oprykket  

 til lønramme  

 34. Den 28. maj 2004 meddelte Kirkeministeriet ved brev til  

 Stiftsøvrigheden over Århus Stift at sognepræst (C) var blevet rykket op i  

 lønramme 34 med virkning fra den 1. maj 2003.
 Den 28. maj 2004 meddelte Kirkeministeriet ved brev til  

 Stiftsøvrigheden over Ribe Stift at sognepræst (G) var blevet rykket op i  

 lønramme 34 med virkning fra den 1. april 2001.
 Det fremgår af Kirkeministeriets udtalelse til mig af 25. juni  

 2004 at de pågældende sognepræster var født henholdsvis den ( )1943 og den  

 ( )1941. Begge oprykninger fik således tidsmæssig virkning i overensstemmelse  

 med den af Kirkeministeriet fastsatte generelle regel.
 I en artikel bragt i Politiken den 9. juni 2004 bekræftede en  

 medarbejder i Kirkeministeriet at både Biskoppen over Københavns Stift og de  

 øvrige biskopper blev holdt skadesløse for oprykningen af de seks præster.  

 Den  

 pågældende medarbejder udtalte ifølge artiklen endvidere at man havde penge  

 til at stoppe sådanne huller, og oplyste at  

 hullekassen indeholdt omkring  

 30 mio. kr.
 Den 10. juni 2004 stillede Folketingets Finansudvalg en række  

 spørgsmål til kirkeministeren (§ 22  bilag 11), herunder om hvor på  

 finansloven hullekassen var budgetteret, og hvad kriterierne for  

 anvendelse  

 af hullekassen var.
 Kirkeministeren oplyste i sit svar til udvalget af 16. juni  

 2004 (§ 22  bilag 13) bl.a. følgende:
 Lønbevillingen til præster udgøres af en finanslovsbevilling  

 under § 22 Kirkeministeriet, konto 22.21.03. Præster og provster, og af en  

 bevilling på Fællesfonden, jf. lov om folkekirkens økonomi § 11.
Den samlede bevilling er efter en møderække med  

 stiftsadministrationerne fordelt til forvaltning i de enkelte stifter.
Der er  

 i  

 denne forbindelse aftalt en procedure om eventuel omflytning af bevillinger i  

 sidste halvdel af året, ligesom der til imødegåelse af udsving i belastningen  

 af de enkelte stifters lønbevilling ved blandt andet afholdelse af udgifter  

 til særlige feriedage er tilbageholdt en mindre lønreserve.
Det er i  

 forbindelse  

 hermed at Københavns Stift i bevillingsmæssig sammenhæng vil blive søgt holdt  

 skadesløs. 2. Kirkeministerens  

 ægtefælle, Peter Fergo, og dennes økonomiske forhold som følge af oprykningen  

 til lønramme 34 Det fremgik af sagen at sognepræst Peter Fergo var gift med  

 kirkeministeren.
 Kirkeministeren oplyste i sit svar til Folketingets  

 Finansudvalg af 16. juni 2004 (§ 22  bilag 13) følgende om størrelsen  

 af det  

 beløb Peter Fergo vil få efterbetalt som følge af sin oprykning til lønramme  

 34  

 med virkning fem år tilbage:
I forbindelse med sin oprykning til LR 34 vil sognepræst Peter  

 Fergo få efterbetalt differencen mellem LR 34 og slutløntrinnet i LR 31. For  

 perioden 1. juni  31. december 1999 er efterbetalingsbeløbet 16.484,44  

 kr.
For  

 2000 er efterbetalingsbeløbet 28.470,27 kr.
For 2001 er efterbetalingsbeløbet  

 29.365,71 kr.
For 2002 er efterbetalingsbeløbet 30.048,21 kr.
For 2003 er  

 efterbetalingsbeløbet 30.466,77 kr., og for perioden 1. januar  30.  

 april  

 2004 er efterbetalingsbeløbet 10.239,26 kr. Peter Fergos økonomiske interesse i sin oprykning til lønramme  

 34 udgjordes ud over summen af de nævnte efterbetalingsbeløb endvidere af en  

 varig indtægtsforhøjelse, ligesom oprykningen måtte antages at få positiv  

 indvirkning på hans pensionsmæssige forhold.
3. Ombudsmandens  

 undersøgelse af sagen På baggrund af Politikens omtale af sagen bad jeg som nævnt til  

 brug for mine overvejelser om at undersøge sagen af egen drift  

 Kirkeministeriet om en udtalelse om oprykningen af sognepræst Peter Fergo og  

 fem andre sognepræster til lønramme 34.
Jeg bad ministeriet om særligt at udtale sig om følgende  

 spørgsmål: 1) overvejelser om kirkeministerens habilitet i forbindelse med  

 deltagelse i beslutningen om at oprykke sognepræst Peter Fergo til lønramme  

 34, 2) overvejelser om myndighedshabilitet i forbindelse med ministeriets  

 behandling af sagen om sognepræst Peter Fergos oprykning, 3) meddelelsen til  

 sognepræst (B) om at han ikke kunne blive oprykket til lønramme 34, og om  

 hvorvidt denne afgørelse var udtryk for en forskelsbehandling som ikke var  

 sagligt  

 begrundet.
Jeg bad om at få kopi af de akter der knyttede sig til de  

 ovennævnte  

 spørgsmål, herunder interne notater.
Jeg skrev at jeg var opmærksom på at der kunne blive tale om at  

 kirkeministeren blev indkaldt til samråd i Folketingets Kirkeudvalg.
Jeg  

 orienterede derfor udvalget om henvendelsen til ministeriet.
Jeg bad udvalget  

 orientere mig hvis det modtog en anmodning om indkaldelse af ministeren til  

 samråd.  

 Jeg bad desuden udvalget om underretning om karakteren af det samråd som  

 måtte  

 blive afholdt.
Den 11. juni 2004 blev kirkeministeren indkaldt til samråd i  

 Folketingets Arbejdsmarkedsudvalg om sagen.
Med henvisning hertil bad jeg i  

 brev af 17. juni 2004 Folketingets Arbejdsmarkedsudvalg om underretning af  

 karakteren af samrådet når det havde været afholdt.
Jeg underrettede endvidere Kirkeministeriet om min henvendelse  

 til Folketingets Arbejdsmarkedsudvalg og tilkendegav i den forbindelse at jeg  

 afventede udvalgets underretning inden jeg traf endelig beslutning om  

 hvorvidt  

 jeg skulle undersøge sagen af egen drift.
Jeg tilkendegav endvidere over for  

 ministeriet at jeg var opmærksom på de oplysninger som var kommet frem i  

 Politiken,  

 om at (B) ikke var fyldt 60 år, men at jeg fortsat ønskede en besvarelse af  

 punkt 3 i min oprindelige anmodning til ministeriet.
Folketingets Arbejdsmarkedsudvalg meddelte i brev af 24. juni  

 2004 at der ikke var blevet gjort notat i udvalgets protokol om karakteren af  

 samrådet som var blevet holdt samme dag.
Udvalget henviste til den procedure  

 der var aftalt i forbindelse med samråd med henblik på orientering af  

 Folketingets Ombudsmand, jf.
Folketingets Udvalgsafdelings brev af 9. oktober  

 1991.
 Den 30. juni 2004 modtog jeg Kirkeministeriets udtalelse af 25.  

 juni 2004. Vedrørende spørgsmålet om kirkeministerens habilitet skrev  

 Kirkeministeriet følgende:
Kirkeminister Tove Fergo har ikke medvirket ved beslutningen om  

 at oprykke sognepræst Peter Fergo til LR 34. Der var tale om  

 administrationsfejl, som så vidt muligt skulle rettes op, uanset hvem  

 fejladministrationen var gået ud over. Kirkeministeriet skrev endvidere følgende for så vidt angik  

 spørgsmålet om myndighedsinhabilitet:
Ministeriet overvejede, om der kunne være tale om  

 myndighedsinhabilitet i forbindelse med ministeriets behandling af sagen om  

 sognepræst Peter Fergos oprykning.
Da der ikke er tale om nogen særskilt  

 begunstigelse til sognepræst Peter Fergo, og hans sag behandles sammen med og  

 på samme måde som fem lignende sager, fandt Kirkeministeriet det ubetænkeligt  

 at behandle sagen og ikke foreslå sagen overført til en anden minister. I brev af 5. juli 2004 meddelte jeg Kirkeministeriet at jeg havde  

 besluttet at tage sagen op til undersøgelse for så vidt angik de  

 habilitetsspørgsmål  

 som sagen rejste.
Jeg meddelte samtidig at jeg havde besluttet ikke at tage  

 sagen om sognepræst (B) op til behandling.
Jeg oplyste desuden at det ikke  

 gav  

 mig anledning til bemærkninger at kirkeministeren i forbindelse med  

 orienteringen om ministeriets praksis angående oprykning af sognepræster til  

 lønramme 34 gjorde opmærksom på at hendes mand, Peter Fergo, ikke var blevet  

 rykket op til lønramme 34. Jeg skrev at min undersøgelse således ville være  

 koncentreret om selve beslutningen om oprykning af sognepræst Peter Fergo og  

 de fem andre præster.
 Jeg bad ministeriet om en supplerende udtalelse og stillede i  

 den forbindelse følgende spørgsmål med henblik på at belyse spørgsmålet om  

 myndighedsinhabilitet:
Jeg har forstået ministeriets redegørelse således at det ikke  

 var en betingelse for de individuelle aftaler mellem Kirkeministeriet og Den  

 Danske Præsteforening om oprykning af sognepræster til lønramme 34 at de  

 pågældende sognepræster skulle have opnået en bestemt alder, men at de  

 faktiske  

 forhold indebar at omklassificering normalt første skete når de pågældende  

 sognepræster havde en alder der var ret nær 60 år.
Jeg har endvidere forstået  

 redegørelsen sådan at ministeriet i forbindelse med vurderingen af om de seks  

 sognepræster skulle rykkes op, opstillede en fast generel regel om at de  

 pågældende  

 præster skulle rykkes op fra den 1. i den måned hvor de fyldte 60 år.
 Jeg beder ministeriet oplyse om det er korrekt forstået at  

 kirkeministeren ikke blev inddraget i beslutningen om at ændre  

 oprykningsgrundlaget.  

 Jeg beder om ministeriets kommentarer til dette forhold.
Jeg beder også om at ministeriet kommer ind på hvorfor  

 ministeriet anså det for ubetænkeligt at ministeriet behandlede sagen,  

 sammenholdt med at ministeriets vurdering indebar en række særlige  

 overvejelser  

 (bl.a. om forældelse) og fastsættelse af en generel aldersmæssig  

 betingelse. Den 29. juli 2004 modtog jeg Kirkeministeriets supplerende udtalelse  

 af 28. juli 2004. Af udtalelsen fremgik bl.a. følgende:
Ministeriet skal indledningsvis understrege, at sagen drejede  

 sig om at rette op på tidligere fejl.
Hvis alt var gået normalt  

 til, ville  

 spørgsmålet om oprykning af de seks sognepræster være blevet behandlet hver  

 for sig på forskellige tidspunkter, men efter samme retningslinier.
Der er ved behandlingen af sagen om oprykning af de seks  

 sognepræster til lønramme 34 ikke opstillet en ny generel regel, men valgt en  

 praktisk løsning.
Den samme praktiske løsning blev valgt i sagen fra 1993 og  

 blev ikke påtalt af Folketingets Ombudsmand.
 Udtrykket fastlæggelse af en generel regel for tidspunktet for  

 oprykning i Kirkeministeriets brev til Dem af 25. juni 2004 (side 4 og  

 5) bør  

 derfor erstattes af valg af en praktisk løsning som en mere  

 dækkende sproglig  

 formulering.
 I og med at der ikke er truffet beslutning om at ændre  

 oprykningsgrundlaget, men alene er valgt en praktisk løsning, som tidligere  

 er  

 blevet anvendt til fejlrettelse i en lignende situation, har ministeriet ikke  

 yderligere kommentarer til dette punkt, idet man for god ordens skyld skal  

 bemærke, at kirkeministeren ikke blev inddraget i håndteringen af  

 fejlrettelsen.
I stedet for en meget individuel behandling af de seks  

 fejlrettelsessager, der ville indebære en række særlige overvejelser, bl.a.  

 om  

 forældelse, valgte ministeriet en praktisk løsning, der gjorde de nævnte  

 særlige overvejelser irrelevante.
På baggrund heraf fandt ministeriet det  

 ubetænkeligt at afgøre de omhandlede sager på samme måde som  

 fejlrettelsessagen  

 fra 1993, der som nævnt ikke dengang gav Folketingets Ombudsmand anledning  

 til  

 kritik. Den 13. august 2004 sendte jeg sognepræst Peter Fergo og de fem  

 andre sognepræster som var blevet oprykket til lønramme 34, kopi af min  

 anmodning om en udtalelse fra Kirkeministeriet, ministeriets udtalelse af 25.  

 juni 2004, min anmodning om en supplerende udtalelse fra ministeriet og  

 ministeriets supplerende udtalelse af 28. juli 2004. Jeg bad de seks  

 sognepræster om at fremsætte eventuelle bemærkninger til Kirkeministeriets  

 udtalelser eller sagen i øvrigt inden fire uger.
 Jeg modtog efterfølgende bemærkninger fra sognepræst (D) ved  

 brev af 20. august 2004. Jeg fandt ikke anledning til at bede om  

 Kirkeministeriets bemærkninger hertil.
 I redegørelse af 1. november 2004 udtalte jeg herefter følgende:
Ombudsmandens udtalelse 1. Retsgrundlaget I forvaltningslovens kapitel 2 er der fastsat regler om personlig, speciel  

 inhabilitet.
 Reglerne i § 3, stk. 1, nr. 1, 2 og 5, § 3, stk. 2 og 3, og § 6 har følgende  

 ordlyd:
  

  

 § 3.  

  

 Den, der virker inden for den offentlige forvaltning, er inhabil i forhold  

 til en bestemt sag, hvis vedkommende selv har en særlig personlig eller økonomisk interesse i sagens  

 udfald eller er eller tidligere i samme sag har været repræsentant for nogen,  

 der har en sådan interesse, vedkommendes ægtefælle, beslægtede eller besvogrede i op- eller nedstigende  

 linie eller i sidelinien så nær som søskendebørn eller andre nærstående har  

 en særlig personlig eller økonomisk interesse i sagens udfald eller er  

 repræsentant for nogen, der har en sådan interesse, der i øvrigt foreligger omstændigheder, som er egnede til at  

 vække tvivl om vedkommendes upartiskhed.
 Stk. 2.  

  

 Inhabilitet  

 foreligger dog ikke, hvis der som følge af interessens karakter eller styrke,  

 sagens  

 karakter eller den pågældendes funktioner i forbindelse med sagsbehandlingen  

 ikke kan antages at være fare for, at afgørelsen i sagen vil kunne blive  

 påvirket af uvedkommende hensyn.
 Stk. 3.  

  

 Den, der er  

 inhabil i forhold til en sag, må ikke træffe afgørelse, deltage i afgørelsen  

 eller i øvrigt medvirke ved behandlingen af den pågældende sag.
 § 6.  

  

 Den, der er  

 bekendt med, at der for den pågældendes vedkommende foreligger forhold, som  

 nævnt i § 3, stk. 1, skal snarest underrette sin foresatte inden for  

 myndigheden herom, medmindre det er åbenbart, at forholdet er uden betydning.  

 For så vidt angår medlemmer af en kollegial forvaltningsmyndighed gives  

 underretningen  

 til myndigheden.
 Stk. 2.  

  

 Spørgsmålet  

 om, hvorvidt en person er inhabil, afgøres af den i stk. 1 nævnte myndighed.
Stk.  

 3.  

  

 Vedkommende må ikke selv deltage i  

 behandlingen og afgørelsen af spørgsmålet om inhabilitet, jf. dog § 4, stk. 1  

 og 2. Dette gælder dog ikke på områder, hvor andet er fastsat i henhold til  

 lov. Baggrunden for inhabilitetsreglerne er det grundlæggende krav om  

 saglig forvaltning.
Reglernes egentlige mål er forebyggelse af konkrete  

 afgørelser af usaglig karakter.
I reglerne er man imidlertid gået et skridt  

 videre  

 og har opstillet et forbud mod en række situationer som ikke med sikkerhed  

 ville føre til konkret usaglige afgørelser, men som i sig selv kan indeholde  

 en mere abstrakt risiko herfor, eller i hvert fald af omverdenen (borgeren)  

 kunne opfattes som risikable og dermed ville kunne nedbryde tilliden til  

 myndighederne.
Der etableres således en sikkerhedszone mellem den abstrakte  

 risiko og den konkrete usaglighed.
Se bl.a.
John Vogter, Forvaltningsloven  

 med  

 kommentarer, 3. udgave (1999), s. 143-145, og Jon Andersen mfl.,  

 Forvaltningsret, 2. udgave (2002), s. 252- 253.
Hovedkriteriet vedrørende personlig, speciel inhabilitet fremgår  

 af § 3, stk. 1, nr. 5: at der foreligger omstændigheder, som er egnede  

 til at  

 vække tvivl om vedkommendes upartiskhed.
De tilfælde af inhabilitet som  

 er  

 nævnt i § 3, stk. 1, nr. 1-4, er særligt fremhævede tilfælde af dette  

 generelle  

 hovedkriterium.
Efter forvaltningslovens § 3, stk. 1, nr. 1, foreligger der  

 inhabilitet for den der er part i sagen, eller i øvrigt har en særlig  

 personlig  

 eller økonomisk interesse i sagen.
Reglen dækker inhabilitetsgrundsætningens  

 centrale område.
En person som er part i en sag, f.eks. som ansøger eller som  

 den en bebyrdende afgørelse vil rette sig imod, er efter reglen klart inhabil  

 også selv om sagen indholdsmæssigt har mindre betydning for den pågældende,  

 f.eks. en ansøgning om et mindre beløb.
Også andre interesser end rent  

 økonomiske kan begrunde inhabilitet.
Se bl.a.
Jens Garde mfl.,  

 Forvaltningsret,  

 Sagsbehandling, 5. udgave (2001), s.  

 76 f,  

 og Steen Rønsholdt, Forvaltningsret, Retssikkerhed, Proces, Sagsbehandling,  

 s.  

 219 ff.
Efter forvaltningslovens § 3, stk. 1, nr. 2, foreligger der  

 inhabilitet for den hvis ægtefælle, beslægtede eller besvogrede i op- eller  

 nedstigende linje eller i sidelinjen så nær som søskendebørn eller andre  

 nærstående  

 er part i sagen eller i øvrigt har en særlig personlig eller økonomisk  

 interesse i sagen.
Baggrunden for bestemmelsen er en nærliggende formodning  

 om  

 at de nævnte beslægtede mv. vil identificere sig med hinandens personlige og  

 økonomiske interesser.
Bestemmelsen fastslår at et nært familiemæssigt  

 tilknytningsforhold til en person der selv ville være inhabil efter  

 forvaltningslovens  

 § 3, stk. 1, nr. 1, medfører inhabilitet.
Se bl.a.
Jens Garde mfl.,  

 Forvaltningsret, Sagsbehandling, 5. udgave (2001), s.  

 80 f, og John Vogter, Forvaltningsloven  

 med kommentarer, 3. udgave (1999), s. 169.
Efter forvaltningslovens § 3, stk. 3, må en person der er  

 inhabil, ikke træffe afgørelse, deltage i afgørelsen eller i øvrigt medvirke  

 ved behandlingen af den pågældende sag.
Er der tale om en hierarkisk  

 sammensat  

 myndighed, må afgørelsen træffes af en anden  typisk overordnet   

 person eller  

 myndighed, alt afhængig af på hvilket niveau i hierarkiet den pågældende  

 befinder sig.
I et vist omfang vil afgørelsen dog kunne henskydes til  

 myndighedens  

 souschef, om end denne fremgangsmåde ikke altid vil være uden principielle  

 betænkeligheder.
Se bl.a.
Steen Rønsholdt, Forvaltningsret, Retssikkerhed,  

 Proces, Sagsbehandling, s.  

 249 f,  

 og Jon Andersen mfl., Forvaltningsret, 2. udgave (2002), s. 273.
Efter forvaltningslovens § 6, stk. 1, skal den der er bekendt  

 med at der for den pågældende foreligger en af de inhabilitetssituationer som  

 er nævnt i § 3, stk. 1, snarest underrette sin foresatte inden for  

 myndigheden  

 herom, medmindre det er åbenbart at forholdet er uden betydning.
Det følger  

 af  

 bestemmelsen at området for underretningspligten ikke alene omfatter de  

 tilfælde hvor der må antages at foreligge inhabilitet, men også tilfælde hvor  

 inhabilitet ikke på forhånd åbenbart kan afvises.
Se bl.a. den sag der er  

 gengivet i Folketingets Ombudsmands beretning for 1987, s. 119 ff*.
Forvaltningslovens § 3 omfatter kun personers inhabilitet og  

 regulerer således ikke udtrykkeligt spørgsmålet om hvorvidt en myndighed som  

 sådan kan anses for inhabil.
Det er dog fast antaget at der gælder en  

 almindelig ulovbestemt retsgrundsætning om inhabilitet som bl.a. omfatter  

 myndigheders inhabilitet.
En myndighed kan selv være part i sagen eller i  

 øvrigt have en uvedkommende interesse i forhold til sagens behandling og  

 afgørelse.  

 De hensyn der bærer reglerne om myndighedsinhabilitet, svarer således til de  

 hensyn der bærer reglerne om den personlige inhabilitet.
Ombudsmanden har i spørgsmål om myndighedsinhabilitet gennem  

 årene tillagt det betydning at forvaltningens virksomhed tilrettelægges på en  

 sådan måde at det modvirkes at der skabes mistillid til den offentlige  

 forvaltning.
Et gennemgående element i praksis har været en principiel  

 betænkelighed  

 over for at acceptere at forskellige funktioner forenes hos samme person  

 eller  

 myndighed på en sådan måde at de ordinære kontrolmekanismer formelt eller  

 reelt  

 udhules.
Se for eksempel den sag der er gengivet i Folketingets Ombudsmands  

 beretning for 1996, s. 160 ff*, om kæretilladelse i forbindelse med en  

 retssag  

 hvor vedkommende myndighed selv var part.
Jeg henviser desuden til Østre  

 Landsrets dom gengivet i Ugeskrift for Retsvæsen 1996, s. 1104, hvor et af  

 Politimesteren  

 i Nykøbing udstedt tilhold til en person om ikke at trænge sig ind på  

 politiet  

 i Nykøbing blev anset for ugyldigt.
Se endvidere bl.a.
Folketingets  

 Ombudsmands  

 beretning om Nørrebro-sagen, s. 254 ff, Niels Eilschou-Holm, Juristen, 1986,  

 s.  

 238 ff, Jon Andersen mfl., Forvaltningsret, 2. udgave (2002), s. 280 ff, og  

 Lars Nordskov Nielsen i Kommunestyre i retlige rammer (1999), s. 65 ff.
I visse tilfælde vil myndighedsinhabilitet kunne opstå som  

 følge af personlig inhabilitet hos myndighedens leder.
Dette er tilfældet  

 hvor  

 kompetencen er henlagt til lederen som sådan og der ikke inden for  

 myndighedshierarkiet er en egentlig stedfortræder.
Se bl.a.
Jon Andersen  

 mfl.,  

 Forvaltningsret, 2. udgave (2002), s. 281, og Sten Rønsholdt,  

 Forvaltningsret,  

 Retssikkerhed, Proces, Sagsbehandling, s.  

 242 f.
Der er som baggrund for denne  

 opfattelse blevet peget på det afhængighedsforhold som må antages at bestå  

 mellem myndighedens leder og de underordnede medarbejdere.
Der er i den  

 forbindelse rejst spørgsmål om hvorvidt et sådant tilfælde skal henføres  

 under  

 begrebet myndighedsinhabilitet, eller om det blot må antages at samtlige  

 underordnede medarbejdere er personligt inhabile, jf. forvaltningslovens § 3,  

 stk. 1, nr. 5, idet de alle vil kunne være under indflydelse af den nævnte  

 uvedkommende interesse.
Se Jens Garde mfl., Forvaltningsret, Sagsbehandling,  

 5. udgave (2001), s. 101.
Hvis der er mulighed for at en forvaltningsmyndighed er  

 myndighedsinhabil, bør det af hensyn til retsvirkningerne heraf afklares om  

 der foreligger en inhabilitetssituation.
Jeg henviser til den sag som er  

 omtalt i Folketingets Ombudsmands beretning for 1996, s. 160 ff.
Hvis der  

 herefter  

 findes at foreligge myndighedsinhabilitet, skal myndigheden så vidt muligt  

 substitueres med en anden myndighed.
Se Jens Garde mfl., Forvaltningsret,  

 Sagsbehandling, 5. udgave (2001), s. 101.
Substitution vil dog kunne anses for betænkelig i det omfang  

 den overtagende myndighed ikke besidder den fornødne grad af sagkundskab til  

 at  

 træffe den pågældende afgørelse.
Drejer det sig om en underordnet myndighed,  

 vil substitution til den overordnede myndighed ofte kunne ske samtidig med at  

 kravet om den fornødne sagkundskab hos den kompetente myndighed tilgodeses.  

 Den øverste myndighed i et administrativt hierarki vil derimod typisk  

 udelukkende kunne substitueres med en sideordnet myndighed som ikke  

 nødvendigvis vil være i besiddelse af den tilstrækkelige sagkundskab til at  

 behandle  

 sagen på forsvarlig vis, og derfor vil substitution i disse tilfælde kunne  

 anses  

 for betænkelig.
Se bl.a.
Jon Andersen mfl., Forvaltningsret, 2. udgave  

 (2002),  

 s.  

 281 f.
Se endvidere  

 den ovennævnte sag fra Folketingets Ombudsmands beretning for 1996, s. 160  

 ff,  

 hvor Justitsministeriet havde truffet afgørelse om kæretilladelse i en sag  

 vedrørende samme ministeriums afgørelse om udlevering.
Ombudsmanden fandt at  

 pligten til at overveje spørgsmålet om myndighedsinhabilitet i en situation  

 som den foreliggende også omfattede de tilfælde hvor substitution af den  

 inhabile  

 myndighed med en anden ikke må anses for mulig.
I tilfælde af en ministers personlige inhabilitet vil den heraf  

 udspringende myndighedsinhabilitet undertiden kunne søges løst ved at lade  

 ministerens funktioner overtage af en anden minister ved kongelig resolution.  

 Den  

 overtagende ministers beslutning vil i givet fald blive truffet efter  

 behandling  

 og indstilling af embedsmændene i det ministerium hvis minister er personligt  

 inhabil, således at tab af sagkundskab i forbindelse med sagens overtagelse  

 undgås.
Se bl.a.
Steen Rønsholdt, Forvaltningsret, Retssikkerhed, Proces,  

 Sagsbehandling, s.  

 242 f,  

 og Jon Andersen mfl., Forvaltningsret, 2. udg. (2002), s.  

 281 f.  Heroverfor kan det imidlertid  

 anføres at afhængighedsforholdet mellem den personligt inhabile minister og  

 dennes embedsmænd fortsat kan påvirke afgørelsen selv om den inhabile  

 minister  

 ikke konkret skal medvirke ved behandlingen af sagen.
Se Jens Garde mfl.,  

 Forvaltningsret, Sagsbehandling, 5. udgave (2001), s. 102.
Som eksempel på en sådan substitution kan nævnes den sag der er  

 gengivet i Folketingets Ombudsmands beretning for 1990, s. 67 ff*, hvor  

 statsministeren overtog en sag fra fiskeriministeren efter at der var rejst  

 spørgsmål om fiskeriministerens habilitet i sagen.
Som et yderligere eksempel  

 fra administrativ praksis kan det nævnes at kirkeministerens kompetence i en  

 konkret, aktuelt verserende sag om tjenestefritagelse af en sognepræst under  

 lignende omstændigheder er blevet overført til justitsministeren, hvis breve  

 i  

 sagen efterfølgende har været paraferet af Kirkeministeriets embedsmænd.
Der  

 henvises bl.a. til Kirkeministeriets dokument nr. 193899.
2. Den konkrete sag Som det fremgår af sagen, er sognepræst Peter Fergo gift med  

 kirkeministeren.
 Kirkeministeren er øverste ansættelsesmyndighed for  

 folkekirkens præster og var således kompetent til at træffe afgørelse om  

 Peter  

 Fergos oprykning til lønramme 34.
 Det fremgår endvidere af sagen at oprykningen af Peter Fergo  

 til lønramme 34 med virkning fra juni 1999 har haft en ikke ubetydelig  

 positiv  

 indvirkning på hans lønforhold samt på hans pensionsmæssige forhold.
 Det er på denne baggrund min opfattelse at Peter Fergo klart  

 havde en sådan økonomisk interesse i sagen at hans ægtefælle,  

 kirkeministeren,  

 ikke måtte træffe afgørelse, deltage i afgørelsen eller i øvrigt medvirke ved  

 behandlingen heraf, jf. forvaltningslovens § 3, stk. 3, jf. stk. 1, nr. 2.
 På baggrund af sagens oplysninger, herunder det af  

 Kirkeministeriet oplyste hvorefter kirkeministeren ikke medvirkede ved  

 beslutningen om at oprykke Peter Fergo til lønramme 34 og ikke blev inddraget  

 i den fejlrettelse som oprykningen efter ministeriets opfattelse var udtryk  

 for, har jeg imidlertid lagt til grund at ministeren ikke havde direkte  

 indflydelse på sagens udfald eller i øvrigt var involveret i ministeriets  

 konkrete håndtering af sagen.
 Jeg skal i den forbindelse nævne kirkeministerens talepapir til  

 brug for et samråd i Folketingets Arbejdsmarkedsudvalg den 24. juni 2004  

 hvoraf det fremgår at ministeren ved denne lejlighed bl.a. udtalte følgende:
 Jeg vil gerne som det første fastslå, at jeg  

  

 ikke  

  

 har medvirket ved beslutningen om  

 at oprykke sognepræst Peter Fergo til lønramme 34. Beslutningen blev truffet  

 af  

 ministeriets embedsmænd, da det var konstateret, at der var sket  

 administrationsfejl,  

 som berørte ikke blot sognepræst Peter Fergo, men også fem andre præster.  

 Disse  

 er ligeledes blevet oprykket til LR 34.
 På denne baggrund [dvs. oplysningen om at sognepræst Peter Fergo  

 ikke var blevet oprykket til lønramme 34, selv om han var fyldt 67 år; min  

 tilføjelse] indledte ministeriets embedsmænd en undersøgelse af, om der var  

 sket en fejl i dette og eventuelt i andre tilfælde.
 Der er således af embedsmændene blevet fastsat den generelle  

 regel for omklassificering af de seks præster, at oprykningen skulle have  

 virkning fra den 1. i den måned, hvor den pågældende præst fyldte 60 år,  

 under  

 forudsætning af at den pågældende på dette tidspunkt også opfyldte kravet om  

 at have været på slutløn i mindst to år.
Som sammenfatning vil jeg gerne sige, 1. at jeg ikke har deltaget i beslutningen om oprykning af  

 sognepræst Peter Fergo til LR 34. Jeg har alene i forbindelse med en generel  

 orientering til mig om denne ordning nævnt, at Peter Fergo ikke var  

 omklassificeret til denne lønramme. Jeg forstår denne udtalelse således at initiativet til  

 lønrammeoprykningen af sognepræst Peter Fergo og de fem øvrige sognepræster  

 udelukkende udgik fra Kirkeministeriets embedsmænd, og at kirkeministerens  

 konkrete involvering i sagen var begrænset til hendes oplysning om Peter  

 Fergos lønforhold i forbindelse med den generelle orientering af ministeren i  

 marts 2004.
 Ministeriets beslutning om oprykning af Peter Fergo og de fem  

 øvrige sognepræster til lønramme 34 må herefter antages udelukkende at have  

 været truffet af de involverede embedsmænd efter sædvanlig delegation fra  

 kirkeministeren.
Spørgsmålet kan rejses om der i et departement vil kunne  

 træffes afgørelse efter delegation fra ministeren i en sag i hvilken  

 ministeren er personligt inhabil, uden at ministeren derved må anses for at  

 have medvirket til den konkrete afgørelse.
Henset til sagens øvrige  

 omstændigheder har jeg imidlertid ikke fundet anledning til at gå nærmere ind  

 i  

 vurderingen af dette spørgsmål.
 Der er imidlertid anledning til at overveje spørgsmålet om  

 hvorvidt kirkeministerens personlige inhabilitet medfører  

 myndighedsinhabilitet hos Kirkeministeriet i relation til ministeriets  

 beslutning om oprykning af Peter Fergo (sammen med de fem øvrige præster) til  

 lønramme 34 og beslutningen om at tillægge oprykningen virkning fra det  

 tidspunkt hvor de pågældende var fyldt 60 år.
 Det er herved et spørgsmål om en personligt inhabil ministers  

 overordnede ansvar for sagens behandling som følge af forretningernes  

 fordeling mellem ministrene i henhold til grundlovens § 14 og ministerens  

 forpligtelse til efter ministeransvarlighedsloven i rimeligt omfang at føre  

 tilsyn med og meddele instrukser for embedsmændenes sagsbehandling i sig selv  

 vil kunne give anledning til sådanne betænkeligheder ved gennemførelsen af  

 forvaltningens virksomhed i relation til den konkrete sag at der kan siges at  

 foreligge myndighedsinhabilitet.
 I den konkrete sag er det således min opfattelse at  

 kirkeministeren har været afskåret fra at føre et forsvarligt tilsyn med sine  

 embedsmænds behandling af sagen, eftersom enhver udtrykkelig eller stiltiende  

 stillingtagen fra ministerens side i forhold til denne behandling under de  

 givne omstændigheder måtte anses for udelukket efter forvaltningslovens § 3,  

 stk. 3.
Hertil kommer at inhabilitetsreglerne som anført ikke blot skal  

 forebygge usaglige afgørelser, men tillige tager sigte på at styrke  

 omverdenens tillid til myndighederne og deres virksomhed.
I den foreliggende  

 sag  hvor der er tale om en klar og stærk inhabilitetsgrund for  

 kirkeministeren,  

 afgørelse vedrørende ægtefællens løn- og pensionsmæssige forhold   

 forekommer  

 det mig åbenbart at det nævnte tillidshensyn ikke er blevet tilgodeset.
For  

 en  

 umiddelbar betragtning vil der ikke kunne herske fuld tillid til at de  

 ansatte  

 i et ministerium fuldstændigt uhildede vil kunne behandle en sag hvis udfald  

 er  

 af væsentlig økonomisk betydning for en person der står deres øverste chef så  

 nær som en ægtefælle  og hvor det ligefrem må formodes at sagens  

 afgørelse vil  

 have indflydelse nu og i fremtiden på ministerens egne privatøkonomiske  

 forhold.
Tilliden til at de argumenter som måtte tale imod en  

 begunstigende afgørelse, ville indgå med fuld vægt, kunne efter min  

 opfattelse  

 ikke forventes etableret under de foreliggende omstændigheder.
Og dette  

 gælder  

 uanset at ministeren ikke på nogen måde medvirkede i den konkrete behandling  

 af sagen; ministerens interesse i sagens udfald var evident for enhver ansat  

 i  

 ministeriet der måtte komme til at beskæftige sig med sagen.
 For god ordens skyld understreger jeg at de anførte  

 betragtninger henviser til inhabilitetsreglernes forebyggelse af de såkaldte  

 abstrakte risici med henblik på generelt at styrke tilliden til de offentlige  

 myndigheders virksomhed.
 Som det fremgår, deler jeg ikke Kirkeministeriets opfattelse  

 hvorefter ministeriets fortsatte behandling af sagen i stedet for at  

 foranledige at sagen blev overført til en anden minister, måtte anses for  

 ubetænkelig.
Kirkeministeriet har som begrundelse for denne opfattelse anført  

 at der ikke var tale om nogen særskilt begunstigelse af sognepræst Peter  

 Fergo,  

 og at Peter Fergos sag blev behandlet sammen med og på samme måde som fem  

 lignende sager.
Kirkeministeriet har endvidere anført at retningslinjerne for  

 oprykning  

 af de pågældende præster ikke havde karakter af en generel regel, men derimod  

 var udtryk for valg af en praktisk løsning.
Jeg skal hertil bemærke at en afgørelses eventuelle lighed med  

 andre afgørelser i tilsvarende sager er uden betydning for selve  

 habilitetsspørgsmålet.
At oprykningen til lønramme 34 for såvel sognepræst  

 Peter Fergo som for de fem øvrige sognepræster foregik på samme måde,  

 forekommer  

 i denne sammenhæng mindre væsentligt end det forhold at ministeriets  

 fastlæggelse af den generelle regel som dannede grundlag for den fælles  

 behandling  

 af sagerne, netop skete med henblik på disse seks konkrete tilfælde og  

 herunder  

 således også Peter Fergos.
 Jeg minder desuden om at spørgsmålet om inhabilitet, herunder  

 myndighedsinhabilitet, skal overvejes og afgøres forud for påbegyndelsen af  

 den egentlige sagsbehandling, hvor den vurdering og afvejning af forskellige  

 elementer i sagen og dens retlige grundlag som skal foretages, endnu ikke er  

 sket.
Jeg står endvidere tvivlende over for det som Kirkeministeriet  

 har anført om at den nævnte generelle regel bl.a. havde baggrund i en  

 tidligere  

 ombudsmandssag fra 1993 hvor det ifølge Kirkeministeriets udtalelse ikke gav  

 mig anledning til bemærkninger at klageren i sagen var blevet oprykket med  

 virkning  

 fra den 1. i den måned hvor han fyldte 60 år.
Som ovenfor anført gav jeg i  

 den  

 nævnte sag kun udtryk for at jeg efter at være blevet orienteret om at  

 klageren i sagen var blevet rykket op til lønramme 34 med virkning fra den 1.  

 marts 1993, gik ud fra at hans klage kunne betragtes som bortfaldet.
Jeg skal  

 derfor for god ordens skyld bemærke at jeg i den pågældende sag ikke havde  

 anledning  

 til at udtale mig om fra hvilket tidspunkt der i tilfælde som det omhandlede  

 måtte forudsættes at skulle ske oprykning til lønramme 34.
Hertil kommer at den fremgangsmåde Kirkeministeriet fulgte, i  

 flere henseender indebar en fravigelse fra den hidtil fulgte fremgangsmåde i  

 sager om oprykning til lønramme 34. Det kan ikke udelukkes at ministeriets  

 overvejelser angående forældelsesreglens betydning indebar en særskilt fordel  

 for de berørte præster.
Jeg henviser i den forbindelse navnlig til følgende:
 1.  

  

 At beslutningen om  

 oprykning af sognepræst Peter Fergo og de fem øvrige sognepræster mod  

 sædvanlig praksis blev truffet uden at høre Præsteforeningen i hvert enkelt  

 tilfælde, men udelukkende på baggrund af ministeriets ensidige  

 tilkendegivelse  

 over for Præsteforeningen på mødet i marts 2004. I den sag fra 1993 som  

 Kirkeministeriet henviser til som forlæg for den valgte fremgangsmåde,  

 fremgår  

 det i modsætning hertil af sagens akter at beslutningen om oprykning af den  

 pågældende  

 præst blev truffet med Præsteforeningens udtrykkelige samtykke i form af en  

 påtegning på et brev fra Kirkeministeriet.
 2.  

  

 At Kirkeministeriets  

 generelle beslutning om kun at lade oprykningerne omfatte præster som på  

 tidspunktet for oprykningsstoppets indførelse i februar 2004 var fyldt 60 år,  

 ligeledes fraveg den gældende ordning hvorefter præsternes alder på  

 tidspunktet for oprykning afhang af antallet af ledige klassificeringer i  

 lønramme 34 på et givet tidspunkt.
 3.  

  

 At der herved i  

 princippet kunne ske en forbigåelse af de præster som ved ansættelsesstoppets  

 ophævelse den 1. januar 2004 opfyldte betingelserne for oprykning  uden  

 dog at  

 være fyldt 60 år  og af Præsteforeningen derfor var blevet indstillet  

 til  

 oprykning (forudsat at der på dette tidspunkt i øvrigt var lønramme  

 34-klassificeringer  

 til rådighed til fordeling).
4.  

  

 At  

 Kirkeministeriet i forbindelse med ministeriets generelle beslutning om at  

 lade  

 oprykningerne ske med virkning fra det tidspunkt hvor de pågældende præster  

 var fyldt 60 år, undlod at tage udtømmende stilling til i hvilket omfang  

 ministeriet var retligt forpligtet hertil over for de pågældende.
I  

 ministeriets  

 notat af 30. april 2004 anføres det således på den ene side at de pågældende  

 ville have en rigtig god sag hvis de indbragte et eventuelt krav om oprykning  

 for ombudsmanden eller domstolene, mens det på den anden side fremgår at det  

 er  

 Præsteforeningen (og ikke ministeriet) der har et problem.
Endvidere synes  

 ministeriet ikke i fuldt omfang at have taget konsekvenserne af det der er  

 anført i notatet om forældelse, idet oprykningerne i såvel (F)s som  

 Peter  

 Fergos tilfælde som udgangspunkt fik virkning mere end fem år tilbage, uanset  

 at ministeriet ifølge notatet havde mulighed for at modsætte sig dette ved en  

 eventuel retssag.
 5.  

  

 At den herved  

 valgte praktiske løsning blev sat i stedet for en individuel  

 behandling af  

 de enkelte sager og således fik karakter af en generel regel som ikke på alle  

 punkter stemte med ministeriets hidtidige praksis, og som ikke udsprang af  

 nøjere overvejelser om ministeriets retlige forpligtelser over for de  

 pågældende præster.
 Selv når der ses bort fra at Kirkeministeriets efterfølgende  

 behandling af sagen som ovenfor anført ikke har betydning for selve  

 habilitetsspørgsmålet, deler jeg således ikke umiddelbart ministeriets  

 opfattelse af at der med oprykningen ikke skete nogen særskilt begunstigelse  

 af  

 de pågældende sognepræster set i forhold til de øvrige præster som på  

 daværende  

 tidspunkt var omfattet af stoppet for oprykninger til lønramme 34, og som  

 efter ministeriets opfattelse ikke havde noget retskrav på oprykning.
 Som ovenfor anført skal spørgsmålet om inhabilitet imidlertid  

 afgøres før sagens behandling påbegyndes, og dermed for så vidt uafhængigt af  

 sagsbehandlingens indhold og udfald.
 Jeg mener således på baggrund af ovenstående at der som følge  

 af kirkeministerens personlige inhabilitet i forhold til oprykningen af  

 sognepræst Peter Fergo til lønramme 34 ligeledes har foreligget  

 myndighedsinhabilitet  

 hos Kirkeministeriet.
 Det er således min opfattelse at Kirkeministeriet i stedet for  

 at anse det for ubetænkeligt selv at påtage sig den videre behandling af  

 sagen om oprykning af sognepræst Peter Fergo til lønramme 34 og fastlæggelsen  

 af den generelle regel herfor burde have foranlediget at sagen i det hele  

 blev  

 overført til afgørelse i et andet ministerium.
 Henset til sagens almindelige tjenestemandsretlige karakter har  

 de betænkeligheder vedrørende tab af sagkundskab som under andre  

 omstændigheder måtte næres ved en sådan løsning, efter min opfattelse ikke  

 samme betydning i denne sag idet eksempelvis Personalestyrelsen eller  

 Justitsministeriet må antages at være i besiddelse af den nødvendige  

 sagkundskab på området.
Sammenfattende anser jeg det for en fejl at Kirkeministeriet  

 uanset ministeriets manglende habilitet som myndighed i sagen selv traf  

 afgørelse om oprykning af sognepræst Peter Fergo til lønramme 34 frem for at  

 foranledige at sagens behandling og afgørelse blev overladt til et andet  

 ministerium.
Jeg anser af denne grund Kirkeministeriets behandling af sagen  

 for  

 beklagelig.
Forvaltningslovens regler om personlig inhabilitet har karakter  

 af garantiforskrifter hvis tilsidesættelse i forbindelse med en konkret  

 afgørelse generelt må anses for en væsentlig retlig mangel ved den pågældende  

 afgørelse der som udgangspunkt vil medføre ugyldighed.
Se bl.a.
Jens Garde  

 mfl., Forvaltningsret, Sagsbehandling, 5. udgave (2001), s. 336 ff, Jon  

 Andersen mfl., Forvaltningsret, 2. udgave (2002), s. 274 ff, og Steen  

 Rønsholdt, Forvaltningsret: Retssikkerhed, Proces, Sagsbehandling, s. 250 ff.
Også tilsidesættelse af den forvaltningsretlige grundsætning om  

 myndighedsinhabilitet vil som udgangspunkt medføre at afgørelsen er ugyldig i  

 tilfælde hvor afgørelsen i øvrigt uden vanskelighed kunne have været overladt  

 til en anden myndighed.
I den ovennævnte sag gengivet i Ugeskrift for  

 Retsvæsen 1996, s. 1104, bemærkede landsretten således at spørgsmålet om  

 tilhold uden vanskelighed kunne have været afgjort af et sideordnet  

 politimesterembede  

 efter den overordnede myndigheds bestemmelse.
Selv i tilfælde hvor habilitetsreglernes tilsidesættelse efter  

 en konkret vurdering ikke kan antages at have haft indflydelse på afgørelsens  

 indhold, vil afgørelsens ugyldighed som udgangspunkt blive fastholdt, jf.  

 Højesterets dom gengivet i Ugeskrift for Retsvæsen, 1963, s. 973. Dette  

 skyldes navnlig hensynet til at skabe den stærkest mulige prævention over for  

 overtrædelser af inhabilitetsreglerne med den deraf følgende undergravelse af  

 tilliden til myndighedsudøvelsen.
Se Jon Andersen mfl., Forvaltningsret, 2.  

 udgave (2002), s. 276 ff.
Der er dog kun tale om et udgangspunkt som fraviges i en række  

 særlige tilfælde.
Som eksempel på sådanne tilfælde kan nævnes begunstigende  

 afgørelser som den begunstigede  der ikke har haft kendskab til  

 inhabilitetsfejlen  har indrettet sig i tillid til, eventuelt gennem  

 længere  

 tid.
Se Jon Andersen mfl., Forvaltningsret, 2. udgave (2002), s. 276 ff.  

  Imod  

 sådanne fravigelser er det blevet anført at inhabilitet som retlig mangel  

 netop er karakteriseret ved eksistensen af en forbindelse mellem  

 kompetenceindehaveren og adressaten for den primære afgørelse.
Jeg henviser  

 til Steen Rønsholdt, Forvaltningsret: Retssikkerhed, Proces, Sagsbehandling,  

 s.  

 253 ff.
I den konkrete sag udspringer Kirkeministeriets inhabilitet  

 ganske vist af kirkeministerens personlige inhabilitet i sagen.
Jeg har dog  

 som nævnt ligeledes lagt til grund at ministeren ikke selv personligt har  

 medvirket ved afgørelsens tilblivelse.
På denne baggrund og under hensyn til  

 sagens øvrige omstændigheder finder jeg i spørgsmålet om afgørelsens  

 gyldighed  

 at afgørelsens begunstigende karakter i forhold til sognepræst Peter Fergo og  

 hensynet til at han kan have indrettet sig i tillid hertil, bør tillægges  

 afgørende vægt.
 Jeg har således ikke grundlag for at henstille over for  

 Kirkeministeriet at sagen genoptages.
Jeg har gjort Kirkeministeriet bekendt med min opfattelse. Under min behandling af sagen havde jeg løbende kontakt med  

 Rigsrevisionen.
Rigsrevisor omtalte endvidere sagen i sin beretning om  

 revision af statsregnskabet for 2003. Heraf fremgik det at Rigsrevisionen i  

 det hele var enig i min afgørelse hvorefter Kirkeministeriet burde have ladet  

 et andet ministerium træffe afgørelse i sagen.
Det ville efter  

 Rigsrevisionens  

 opfattelse have været naturligt at overgive sagen til Finansministeriet.  

 Undersøgelsen havde således vist at uanset at ministeriet valgte selv at  

 behandle sagen, opstod der en række problemer som ministeriet efter  

 Rigsrevisionens vurdering burde have inddraget Finansministeriet i løsningen  

 af.
 NOTER: (*) FOB 1987, s. 119,  

 FOB 1990, s. 67, og  

 FOB 1996, s. 160.
