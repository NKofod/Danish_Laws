Overtagelse af ejendom med byggeliniepålæg begrundet med ejerens  

 alder, jf. betingelserne for statens overtagelse ifølge betænkningen  

 »Stop for Tårnbymotorvejen« I brev af 9. oktober 1989 (j.nr. 015-003-E0269-27 A,B) indstiller  

 direktoratet, at ejendommen matr. nr. 4  fo, Tårnby by, som er omfattet af  

 byggeliniepålæg til sikring af Vallensbæk-Tårnbymotorvejen, overtages.
 Baggrunden for anmodningen er, at ejeren grundet alder (74 år) ikke  

 længere er i stand til at passe ejendommen, hvorefter han opfylder  

 betingelserne for statens overtagelse af denne ifølge betænkning af 11. maj  

 1983 om »Stop for Tårnbymotorvejen«.
 Ministeriet kan på denne baggrund tiltræde, at direktoratet overtager  

 ejendommen.
 Ministeriet går herefter ud fra, at direktoratet foranlediger sagen  

 indbragt for taksationsmyndigheden til fastsættelse af den erstatning, der  

 skal ydes i anledning af afståelsen.
 Endvidere anmodes direktoratet om at holde ministeriet orienteret om, hvad  

 der videre passerer i sagen.
 Betænkning over forslag til lov om ændring af lov om visse  

 hovedlandevejsstrækninger (Stop for Tårnbymotorvejen) afgivet af Folketingets  

 udvalg om offentlige arbejder den 11. maj 1983.
