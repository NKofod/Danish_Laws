I henhold til den grønlanske kriminallov skal der beskikkes bistandsværge  

 for personer, der i medfør af denne lov anbringes i anstalt eller undergives  

 anden særlig indgribende foranstaltning.
Denne bistandsværgeordning er af  

 ministeriet for Grønland udvidet til også at omfatte de i Danmark anbragte  

 grønlandske mentalobservander og grønlændere, der under ophold i Danmark  

 kommer i konflikt med straffeloven og anbringes i danske anstalter eller  

 arresthuse på grundlag af dansk retsbeslutning.
 Den særlige grønlandske bistandsværgeordning er forskellig fra den i  

 straffelovens § 71 omtalte, og er i første række etableret i erkendelse af,  

 at de grønlandske indsatte mangler mulighed for de personlige kontakter til  

 omverdenen, som familie og venner kan sikre de danske indsatte.  

 Bistandsværgerne har derfor den udvidede opgave at fungere som  

 »familieerstatning«, hvilket vil sige, at de ud over at påse, at  

 foranstaltningen ikke udstrækkes i længere tid end påkrævet, jævnligt besøger  

 den indsatte, har besøg af den indsatte under udgang eller orlov, hjælper med  

 kontakt til familie og venner i Grønland mv., altså udfører et egentligt  

 omsorgspræget og mentalhygiejnisk arbejde.
 Den parktiske udvælgelse af bistandsværgerne foretages fra 1. januar 1991  

 af et af nedennævnte 4 grønlænderhuse, afhængig af hvor i landet, behovet er  

 opstået.
Man anmoder om, at nuværende og kommende grønlandske indsatte, herunder  

 varetægtsarrestanter, gøres bekendt med foranstående.
Såfremt den indsatte er  

 interesseret i en sådan kontakt, anmoder man institutionen om at meddele  

 dette til et af ovennævnte grønlænderhuse, som herefter foretager det videre  

 fornødne.
 Grønlænderhusene yder endvidere rådgivning om grønlandske forhold til  

 enkeltpersoner og danske myndigheder i lokalområdet.
 Henvendelse om tvivlsspørgsmål i forbindelse med ordningen kan rettes til:
Grønlændernes Hus, Løvstræde 6, postbox 1042 1007 København K Telf. 33 91 12 12, som varetager de vejledende og koordinerende funktioner.
 Denne skrivelse erstatter direktoratets skrivelse af 16. februar 1978 (KC  

 H-5-4) og vil snarest blive udsendt til optagelse i regelsamlingen.
 E.B.
Annette Esdorf Til kriminalforsorgens anstalter og arrestinspektørerne.
