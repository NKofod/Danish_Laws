 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 ad landbrugsministeriets bekendtgørelse af 20. december 1984 om udførsel  

 af fersk kød.
 Fersk kød direktivet (64/433/EØF) blev ændret ved Rådets direktiv af 7.  

 februar 1983 (83/90/EØF) , og bekendtgørelsen er en følge af denne ændring.
Til orientering kan oplyses, at direktivet har været offentliggjort i De  

 Europæiske Fællesskabers Tidende nr.
L 59 af 5. marts 1983, der kan købes ved  

 henvendelse til J.H.
Schultz Boghandel, Møntergade 19, 1118 København K.,  

 tlf. 01-14 11 95.
 Selvom direktivet omhandler EF-kød, har man ved transformeringen til dansk  

 ret fastholdt det hidtidige princip om, at kød til eksport fra de af  

 bekendtgørelsen omhandlede virksomheder skal hidrøre fra dyr, som er slagtet  

 i Danmark.
 For de virksomheder, som har tilladelse til at anvende kød af udenlandsk  

 oprindelse, gælder regler, som meddeles i forbindelse med autorisationen.  

 Disse virksomheder tildeles fortsat autorisationsnumre mellem 800 og 899. Kød  

 fra sådanne virksomheder må ikke indbringes på de af bekendtgørelsen  

 omfattede virksomheder, med undtagelse af de autoriserede frysehuse.
Direktivet medfører en yderligere harmonisering af handelen med fersk - kød inden for Fællesskabet, idet der nu også er fri handel med - -kød i  

 stykker på under 3 kg, men over 100 g, - slagteaffald, - vacuumpakket fersk kød og slagteaffald, - detailpakket fersk kød og slagteaffald, - ornekød efter særlige bestemmelser, - fersk kød i stykker, der ikke er enkeltvis sundhedsmærket.
Nationale regler gælder herefter indtil videre kun for - hakket eller tilsvarende findelt kød samt maskinudbenet kød, -  

 oksehoveder og hovedkød (bortset fra tunge og hjerner, der regnes som  

 slagteaffald), - blod, - kød i stykker under 100 g, - hestekød til Grækenland, - restkoncentrationer.
 Om alle nævnte emner kan indgås bilaterale aftaler, hvorom der i givet  

 fald vil blive informeret særskilt.
For indretning og drift af slagterier, opskæringsvirksomheder og frysehuse  

 skal specielt nævnes - at der bliver mulighed for under visse betingelser at undlade indretning  

 af sanitetsslagtehus, - at rumtemperaturen i opskæringslokaler kan hæves fra +10 grader C til  

 +12 grader C, - at der fastsættes temperatur for frosset kød, og at  

 indfrysningstidspunkt (år og måned) skal angives på sundhedscertifikatet.
 Til de enkelte bestemmelser skal bemærkes følgende.
 § 2, litra b.
 Definitionen på fersk kød omfatter også kød, der er vacuumpakket eller  

 pakket i kontrolleret atmosfære.
 § 7, stk. 1, A.
Der bliver mulighed for eksport fra et slagteri af halve kroppe opskåret i  

 højst 3 engrosudskæringer.
Dette betyder, at eksport af blandt andet forender  

 og skinker nu lovligt kan foregå fra et slagteri og ikke kun fra en  

 autoriseret opskæringsvirksomhed.
 Stk. 2.
 Angiver varekategorier, der som nævnt i indledningen ikke uden videre kan  

 udføres til Fællesmarkedet, dog vil det i henhold til litra a være muligt at  

 anvende og udføre ornekød m.v., der er forsynet med det særlige ornestempel  

 til produktion af EF-kødprodukter.
 Litra g.
Det er ikke muligt nærmere at angive, hvad der forstås ved »for unge  

 dyr«.
Under forhandlingerne var der forslag om, at bestemmelsen skulle  

 gælde for dyr, der var 10 døgn gamle eller derunder.
Da en sådan bestemmelse  

 imidlertid ikke kan kontrolleres, var der enighed om at bruge betegnelsen  

 » for unge« og overlade afgørelsen til embedsdyrlægen.
 Litra J.
 Det er ikke tilladt i Danmark at behandle dyr med kødmørnere.
 § 8, stk. 1.
 Gyldighed af passersedlen bortfalder nu med udløbet af 3. døgn efter  

 udstedelsesdagen.
 Stk. 2.
 Udførselstilladelsen for dyrefoder skal ikke mere tilbagesendes til  

 dyrlægen.
 § 11, stk. 2.
 Veterinærdirektoratet har til mærkning af de omhandlede varer foreskrevet  

 den såkaldte dyrefodermærkeseddel.
 § 12.
 Der kan nu på virksomheder, hvor indretningen og driften giver mulighed  

 herfor, efter særlig tilladelse fra landbrugsministeriet fremstilles  

 dyrefoder af sunde og friske dele af sunde dyr, hidrørende fra virksomhedens  

 egen produktion.
 § 14.
 Embedsdyrlægen skal notere væsentlige bemærkninger i forbindelse med  

 tilsynet med virksomheden og produktionen.
 Bilag I.
 Punkt 1, litra b.
 Anvendelse af trævægge er ikke tilladt, dog godkendes indtil videre  

 trævægge i fryselagre, der er opført før 1. januar 1983.
 Kapitel I.
 Punkt 13, litra e.
 Der bliver nu mulighed for at nedlægge henholdsvis undlade at indrette  

 sanitetsslagtehus, såfremt der ved slagtning af syge dyr eller ved den  

 slagtemæssige behandling af nødslagtede dyr træffes de nødvendige  

 foranstaltninger m.v. til at undgå forurening af kød og lokaler.
 Litra 1.
 På alle slagtesteder for svin skal der være lokaler og udstyr til  

 undersøgelse for trikiner i overensstemmelse med bestemmelserne i bilag III.
 Kapitel III.
 Punkt 16, litra b.
 For alle køle- og fryserum skal der være termograf eller fjerntermograf.
 Kapitel V.
 Punkt 25.
Dyrene skal underkastes levende syn på ankomstdagen.
Undersøgelsen skal  

 gentages umiddelbart inden slagtningen, hvis dyrene har været opstaldet  

 natten over.
 Punkt 28.
 Angiver hvilke dyr, der ikke må slagtes med henblik på eksport.
 Kapitel VI .
 Punkt 32.
 Udtagningen af organer skal være tilendebragt senest 45 minutter efter  

 bedøvelsen, og nyrerne kan enten adskilles fra eller forblive i naturlig  

 forbindelse med slagtekroppen.
 Punkt 34.
Kvæg, der er over 6 måneder gamle (mod tidligere 3 måneder), skal  

 midtflækkes.
Hoveder skal kun flækkes, når embedsdyrlægen af  

 kødkontrolmæssige årsager finder anledning dertil.
 Kapitel VII.
 Kødkontrolinstruksen vil blive ændret i overensstemmelse med de nye  

 bestemmelser om undersøgelse efter slagtningen, der er anført i dette  

 kapitel.
 Punkt 41, D.
 Der henvises til veterinærdirektoratets cirkulæreskrivelse af 27. december  

 1984 (K.K. 2594-1984) om metoder til undersøgelse for trikiner på de  

 eksportautoriserede slagterier.
 Som følge af EF-bestemmelsen om trikinkontrol er det aftalt med de  

 vesttyske veterinærmyndigheder, at den særlige aftale om T-stempling af  

 svinekød ved eksport til Vesttyskland kan bortfalde, jf.  

 veterinærdirektoratets cirkulæreskrivelse af 27. august 1980 (K.K. 3590-  

 1979) om Vesttyskland - trikinstempling.
Kapitel VIII Punkt 45, litra b.
 Temperaturen i opskæringslokaler for fersk kød kan hæves fra +10 grader C  

 til +12 grader C.
 Litra c.
 Der er nu mulighed for at konditionere kødet efter varm opskæring, idet  

 kødet efter opskæring og eventuel emballering straks skal transporteres til  

 et egnet kølerum.
 Kapitel IX.
 Punkt 47.
 Specificerer nærmere hvilke opgaver embedsdyrlægens kontrol omfatter.
 Kapitel X.
 Punkt 49, litra a.
 Kødproduktsundhedsmærket (DK-mærket) kan nu også anvendes til  

 sundhedsmærkning af fersk kød.
 Det anbefales de slagterier, der selv producerer bacon og midterstykker at  

 anvende DK-sundhedsmærket for at undgå dobbeltsundhedsmærkning af disse og  

 lignende varer.
 Ved bestilling af nye stempler skal anvendes vedlagte rekvisition, K.K.  

 114-1985.
 Litra d.
 Til kød fra orner samt kryptorchide og hermafroditiske svin skal anvendes  

 et særligt ornestempel.
 Punkt 50.
Brysthindestempling kan undlades på alle slagtekroppe.
For slagtekroppe,  

 som vejer over 65 kg (mod tidligere 60 kg), skal der på hver halvdel stemples  

 på følgende steder: lårets yderside, lænden, ryggen, bugen og skulderen.  

 Slagtekroppe, som vejer mindre end 86 kg, skal kun stemples på skuldrene og  

 på ydersiden af lårene.
 Punkt 51.
 Lever af kvæg, svin og hovdyr skal brændemærkes, medens andet slagteaffald  

 enten skal farvestemples eller brændemærkes, dog kan slagteaffald, der er  

 indpakket eller emballeret undlades sundhedsmærket, såfremt indpakningen  

 henholdsvis emballagen er sundhedsmærket.
 Punkt 52.
 Opskåret eller parteret fersk kød skal sundhedsmærkes med farvestempel  

 eller brændestempel, medmindre det er indpakket/emballeret, og  

 indpakningen/emballagen er forsynet med sundhedsmærket.
 Punkt 54.
 Der er nu ikke mere krav om, at etiketten med sundhedsmærket skal være  

 forsynet med løbenummer.
 Punkt 56.
 Til hestekød skal anvendes et særligt mærke, der dog endnu ikke er fastsat  

 af landbrugsministeriet.
 Punkt 57.
 Indtil videre må kun anvendes godkendt methylviolet stempelfarve, dog kan  

 veterinærdirektoratet i særlige tilfælde og til særlige lande godkende andre  

 stempelfarver.
 Kapitel XI.
 Punkt 61.
 Der er mulighed for at undlade emballering af indpakket fersk kød, såfremt  

 indpakningen yder samme beskyttelse som emballage, f.eks. kraftige plastposer  

 eller coatede kartoner.
 Punkt 62.
 Der er mulighed for på nærmere angivne betingelser at foretage  

 emballeringen af fersk kød i opskæringslokalet.
 Kapitel XIII.
 Punkt 65.
Temperaturen for frosset kød må højst være -12 grader C.
Opmærksomheden  

 skal også henledes på, at visse 3.-lande kan have særlige bestemmelser om  

 temperaturer for frosset kød, som ved eksport til disse lande skal iagttages.
 Opskåret fersk kød skal indfryses hurtigst muligt efter opskæringen, og så  

 vidt muligt ikke senere end 1 døgn herefter.
 Bilag II.
EF-sundhedscertifikatet er ændret.
Indtil videre skal de hidtidige  

 bagsidetilføjelser anvendes.
 Opmærksomheden henledes på, at der for frosset kød skal angives  

 indfrysningsmåned (er) og -år.
 Bilag III.
 Fastsætter betingelser for indretning og drift af laboratorier til  

 undersøgelse for trikiner.
 P.V.V.
