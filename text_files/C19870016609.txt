(Kommunernes inddragelse i planlægning  

 og de regionale televirksomheders mulighed for at  

 erhverve dele af fællesantenneanlæg og forbindelsesnet til og mellem  

 fællesantenneanlæg) I.
Signalfordelingsplanlægningen 1. I medfør af § 5 a i lov om radio- og  

 fjernsynsvirksomhed kan en regional televirksomhed efter forhandling med  

 kommunen udarbejde en plan for forsyning af kommunen eller en del af denne  

 med punkter for tilslutning af fællesantenneanlæg og andre kabelanlæg til den  

 regionale televirksomheds net.
Denne såkaldte signalfordelingsplan skal  

 godkendes af Kultur- og Kommunikationsministeren, der inden godkendelsen kan  

 foretage ændringer heri.
Kultur- og Kommunikationsministeren kan pålægge en  

 regional televirksomhed at udarbejde en signalfordelingsplan omfattende en  

 kommune eller en del heraf.
 2. Efter forhandling med Miljøministeriet og  

 Indenrigsministeriet er der fastsat følgende krav til procedure og indhold  

 for signalfordelingsplanlægningen m.v., jf. punkterne 3-14.
3. Signalfordelingsplanen kan som nævnt under pkt. 1  

 omfatte en hel kommune eller en del af denne.
Planen skal angive, hvordan  

 kommunen eller en del af kommunen, såfremt den fornødne efterspørgsel er til  

 stede, jf. bekendtgørelse nr. 678 af 23. oktober 1987 § 4, stk. 2, via det  

 såkaldte FN1-net vil kunne forsynes fra det offentlige telenet gennem  

 fastlæggelse af en række hovedfordelingspunkter (HF-punkterne),  

 programkapaciteten og tidspunkterne for etableringen.
Planen skal tillige indeholde en fastlæggelse af fordelingsnettet  

 (FN2-nettet) fra HF-punkterne til eksisterende og forventede  

 fællesantenneanlæg.
Der skal planlægges etableret HF-punkter, så alle  

 bymæssige bebyggelser med mere end 250 husstande kan blive forsynet fra  

 hybridnettet.
Den ovenfor beskrevne planlægning forudsætter en programforsyning med det  

 fulde programtilbud (20 eller 24 tv-programmer). En foreløbig planløsning kan  

 desuden tilrettelægges med et mindre antal HF-punkter f.eks. på baggrund af  

 en forsyning af fællesantenneanlæg med et mindre antal programmer.
Denne  

 foreløbige planløsning kan betragtes som en 1. fase i planlægningen.
En  

 gennemførelse af den 2. fase, en planløsning med det fulde antal programmer  

 og HF-punkter, vil være betinget af, at der kan sikres økonomisk grundlag  

 herfor.
 Omfatter den regionale televirksomheds planudkast FN2-strækninger, hvori  

 der påregnes at ske en udnyttelse af dele af allerede eksisterende  

 fællesantenneanlæg, påhviler det den regionale televirksomhed at dokumentere,  

 at de pågældende anlægsejere i givet fald er villige til at lade en sådan  

 udnyttelse finde sted.
4. Den regionale televirksomhed udarbejder et  

 planudkast efter forhandling med kommunen.
Hermed sikres, at kommunen på et  

 tidligt tidspunkt af planudarbejdelsen kan gøre sine synspunkter gældende på  

 basis af de almindelige planer for kommunens udvikling.
F.eks. vil  

 mulighederne for anden lokal anvendelse af bredbåndskommunikation end til  

 radio- og tv-formål kunne indgå i overvejelserne om placeringen af  

 HF-punkterne.
 5. Den regionale televirksomheds planudkast fremsendes  

 til Kultur- og Kommunikationsministeren, som herefter sender det til  

 udtalelse hos kommunen.
6. Bl.a. på grundlag af kommunens udtalelse afgør  

 Kultur- og Kommunikationsministeren om planudkastet kan godkendes, eller om  

 der skal foretages ændringer heri.
Som udgangspunkt vil planudkast, hvorom  

 der er enighed mellem den regionale televirksomhed og kommunen, kunne  

 godkendes uden ændringer.
Såfremt ministeriet ønsker planen ændret, skal den  

 regionale televirksomhed - og kommunen, medmindre ændringen er i  

 overensstemmelse med et af kommunen fremsat ønske herom - have lejlighed til  

 at udtale sig, inden ændringen gennemføres.
Ministeriet kan med henblik på  

 godkendelsen indhente supplerende oplysninger hos såvel den regionale  

 televirksomhed som kommunen.
Godkendelsen kan omfatte en plan for hele  

 kommunen eller en del af kommunen, herunder en samlet plan for FN1-nettet.
 7. Den regionale televirksomhed fremsender den  

 godkendte signalfordelingsplan til kommunen umiddelbart efter godkendelsen og  

 skal samtidig sikre, at planen offentliggøres i det pågældende lokalområde.  

 Dækker en godkendt plan en hel kommune, fremsendes planen samtidig til det  

 pågældende amtsråd til orientering.
8. Ansvaret for udarbejdelsen af  

 signalfordelingsplanen påhviler den pågældende regionale televirksomhed.  

 Denne er samtidig berettiget til at foretage justeringer i planen.
Alle  

 justeringer skal meddeles til kommunen og Kultur- og  

 Kommunikationsministeren.
Væsentlige ændringer i HF-punkternes og/eller  

 FN2-nettets geografiske placering kan dog kun ske under iagttagelse af den i  

 pkt. 4-7 foreskrevne procedure.
 9. Signalfordelingsplanlægningen i den enkelte kommune  

 påbegyndes senest det år, hvor kommunen i henhold til televirksomhedernes  

 overordnede plan for etablering af hybridnettet, jf. bekendtgørelse nr. 678  

 af 23. oktober 1987 vil kunne opnå en kablet forsyning fra  

 televirksomhedernes overordnede net.
 10. I henhold til lands- og regionplanlovens § 11,  

 stk. 2 (hovedstadsregionplanlovens § 4, stk. 3), kan  

 amtsrådene/Hovedstadsrådet indhente oplysninger hos den regionale  

 televirksomhed om foreliggende planer og om igangværende planlægning  

 vedrørende hybridnettet.
 Amtsrådene/Hovedstadsrådet kan behandle hybridnettet som emne i  

 regionplanlægningen, men bindende retningslinier kan ikke forventes omfattet  

 af den statslige regionplangodkendelse.
 11. En godkendt signalfordelingsplan, jf. pkt. 6, vil  

 naturligt kunne indgå som en forudsætning for den almindelige kommunale  

 planlægning i henhold til kommuneplanloven, ligesom de almindelige planer for  

 kommunens udvikling, jf. pkt. 4, må forudsættes at indgå i kommunens  

 forhandling med den regionale televirksomhed.
12. I medfør af kommuneplanlovens § 18, stk. 1, nr. 11  

 kan der ved lokalplanlægning for nye bebyggelser stilles krav om tilslutning  

 til fællesantenneanlæg i eller uden for lokalplanområdet.
Denne bestemmelse  

 kan ikke anvendes som tvangsmiddel til antenneforeningers tilslutning til  

 hybridnettet.
Der kan heller ikke for antenneforeninger beliggende i  

 eksisterende bebyggelse i medfør af kommuneplanloven stilles krav om  

 tilslutning til hybridnettet.
13. Eventuelle kommunale ønsker om en netstruktur, der  

 afviger fra den i pkt. 3 anførte generelle planforudsætning for forsyningen  

 fra HF-punkterne, vil kun kunne imødekommes i den udstrækning, dette kan  

 indpasses i den regionale televirksomheds planer, og den regionale  

 televirksomheds eventuelle meromkostninger kan dækkes fra anden side, private  

 antenneforeninger eller vedkommende kommune selv.
Det samme er tilfældet ved  

 eventuelle kommunale ønsker om en udvidet udstrækning af fordelingsnet FN1 i  

 forhold til en godkendt signalfordelingsplan eller om en fremskyndet  

 etablering af programforsyningen fra televirksomhedernes overordnede net i  

 forhold til planerne for hybridnettets etablering, jf. bekendtgørelse nr. 678  

 af 23. oktober 1987.
 14. Eventuelle kommunale merudgifter i medfør af pkt.  

 13 vil være omfattet af de til enhver tid gældende regler for kommunale  

 dispositioner.
 II.
De regionale televirksomheders frikøb af anlægsdele 15. I medfør af § 5, stk. 3 i lov om radio- og  

 fjernsynsvirksomhed kan tilladelse til oprettelse og drift af  

 fællesantenneanlæg og forbindelser til og mellem fællesantenneanlæg betinges  

 af, at vedkommende regionale televirksomhed mod betaling senere kan erhverve  

 - frikøbe - de dele af det pågældende anlæg, som er nødvendige af hensyn til  

 udbygningen af det offentlige telenet.
Vilkårene for et eventuelt frikøb skal  

 være knyttet til tilladelsen.
Denne bestemmelse vil blive administreret i  

 henhold til det i pkt. 16-19 fastlagte.
 16. Allerede ved udarbejdelsen af den i pkt. 1 omtalte  

 signalfordelingsplan vil den regionale televirksomhed kunne foretage en  

 vurdering af, hvilke strækninger i FN2-nettet, som det skønnes nødvendigt at  

 kunne frikøbe af hensyn til udbygningen af det offentlige telenet, såfremt de  

 pågældende strækninger anlægges af andre end den regionale televirksomhed.  

 Større fællesantenneanlægs overordnede dele, som ofte vil være identiske med  

 signalfordelingsplanens FN2-strækninger, vil den regionale televirksomhed  

 også kunne have ønske om at frikøbe.
17. Med henblik på at opfylde hensigten med den i pkt.  

 15 anførte bestemmelse, som er at modvirke dobbeltinvesteringer, er det  

 derfor påkrævet, at de respektive regionale televirksomheder får lejlighed  

 til at foretage en vurdering af, hvorvidt der i forbindelse med udstedelsen  

 af tilladelser til oprettelse og udbygning af fællesantenneanlæg og  

 forbindelsesnet til og mellem sådanne anlæg bør tages et forbehold om frikøb  

 af nye eller ombyggede anlægsdele.
Dette vil i praksis betyde, at de  

 respektive regionale televirksomheder med henblik herpå vil få forelagt alle  

 ansøgninger til udtalelse.
 18. For fastsættelsen af de vilkår, som et eventuelt  

 frikøb skal være baseret på, vil følgende forudsætninger være gældende:
- Prisen eller erstatningen fastsættes til en nedskreven værdi af de  

 pågældende netdele.
Ved fastsættelsen af prisen anvendes lineær afskrivning  

 med 5 pct. om året af anlægsomkostningerne.
- Det seneste tidspunkt for en eventuel overtagelse skal fremgå af  

 tilladelsen og kan ikke være senere end 10 år efter etableringen af de  

 pågældende anlægsdele.
En overtagelse kan tidligst ske et år efter, at der af  

 vedkommende regionale televirksomhed er fremsat begæring herom.
 - Ønsker den regionale televirksomhed ikke at gøre brug af et  

 tilladelsesvilkår om frikøb, skal dette umiddelbart meddeles til ejeren af de  

 pågældende anlægsdele.
 - En overtagelse af de pågældende netdele må ikke medføre en  

 forsyningsmæssig og økonomisk ringere stilling for det/de pågældende  

 fællesantenneanlæg.
 19. Vilkår for eventuelle frikøb fastsættes i hvert  

 enkelt tilfælde af Kultur- og Kommunikationsministeren som led i den  

 almindelige tilladelsesgivning på området.
 III.
Ikrafttræden 20. Cirkulæret træder i kraft den 10. november 1987.  

 Cirkulæret af 10. november 1985 ophæves.
