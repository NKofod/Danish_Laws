Bekendtgørelse om satser pr. 1. januar  

 2002 efter lov om sikring mod følger af arbejdsskade I medfør af § 41, stk. 2, § 42, stk. 3, og § 53 A,  

 stk. 3, i lov om sikring mod følger af arbejdsskade, jf.  

 lovbekendtgørelse nr. 943 af 16. oktober 2000, og i medfør af  

 § 6, stk. 3, og § 8, stk. 3, i bekendtgørelse nr. 25 af 14.  

 januar 1999 om betaling for Arbejdsskadestyrelsens og Den Sociale  

 Ankestyrelses administration af forhold, der er omfattet af lov om sikring  

 mod følger af arbejdsskade m.v., som ændret ved  

 bekendtgørelse nr. 1131 af 16. december 1999, fastsættes  

 følgende:
Arbejdsskader indtrådt 1. januar 2002 eller  

 senere § 1. Med virkning for arbejdsskader indtruffet den  

 1. januar 2002 eller senere fastsættes følgende:
 1)	Det i lovens § 41, stk. 3, nævnte maksimumbeløb  

 for årsløn forhøjes til 355.000 kr.
 2)	Det i lovens § 41, stk. 4, nævnte minimumbeløb for  

 årsløn forhøjes til 132.000 kr.
 3)	Den i lovens § 41, stk. 5, nævnte årsløn for  

 personer sikret efter § 5, stk. 3 forhøjes til 132.000 kr.
4)	Den i lovens § 33, stk. 3 og 4, nævnte godtgørelse  

 for mén forhøjes til 430.000 kr.
For arbejdsskader indtruffet  

 1. juli 2002 eller senere forhøjes nævnte godtgørelse for  

 mén dog til 590.500 kr.
5)	Det i lovens § 35, stk. 1, nævnte overgangsbeløb  

 ved dødsfald forhøjes til 112.000 kr.
For arbejdsskader  

 indtruffet 1. juli 2002 eller senere forhøjes nævnte  

 overgangsbeløb dog til 111.000 kr.
 § 2. Grundlønnen for beregning af  

 regulering af løbende ydelser for arbejdsskader indtruffet den 1.  

 januar 2002 eller senere er den efter lovens § 41, stk. 1-5, fastsatte  

 årsløn multipliceret med 293.000/355.000.
 § 3. Maksimumtaksten for erstatning af brillestel  

 er 884 kr., jf. lovens § 30, stk. 5.
Arbejdsskader indtruffet i tiden 31. januar 1995 til 31.  

 december 2001 § 4. Løbende årlig ydelse efter lov  

 om sikring mod følger af arbejdsskade udbetales med virkning fra 1.  

 januar 2002 med et tillæg på 21,2 pct. til den ydelse, der svarer  

 til grundlønnen.
 Stk. 2. Fastsættes en løbende ydelse den 1.  

 januar 2002 eller senere, reguleres ydelsen fra tidspunktet for dennes  

 begyndelse med et tillæg på 21,2 pct. til den ydelse, der svarer  

 til grundlønnen.
 Stk. 3. Den i lovens § 33, stk. 3 og 4, nævnte  

 godtgørelse for mén forhøjes til 430.000 kr.
 Stk. 4. Det i lovens § 35, stk. 1, nævnte  

 overgangsbeløb forhøjes til 112.000 kr.
Arbejdsskader indtruffet i tiden 1. januar 1993 til 30.  

 januar 1995 § 5. Løbende årlig ydelse efter lov  

 om sikring mod følger af arbejdsskade udbetales med virkning fra 1.  

 januar 2002 med et tillæg på 21,2 pct. til den efter lov om  

 sikring mod følger af arbejdsskade § 72, stk. 2, fastsatte  

 ydelse.
 Stk. 2. Fastsættes en løbende ydelse den 1.  

 januar 2002 eller senere, reguleres ydelsen fra tidspunktet for dennes  

 begyndelse med et tillæg på 21,2 pct. til den efter lov om  

 sikring mod følger af arbejdsskade § 72, stk. 2, fastsatte  

 ydelse.
 Stk. 3. Den i lovens § 33, stk. 3 og 4, nævnte  

 godtgørelse for mén forhøjes til 430.000 kr.
 Stk. 4. Det i lovens § 35, stk. 1, nævnte  

 overgangsbeløb forhøjes til 112.000 kr.
Arbejdsskader indtruffet i tiden 1. april 1978 til 31.  

 december 1992 § 6. Løbende årlig ydelse efter  

 arbejdsskadeforsikringsloven udbetales med virkning fra 1. januar 2002 med et  

 tillæg på 21,2 pct. til den efter lov om sikring mod  

 følger af arbejdsskade § 72, stk. 1, fastsatte ydelse.
 Stk. 2. Fastsættes en løbende ydelse den 1.  

 januar 2002 eller senere, reguleres ydelsen fra tidspunktet for dennes  

 begyndelse med et tillæg på 21,2 pct. til den efter lov om  

 sikring mod følger af arbejdsskade § 72, stk. 1, fastsatte  

 ydelse.
 Stk. 3. Den i arbejdsskadeforsikringslovens § 28,  

 stk. 3, nævnte ydelse for mén forhøjes til 43.000 kr.
 Stk. 4. Det i arbejdsskadeforsikringslovens § 30,  

 stk.1, nævnte overgangsbeløb forhøjes til 112.000 kr.
Ulykkestilfælde indtruffet i tiden 1. oktober 1933  

 til 31. marts 1978 § 7. Løbende rente efter  

 ulykkesforsikringsloven udbetales med virkning fra 1. januar 2002 med et  

 tillæg på 21,2 pct. til den efter arbejdsskadeforsikringsloven  

 § 66, stk. 1, og lov om sikring mod følger af arbejdsskade  

 § 72, stk. 1, fastsatte rente.
 Stk. 2. Fastsættes en løbende rente den 1.  

 januar 2002 eller senere i anledning af ulykkestilfælde indtruffet  

 før 1. april 1978, reguleres renten fra tidspunktet for dennes  

 begyndelse med et tillæg på 21,2 pct. til den efter  

 arbejdsskadeforsikringsloven § 66, stk. 1, og lov om sikring mod  

 følger af arbejdsskade § 72, stk. 1, fastsatte rente.
 Stk. 3. Stk. 1 og 2 gælder ikke for forsikringer  

 tegnet efter ulykkesforsikringslovens §§ 55, 58, 59 og 74, jf. lovens  

 § 72, stk. 4.
Kost og logi § 8. Værdien af kost og logi  

 fastsættes til 27.300 kr. årligt for personer, der har ophold hos  

 arbejdsgiveren, jf. lovens § 41, stk. 2. Værdien af kosten alene  

 fastsættes til 61 kr. pr. dag.
Afrunding § 9. Løbende årlige ydelser, der ikke  

 er delelige med 12, forhøjes til nærmeste med 12 delelige  

 kronebeløb.
Regulering af takster for Arbejdsskadestyrelsens og Den  

 Sociale Ankestyrelses administration § 10. Betalingen for Arbejdsskadestyrelsens  

 administration af sager vedrørende statsinstitutioner,  

 vedrørende offentlige erstatningsordninger, der administreres af  

 Arbejdsskadestyrelsen, jf. § 5 i Socialministeriets  

 bekendtgørelse nr. 25 af 14. januar 1999, og for sager  

 vedrørende forsikringsselskaber m.v., sker efter følgende  

 takster:
1) Nyanmeldte sager a) skader på hjælpemidler, briller m.v.
 1.978 kr.
b) ulykkestilfælde, kortvarige skadelige  

 påvirkninger, pludselige løfteskader og  

 erhvervssygdomme 2.971 kr.
c) tillægstakst for sager, der skal forelægges for  

 erhvervssygdomsudvalget 2.154 kr.
d) ekspeditionssager, dvs. sager, der efter § 7 i  

 Arbejdsskadestyrelsens bekendtgørelse nr. 922 af 10. december 1998 kan  

 behandles i forsikringsselskabet, men er sendt til  

 Arbejdsskadestyrelsen 81 kr.
2) Revisioner og genoptagelser a) skader på hjælpemidler, briller m.v.
 1.321 kr.
b) ulykkestilfælde, kortvarige skadelige  

 påvirkninger, pludselige løfteskader og  

 erhvervssygdomme 1.978 kr.
 § 11. Betalingen for Den Sociale Ankestyrelses  

 administration sker efter følgende takster:
 1)	Sager oprettet i 1999 eller tidligere: 5.576 kr. pr. afsluttet,  

 mødebehandlet sag.
 2)	Sager oprettet 1. januar til 31. december 2000: 5.319 kr. pr.  

 oprettet sag.
 3)	Sager oprettet 1. januar til 31. december 2001: 5.445 kr. pr.  

 oprettet sag.
 4)	Sager oprettet 1. januar 2002 eller senere: 6.343 kr. pr. oprettet  

 sag.
Beløb efter lovens § 66 § 12. For udtalelser efter lovens § 66  

 fastsættes betalingen til 5.200 kr.
Beløbet indbetales samtidig  

 med anmodning om udtalelsen.
Ikrafttræden § 13. Bekendtgørelsen træder i kraft  

 den 1. januar 2002.
