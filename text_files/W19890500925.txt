Kommunens ekspropriationsbeslutning til en naturgasledning  

 stadfæstedes af Energistyrelsen idet ledningens placering var rimelig og  

 velbegrundet udfra hensyntagen til grundejeren, byudviklingen i området og  

 anlægsøkonomien Hans  Hansen Viborgvej 190,  Anbæk 8450  Hammel Vedr.: Deres klage af 24. juni 1989 over placering af naturgasledning på  

 Deres ejendom, matr. nr. 1 g og 1 f,  Anbæk.
Ref.: Energistyrelsens skrivelser af 6. og 27. juli d.å.
Deres skrivelse  

 af 26. juli d.å.
På grundlag af de i sagen afgivne udtalelser fra Naturgas  Midt/Nord og  

  Hammel Kommune og Deres ovenciterede bemærkninger af 26.07.1989 finder  

 Energistyrelsen ikke anledning til at rejse indvending mod den trufne  

 beslutning om ekspropriation og den planlagte placering af naturgasledningen  

 på Deres ejendom.
Styrelse kan således ikke imødekomme Deres klage.
 Styrelsens afgørelse om klagens opsættende virkning bortfalder hermed, med  

 virkning fra dags dato.
 Styrelsen har tillagt det vægt, at naturgasledningens placering på Deres  

 ejendom er sket med den største mulige hensyntage til Deres anvendelse af det  

 pågældende grundstykke, og ud fra en rimelig afvejning af anlægstekniske og  

 økonomiske hensyn, samt en realistisk vurdering af de for området gældende  

 byplanmæssige og udviklingsmæssige forhold.
Styrelsen har indhentet yderligere oplysning fra naturgasselskabet med  

 særlig henblik på Deres forslag om ledningsplacering langs med den grøft, der  

 udgør ejendommens nordre skel.
Herom anfører naturgaselskabet, at  

 denne placering vil medføre øgede projektomkostninger på mindst 15-20.000  

 kr., og at der, når området engang måtte overgå til erhvervsområde,  

 forventes anlagt en parallelvej til  Viborgvej som adgang til de fremtidige  

 grunde, idet disse næppe vil få adgang hver især til  Viborgvej.
Normalt vil  

 der ved planlægning af området ikke blive taget hensyn til eksisterende skel,  

 og grøften kan tænkes tørlagt og forlagt.
Naturgasledningens placering op til  

 og langs den nuværende grøft ville derfor formentlig forringe de fremtidige  

 byggemuligheder mere, end en placering parallelt med  Viborgvej.
 Fra kommunens side har man på forespørgsel erklæret sig enig i disse  

 planlægningsovervejelser, som altså også Energistyrelsen henholder sig til.
 Styrelsens hermed meddelte afgørelse kan påklages til energiminsteren.  

 Klage skal afgives senest 8 uger efter modtagelsen af denne skrivelse, og  

 indsendes til Energistyrelsen.
 Kopi af denne skrivelse af samtidig hermed tilsendt  Hammels Kommunes  

 tekniske forvaltning og Naturgas  Midt/Nord I/S til underretning.
 P.d.v.
