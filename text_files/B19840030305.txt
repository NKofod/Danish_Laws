 I medfør af § 40, jfr. § 38, stk. 2 og 3, i brandloven, jfr.  

 lovbekendtgørelse nr. 365 af 28. juli 1983, fastsættes:
Afsnit I.
Almindelige regler § 1.  Afbrænding skal foregå således, at den ikke  

 medfører fare for ildens udbredelse eller ved røg eller på anden måde er til  

 væsentlig ulempe for omgivelserne, herunder vej- og lufttrafikken.
 Stk. 2.  Der skal ved afbrændingen drages omsorg for, at  

 luftledninger og ledningsmaster ikke udsættes for væsentlig varmepåvirkning.
 § 2.  Brandmyndigheden kan i tilfælde af tørke eller  

 på grund af andre ekstraordinære forhold forbyde enhver form for afbrænding i  

 det fri inden for et nærmere angivet område eller fastsætte særlige vilkår  

 derfor.
 Stk. 2.  Brandmyndigheden kan, når brandmæssige grunde  

 taler derfor, forbyde eller fastsætte nærmere vilkår for en påtænkt eller  

 påbegyndt afbrænding i det fri.
 Stk. 3.  Brandmyndigheden kan, når det i det enkelte  

 tilfælde findes forsvarligt, tillade afvigelser fra bekendtgørelsens  

 bestemmelser, eventuelt på nærmere angivne vilkår.
Afsnit II.
Regler om særlige former for afbrænding § 3.  Afbrænding af halm m.v. - herunder løstliggende  

 halm efter mejetærskning - samt affald fra landbrug, industri og anden  

 erhvervsvirksomhed skal ske i en afstand af mindst:
 Stk. 2.  I vindretningen fordobles de i stk. 1 angivne  

 afstande.
 Stk. 3.  Ved afbrænding af halmstakke og større bunker  

 affald fra landbruget skal afstanden til de i stk. 1 nævnte bygninger m.v.  

 altid være mindst 100 m, i vindretningen mindst 200 m.
Stk. 4.  Ved afbrændingsstedet skal der tilvejebringes  

 et mindst 10 m bredt brandbælte, der skal være renset for halm og derefter  

 pløjet eller kraftigt harvet.
Hvis afbrændingsstedet støder op til en  

 græsmark, mark med rodfrugter eller pløjemark, kan etablering af brandbælte  

 undlades.
Stk. 5.  Afbrænding skal påbegyndes imod vindretningen  

 og skal være under konstant tilsyn af en voksen person.
Tilsynspligten  

 vedvarer, indtil ild og gløder er fuldstændig slukket.
 Stk. 6.  Afbrænding må tidligst påbegyndes ved solopgang  

 og skal være afsluttet samme dag senest 1 time efter solnedgang.
 Stk. 7.  Afbrænding må ikke finde sted i stærk blæst.  

 Såfremt vinden under afbrændingen forandrer retning eller forøges i styrke,  

 således at der kan opstå brandfare eller fare for væsentlige ulemper for  

 omgivelserne ved røgen, skal afbrændingen så vidt muligt straks afbrydes.
§ 4.  I tiden fra 1. april til 31. august må der ikke  

 i søer, åer, moser og enge foretages afbrænding af på roden stående siv og i  

 heder på roden stående lyng.
Det samme gælder afbrænding af hede- og mosetørv  

 samt hede- og mosejord.
 Stk. 2.  Afbrænding på anden årstid må kun foretages  

 efter tilladelse fra brandmyndigheden, der fastsætter de nærmere vilkår for  

 afbrændingens gennemførelse, herunder størrelsen af det nødvendige  

 vagtmandskab.
 § 5.  Afbrænding i mindre omfang af affald, kvas  

 o.lign. hidrørende fra have eller husholdning må ikke finde sted i mindre  

 afstand end:
§ 6.  Afbrænding af festblus, herunder Sct.
Hans bål,  

 samt større festfyrværkeri o.lign. må ikke finde sted i mindre afstand end:
 Stk. 2.  Afbrænding af raketter og andet fyrværkeri må  

 ikke finde sted i mindre afstand end:
Afsnit III.
Straf og ikrafttrædelse m.v.
 § 7.  Overtrædelse af § 1 og §§ 3-6 straffes med bøde.
 § 8.  Bekendtgørelsen træder i kraft den 15. juni  

 1984.
 Stk. 2.  Bekendtgørelse nr. 299 af 30. maj 1973 om  

 brandværnsforanstaltninger ved afbrænding af halm, affald, bål og fyrværkeri  

 m.v. ophæves.
