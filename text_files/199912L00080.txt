Fremsat den 4. november 1999 af indenrigsministeren  

 (Thorkild Simonsen) Forslag til Lov om ændring af lov om kommunal  

 udligning og generelle tilskud til kommuner og amtskommuner (Ændret tilskudsberegning som følge af  

 finansieringsomlægninger, grundtillæg i sammenlagte kommuner) § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 488 af 18. juni 1999,  

 foretages følgende ændringer:
 1. § 7, stk. 2, affattes således:
» 2. I § 19, stk. 1, 2. pkt., ændres »133,3 mio. kr.« til: »173,3 mio. kr.« 3. I § 19 indsættes som stk. 4:
» 4. I § 10, stk. 5, 2. pkt. indsættes efter  

»§ 19, stk. 2«: »og 4«.
 5. Som ny § 25 a indsættes:
 »§ 25 a.
§ 2 Stk. 1. Loven træder i kraft den 1. januar 2000 og har  

 virkning fra og med tilskudsåret 2001.
 Stk. 2. Statens generelle tilskud til kommunerne efter  

 § 10 i lov om kommunal udligning og generelle tilskud til kommuner og  

 amtskommuner nedsættes med virkning fra og med tilskudsåret 2001  

 med 40 mio. kr. (beregnet i 2000 pris- og lønniveau).
Bemærkninger til lovforslaget Almindelige bemærkninger 1. Lovforslagets formål og hovedindhold Lovforslaget indebærer tre ændringer i det  

 kommunale tilskuds- og udligningssystem.
For det første foreslås en ændring af  

 grundtillægget i den kommunale udligning af udgiftsbehov i de  

 tilfælde, hvor to eller flere kommuner sammenlægges.
Dette  

 forslag indebærer, at en kommune, som er dannet ved sammenlægning  

 af flere kommuner, i en overgangsperiode kan bevare grundtillæggene fra  

 de tidligere selvstændige kommuner.
Grundtillægget for den nye  

 kommune vil således i overgangsperioden på 8 år efter  

 sammenlægningen svare til summen af grundtillæggene for de  

 kommuner, der indgår i sammenlægningen.
For det andet foreslås en forhøjelse af  

 tilskuddet til særligt vanskeligt stillede kommuner.
Denne  

 forhøjelse er en udmøntning af regeringens aftale af 11. juni  

 1999 med Kommunernes Landsforening.
Formålet med forhøjelsen var  

 ifølge aftalen at tilgodese kommuner, der som følge af  

 regionaløkonomisk udvikling er i økonomiske vanskeligheder.
Ved  

 fordelingen vil der kunne lægges vægt på, at kommunen selv  

 gennem strukturelle tiltag søger at opnå forbedringer i  

 kommunens økonomi med henblik på at undgå  

 skattestigninger.
Forhøjelsen af tilskuddet finansieres af det  

 kommunale bloktilskud.
For det tredje foreslås, at der som en  

 overgangsordning indføres et tilskud til kommuner, der har  

 byrdefordelingsmæssige tab på over 0,1 procent af  

 beskatningsgrundlaget i forbindelse med integrationsloven og  

 refusionsomlægningerne på førtidspension og sygedagpenge.  

 Dette forslag er en udmøntning af regeringens aftale af 11. juni 1999  

 med Kommunernes Landsforening.
Dette overgangstilskud finansieres af det  

 kommunale bloktilskud.
2. Økonomiske og administrative konsekvenser Dette lovforslag har ikke økonomiske konsekvenser  

 for staten.
Lovforslaget indebærer en vis omfordeling mellem  

 kommunerne.
3. Forholdet til EU-retten Lovforslaget indeholder ikke EU-retlige aspekter.
4. Miljømæssige og erhvervsmæssige konsekvenser Lovforslaget har ingen miljømæssige eller  

 erhvervsmæssige konsekvenser.
5. Udtalelser over lovforslaget Et udkast til lovforslaget er sendt til høring hos  

 Kommunernes Landsforening, Amtsrådsforeningen i Danmark,  

 Københavns Kommune, Frederiksberg Kommune, Finansministeriet,  

 Økonomiministeriet og Justitsministeriet.
Vurdering af konsekvenser af  

 lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen økonomiske konsekvenser for staten.
 En mindre omfordeling mellem kommunerne.
- Administrative konsekvenser for stat, kommuner og amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgere - - Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 Den foreslåede bestemmelse vedrører det  

 grundtillæg, der indgår i opgørelsen af en kommunes  

 udgiftsbehov i forbindelse med den kommunale udligning af udgiftsbehov.
 Det beregnede udgiftsbehov indgår i den kommunale  

 udligning på den måde, at kommuner med et udgiftsbehov pr.  

 indbygger under gennemsnittet betaler til kommuner med et udgiftsbehov pr.  

 indbygger over gennemsnittet.
 En kommunes udgiftsbehov opgøres efter de  

 gældende regler som summen af:
 1)	Et grundtillæg på 7,5 mio. kr. pr. kommune.
 2)	Kommunens aldersbestemte udgiftsbehov, beregnet ud fra befolkningens  

 alderssammensætning.
 3)	Det socialt betingede udgiftsbehov, beregnet ud fra nærmere  

 fastsatte kriterier for den sociale struktur i kommunen.
 Grundtillægget i opgørelsen af en kommunes  

 udgiftsbehov blev indført ved udligningsreformen i 1995 med virkning  

 fra og med 1996.
 Indførelsen af grundtillægget blev i  

 forbindelse med udligningsreformen begrundet med, at der herved blev taget  

 højde for de »startudgifter «,  

 der forekommer i alle kommuner, f.eks. udgifter til kommunalbestyrelse og en  

 vis administration.
 I opgørelsen af en kommunes udgiftsbehov  

 indgår der således for hver kommune et grundtillæg på  

 7,5 mio. kr., uanset om der er tale om en stor eller en lille kommune.  

 Grundtillægget har således relativt størst betydning i  

 små kommuner.
I tilfælde af kommunesammenlægninger vil den  

 nye kommune efter de gældende regler have ét grundtillæg,  

 mens de kommuner, der indgår i sammenlægningen, tidligere havde  

 et grundtillæg hver.
Det betyder, at den nye kommune vil få et  

 beregnet udgiftsbehov, der vil være mindre end det samlede udgiftsbehov  

 for de kommuner, der indgår i sammenlægningen, hvis  

 udgiftsbehovet for disse kommuner beregnes hver for sig.
Da der imidlertid i forbindelse med  

 kommunesammenlægninger må forventes visse tilpasningsomkostninger  

 som følge af strukturændringen, bl.a. vedrørende  

 administrationen, foreslås det, at den nye kommune i en  

 overgangsperiode på 8 år opretholder grundtillægget for de  

 kommuner, der indgår i sammenlægningen.
Hermed vil det beregnede  

 udgiftsbehov for den nye kommune i denne periode svare til summen af det  

 beregnede udgiftsbehov for de kommuner, der indgår i  

 sammenlægningen, hvis udgiftsbehovet for disse kommuner beregnes hver  

 for sig.
 Efter udløbet af overgangsperioden vil den nye  

 kommune indgå i udligningssystemet på samme måde som andre  

 kommuner.
Tilskuds- og udligningsbeløb skal i henhold til  

 lovens § 33 meddeles kommunerne senest den 1. juli forud for  

 tilskudsåret.
Opgørelsen af disse beløb baseres på  

 oplysninger, der af hensyn til beregningerne normalt skal være kendt  

 senest omkring den forudgående maj måned.
I forbindelse med en  

 kommunesammenlægning vil en del af dette datagrundlag imidlertid ikke  

 være til stede, herunder udskrivningsprocent, beskatningsniveau m.v.  

 for den nye kommune, eller der vil   afhængig af hvornår den  

 endelige beslutning om kommunesammenlægning træffes   kunne  

 være usikkerhed herom.
Det foreslås derfor, at der det  

 første år efter sammenlægningen   i stedet for  

 ovennævnte beregningsregel for grundtilskuddet   foretages en  

 tilskudsudbetaling, der består af summen af de tilskuds- og  

 udligningsbeløb, som de enkelte kommuner ville være berettiget  

 til ved en uændret kommunal inddeling.
En sådan metode, der  

 altså af praktiske hensyn er nødvendig, vil for kommunerne i det  

 første år indebære en videreførsel af de normale  

 tilskuds- og udligningsbeløb, og herunder også   i lighed med  

 den foreslåede beregningsregel for grundtillægget - en bevarelse  

 af grundtillæggene for de sammenlagte kommuner også i det  

 første år efter sammenlægningen.
Til nr. 2 Forslaget indebærer, at statens tilskud til  

 særlig vanskeligt stillede kommuner forhøjes med 40 mio. kr.  

 Forhøjelsen finansieres af det kommunale bloktilskud, jf.  

 § 2.
 Den foreslåede ændring er en udmøntning  

 af følgende afsnit i regeringens aftale af 11. juni 1999 med  

 Kommunernes Landsforening:
» For tilskudsåret 2000 er  

 indenrigsministeren i Finansudvalgets aktstykke 253 af 24. juni 1999  

 bemyndiget til at overføre 40 mio. kr. af det primærkommunale  

 bloktilskud for 2000 til fordeling til særligt vanskeligt stillede  

 kommuner.
 Lovforslaget indebærer, at denne forhøjelse  

 af tilskuddet til vanskeligt stillede kommuner gøres permanent, jf.  

 ovenfor.
 Tilskud til særligt vanskeligt stillede kommuner  

 ydes i henhold til § 19 i lov om kommunal udligning og generelle tilskud  

 til kommuner og amtskommuner og er i loven fastsat til 133,3 mio. kr.
 Det foreslås at forhøje dette beløb  

 med 40 mio. kr. til 173,3 mio. kr. (år 2000 niveau), jf. det ovenfor  

 nævnte punkt i regeringens aftale af 11. juni 1999 med Kommunernes  

 Landsforening.
Det skal bemærkes, at tilskuddet til vanskeligt  

 stillede kommuner i henhold til § 19 fra og med 2001 reguleres  

 årligt med satsreguleringsprocenten.
Denne regulering vil således  

 også omfatte dette beløb.
 Tilskudsforhøjelsen på 40 mio. kr. til  

 vanskeligt stillede kommuner finansieres gennem en tilsvarende  

 nedsættelse af det kommunale bloktilskud, jf. § 2.
Til nr. 3 Den foreslåede ændring er en udmøntning  

 af følgende afsnit i regeringens aftale af 11. juni 1999 med  

 Kommunernes Landsforening:
» Dette punkt i aftalen bygger på en  

 analyse af de byrdefordelingsmæssige virkninger af de ovennævnte  

 finansieringsomlægninger foretaget af Indenrigsministeriets  

 Finansieringsudvalg i foråret 1999. Indenrigsministeriets  

 Finansieringsudvalg har i denne sammenhæng bestået af  

 repræsentanter fra Kommunernes Landsforening, Amtsrådsforeningen,  

 Københavns Kommune, Frederiksberg Kommune, Socialministeriet,  

 Undervisningsministeriet, Skatteministeriet, Finansministeriet,  

 Økonomiministeriet og Indenrigsministeriet.
Finansieringsudvalget beregnede, at 55 kommuner havde et  

 samlet tab på omlægningerne, som overstiger 0,1 procent af deres  

 beskatningsgrundlag.
Den del af tabet for disse kommuner, der overstiger 0,1  

 procent af deres beskatningsgrundlag, er beregnet til i alt 50,5 mio. kr.
 For tilskudsåret 2000 er indenrigsministeren i  

 Finansudvalgets aktstykke 253 af 24. juni 1999 bemyndiget til at  

 overføre 50,5 mio. kr. af det primærkommunale bloktilskud for  

 2000 til fordeling til disse kommuner.
Forslaget indebærer, at der i årene 2001-2003  

 udbetales et tilsvarende tilskud til disse 55 kommuner, jf. det ovenfor  

 nævnte punkt i regeringens aftale af 11. juni 1999 med Kommunernes  

 Landsforening.
Forslaget indebærer, at tilskuddet på samme  

 måde som i 2000 finansieres af det primærkommunale bloktilskud,  

 jf. den foreslåede bestemmelse i § 1, nr. 4.
Det skal bemærkes, at de økonomiske  

 konsekvenser af de gennemførte ændringer for den enkelte kommune  

 kun har kunnet vurderes med en betydelig usikkerhed.
Det indgår  

 på den baggrund i lovforslaget, at overgangstilskuddet til de  

 berørte kommuner fastsættes én gang for alle til det  

 beløb, der fremgår af de ovennævnte beregninger fra  

 Indenrigsministeriets Finansieringsudvalg fra foråret 1999. Disse  

 beregninger ligger til grund for udbetalingen af overgangstilskud til de 55  

 berørte kommuner i 2000, og det foreslås, at  

 overgangstilskuddene fortsætter uændret i perioden 2001-2003.
Finansieringsudvalget anbefalede videre, at  

 overgangsordningen tages op til revision inden udløbet af 4 års  

 perioden, således at eventuelle permanente ændringer kan have  

 virkning fra og med 2004. I forbindelse med revisionen må det vurderes,  

 om der er grundlag for at ændre den generelle udgiftsbehovsudligning  

 som følge af de øgede kommunale udgifter til  

 førtidspension.
Et eventuelt lovforslag herom vil i givet fald skulle  

 fremsættes i folketingssamlingen 2002/03.
Til nr. 4 Forslaget medfører, at tilskuddet efter den  

 foreslåede bestemmelse i § 19, stk. 4, i årene  

 2001-2003 finansieres af det kommunale bloktilskud, jf. bemærkningerne  

 til nr. 3.
Til nr. 5 Om behovet for denne bestemmelse henvises til  

 bemærkningerne til nr. 1.
 Bestemmelsen er, som det fremgår, indsat af hensyn  

 til de praktiske forhold i forbindelse med tilskuds- og  

 udligningsberegningen.
Til § 2 Til stk. 1 Loven har virkning fra og med tilskudsåret 2001.
Til stk. 2 Den foreslåede regulering af de generelle tilskud  

 modsvarer forhøjelsen af tilskuddet til vanskeligt stillede kommuner.  

 Det indgår således i økonomiaftalen med Kommunernes  

 Landsforening, at forhøjelsen finansieres af bloktilskuddet.
Bilag Lovforslaget sammenholdt med gældende lov Gældende formulering Lovforslaget § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 488 af 18. juni 1999,  

 foretages følgende ændringer:
§ 7. Kommunens samlede udgiftsbehov opgøres som summen  

 af 1)	et grundtillæg, 2)	kommunens aldersbestemte udgiftsbehov m.v. og 3)	det socialt betingede udgiftsbehov.
 1. § 7, stk. 2, affattes således:
 Stk. 2. Grundtillægget efter stk. 1, nr. 1,  

 udgør 7,5 mio. kr.
 Stk. 3 .
 Stk. 4 .
 Stk. 5 .
 Stk. 6 .
 Stk. 7 .
» § 19. Indenrigsministeren yder et årligt tilskud til  

 særlig vanskeligt stillede kommuner og amtskommuner.
Tilskudsrammen  

 udgør 133,3 mio. kr. for kommuner og 55,1 mio. kr. for amtskommuner.  

 Tilskuddet reguleres fra og med 2001 én gang årligt med  

 satsreguleringsprocenten, jf. lov om en satsreguleringsprocent.
 Stk. 2 .
 Stk. 3 .
2. I § 19, stk. 1, 2. pkt., ændres »133,3 mio. kr.« til: »173,3 mio. kr.« 3. I § 19 indsættes som stk. 4:
» § 10.
 Stk. 1 .
 Stk. 2 .
 Stk. 3 .
 Stk. 4 .
Stk. 5. Det årlige tilskud fordeles af  

 Indenrigsministeren.
Ved fordelingen reguleres tilskuddet forlods for  

 udgifterne til statstilskuddet efter § 18, udgifterne til  

 statstilskuddet efter § 19, stk. 2, den årlige tilskudsramme  

 efter § 19 a med fradrag af eventuelt uforbrugt tilskudsbeløb for  

 beregningsåret og tidligere tilskudsår samt udgifterne til  

 statstilskuddet efter § 5 i lov om trafikstøtte til de mindre  

 øer.
Tilskuddet fordeles herefter i forhold til de enkelte kommuners  

 andel af det samlede kommunale beskatningsgrundlag.
 Stk. 6 .
 4. I § 10, stk. 5, 2. pkt. indsættes efter  

»§ 19, stk. 2«: »og 4«.
 5. Som ny § 25 a indsættes:
 »§ 25 a.
§ 2 Stk. 1. Loven træder i kraft den 1. januar 2000 og har  

 virkning fra og med tilskudsåret 2001.
 Stk. 2. Statens generelle tilskud til kommunerne efter  

 § 10 i lov om kommunal udligning og generelle tilskud til kommuner og  

 amtskommuner nedsættes med virkning fra og med tilskudsåret 2001  

 med 40 mio. kr. (beregnet i 2000 pris- og lønniveau).
