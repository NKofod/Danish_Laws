Bindende forhåndsbesked  

 CFC-beskatning Bindende forhåndsbesked Spørgsmål 1a.
Vil "Danco 1's" salg af alle aktier i "Danco 2", hvis det  

 foretages, føre til, at CFC-beskatning, hvilket indtil salget skulle  

 foretages i "Danco 1", ophører, og der etableres en ny CFC-beskatning  

 med "Danco 2" som moderselskab, jf. selskabsskattelovens § 32? 1b.
Såfremt spørgsmål 1a besvares bekræftende,  

 anmodes Ligningsrådet om at besvare følgende 2  

 spørgsmål:
(1) 	Skal "Danco 2's" skattemæssige anskaffelsessum for aktierne  

 i "Dutchco" opgøres på grundlag af markedsværdien på  

 det tidspunkt, hvor "Danco 2" opnåede kontrol med "Dutchco"? (2) 	Eller skal den skattemæssige værdi af aktierne i  

 "Dutchco" opgøres på grundlag af den skattemæssige  

 primoværdi, som er fastsat på det tidspunkt, hvor  

 CFC-beskatningen i "Danco 1" ophører? 2a.
Skal "Danco 1" ved angivelse af dets skattepligtige indkomst anse  

 "Danco 2" for at have afstået aktiver og passiver omfattet af  

 kursgevinstloven og aktieavancebeskatningsloven, jf. selskabsskattelovens §  

 32, stk. 8? 2b.
Skal "Danco 1" ved angivelse af dets skattepligtige indkomst anse  

 "Dutchco" for at have afstået aktiver og passiver omfattet af  

 kursgevinstloven og aktieavancebeskatningsloven, jf. selskabsskattelovens §  

 32, stk. 8? 2c.
Skal "Danco 1" ved angivelse af dets skattepligtige indkomst anse  

 et lokalt holdingselskab, "Holdco"/"Subco", for at have afstået aktiver  

 og passiver omfattet af kursgevinstloven og aktieavancebeskatningsloven, jf.  

 selskabsskattelovens § 32, stk. 8? 2d.
Skal "Danco 2" ved angivelse af dets skattepligtige indkomst anse  

 "Holdco" og "Local Opco" for at have afstået aktiver og passiver  

 omfattet af kursgevinstloven og aktieavancebeskatningsloven, jf.  

 selskabsskattelovens § 32, stk. 8, hvis "Danco 2" efterfølgende  

 afstår alle aktier i "Dutchco" til et koncernselskab, som ikke er  

 omfattet af kontrolbestemmelsen i selskabsskattelovens § 32, stk. 6? 3a.
Skal den skattepligtige CFC-indkomst vedrørende udenlandske  

 selskaber omfattet af selskabsskattelovens § 32 opgøres efter den  

 såkaldte nettometode (hvorved forstås, at der udarbejdes en  

 opgørelse i lokal valuta, hvorefter der foretages en omregning til  

 danske kroner ved årets udgang til kursen på dette tidspunkt  

 eller en gennemsnitskurs), svarende til fremgangsmåden ved  

 opgørelsen af sambeskatningsindkomsten ved frivillig sambeskatning i  

 henhold til selskabsskattelovens § 31? 3b.
Hvis spørgsmål 3a besvares benægtende: Hvorledes  

 skal omregningen af skattepligtig CFC-indkomst i så fald opgøres  

 og omregnes til dansk skattepligtig indkomst? Svar 1a.
Se styrelsens indstilling og begrundelse.
 1b.	"Danco 2's" skattemæssige anskaffelsessum for aktierne i  

 "Dutchco" skal opgøres på grundlag af den faktiske  

 anskaffelsessum.
2a.
Nej.
2b.
Nej.
2c.
Nej.
2d.
Ja.
3a.
Ja.
3b.
Bortfalder som følge af svaret på  

 spørgsmål 3a.
Faktiske forhold UK Plc. er et børsnoteret engelsk selskab.
UK Plc. har indirekte  

 erhvervet 2 danske holdingselskaber, "Danco 1" og "Danco 2" og overvejer nu  

 en dansk holdingstruktur, der som udgangspunkt vil medføre  

 nedenstående ejerstruktur:
 i  

  	UK Plc. (eller et koncernforbundet selskab) ejer 100 pct. af et dansk  

 holdingselskab ("Danco 1"), som igen ejer 100 pct. af et andet dansk  

 holdingselskab ("Danco 2").
 i  

  	"Danco 2" vil indledningsvis eje 100 pct. af et hollandsk holdingselskab  

 ("Dutchco").
 i  

  	"Dutchco" vil indledningsvis eje et antal selskaber, som vil være  

 beliggende såvel i som udenfor Holland ("Subcos"). Der kan være  

 tale om selskaber, som driver aktiv virksomhed inden for reklamebranchen, men  

 der kan også være tale om lokale holdingselskaber ("Holdcos"),  

 idet selskaberne i en række lande vil have behov for at anvende et  

 lokalt holdingselskab.
 i  

  	Lokale "Holdcos" kan således være ejere af lokale operative  

 selskaber ("Opcos"), som udelukkende arbejder aktivt inden for  

 reklamebranchen.
 Det ønskes herefter forudsat, at "Danco 1" overfører alle  

 aktier i "Danco 2" til et udenlandsk selskab, som forudsættes at  

 være et selskab i koncernen.
 UK Plc. ønsker i den forbindelse at opnå en afklaring af en  

 række risici vedrørende de danske skattemæssige  

 konsekvenser af en eventuel CFC-beskatning efter selskabsskattelovens §  

 32.
CFC-beskatning - selskabsskattelovens § 32 Reglerne om CFC-beskatning (tidligere kaldet tvungen sambeskatning) i  

 selskabsskattelovens § 32 er værnsregler, der skal fjerne de  

 skattemæssige fordele ved, at mobile indkomster som f.eks. renter,  

 kursgevinster og udbytter placeres i datterselskaber i lavskattelande.
CFC-beskatning i Danmark blev indført ved lov nr. 312 af 17. maj  

 1995 (lovforslag L 35 1994/95.) Ifølge punkt 2 i de almindelige  

 bemærkninger til lovforslaget, jf.
Folketingstidende 1994/95,  

 Tillæg A, side 393, skulle forslaget:
"...ses på baggrund af, at kapitalens fri bevægelighed  

 på globalt plan giver koncerner mulighed for at samle finansielle  

 aktiviteter i datterselskaber i skattelylande og derved udhule det danske  

 beskatningsgrundlag." Reglerne er blevet ændret væsentligt ved § 11, nr. 17, i lov  

 nr. 313 af 21. maj 2002 (lovforslag L 99 2001/02, 2. samling), jf.  

 Folketingstidende 2001/02, 2. samling, Tillæg A, side 2591 ff.  

 Ændringerne har virkning fra og med indkomståret 2002.
 CFC-beskatning efter selskabsskattelovens § 32 indebærer som  

 hovedregel, at et dansk selskab skal medregne en del af indkomsten i et  

 udenlandsk datterselskab til det danske selskabs egen skattepligtige  

 indkomst, hvis følgende betingelser alle er opfyldt:
 1. 	Det danske selskab kontrollerer eller har væsentlig  

 indflydelse på et udenlandsk selskab eller forening m.v.  

 (datterselskabet). Moderselskabet anses for at kontrollere eller have  

 væsentlig indflydelse på datterselskabet, hvis det direkte eller  

 indirekte ejer mindst 25 pct. af aktiekapitalen i datterselskabet eller  

 direkte eller indirekte råder over mere end 50 pct. af stemmerne i  

 datterselskabet, jf. selskabsskattelovens § 32, stk. 6.
 2. 	Datterselskabets samlede udenlandske indkomstskat er mindre end 75  

 pct. af den skat, datterselskabet skulle have betalt i Danmark, hvis dets  

 indkomst var opgjort efter danske regler.
 3. 	Datterselskabets CFC-indkomst (summen af nærmere opregnede  

 finansielle indtægter og udgifter) i det enkelte indkomstår  

 udgør mere end 1/3 af datterselskabets samlede skattepligtige indkomst  

 opgjort efter danske regler.
 Der foretages således en år-til-år vurdering på  

 grundlag af årets faktiske resultat og den faktiske beskatning.
 I de år, hvor alle 3 betingelser er opfyldt, skal det danske  

 moderselskab ved sin indkomstopgørelse medregne den del af  

 datterselskabets CFC-indkomst, der svarer til moderselskabets gennemsnitlige  

 ejerandel i indkomståret, jf. selskabsskattelovens § 32, stk. 7. I de  

 år, hvor betingelserne ikke alle er opfyldt, f.eks. fordi  

 datterselskabet ikke oppebærer CFC-indkomst, skal moderselskabet ikke  

 medregne nogen del af datterselskabets indkomst.
Værnsreglen i selskabsskattelovens § 32, stk. 8 - fiktiv  

 afståelsesbeskatning Selskabsskattelovens § 32, stk. 8, er sålydende:
"Såfremt moderselskabet overdrager aktier i datterselskabet til  

 et selskab eller en person uden for den ejerkreds, som kontrollerer eller har  

 væsentlig indflydelse på datterselskabet, jf. stk. 6, skal der  

 ved moderselskabets indkomstopgørelse medregnes den CFC-indkomst, som  

 datterselskabet ville have oppebåret, hvis det havde afstået  

 samtlige aktiver og passiver omfattet af kursgevinstloven og  

 aktieavancebeskatningsloven til handelsværdien på samme  

 tidspunkt, dog højst et beløb forholdsmæssigt svarende  

 til den overdragne del af aktierne.
På samme måde medregnes  

 skattemæssige hensættelser i datterselskabet." Bestemmelsen har til formål at sikre, at der ved et salg af  

 CFC-selskabet sker beskatning af eventuelle fortjenester på  

 CFC-selskabets finansielle aktiver.
Lovgiver har således ønsket  

 at forhindre, at CFC-selskabet blot placerer sine aktiver i finansielle  

 aktiver, der ikke genererer nogen løbende CFC-indkomst.
Det sker ved,  

 at der ved en overdragelse af aktier som nævnt i § 32, stk. 8,  

 opgøres en fiktiv avance på CFC-selskabets finansielle aktiver,  

 som om CFC-selskabet havde solgt disse aktiver til deres handelsværdi.  

 Herved inddrages bl.a. eventuelle kursgevinster under CFC-beskatning på  

 overdragelsestidspunktet.
 Bestemmelsen er nyaffattet ved lov nr. 313 af 21. maj 2002.  

 Selskabsskattelovens § 32, stk. 4, var i den forud for lovændringen  

 gældende affattelse sålydende:
"Ved opgørelsen af moderselskabets indkomst medregnes den del af  

 datterselskabets indkomst, der svarer til den største af  

 moderselskabet ejede andel af datterselskabets samlede aktiekapital i den  

 pågældende periode.
Der medregnes dog kun indkomst optjent af  

 datterselskabet i den del af moderselskabets indkomstår, hvor  

 moderselskabet har kontrol eller væsentlig indflydelse.
Der medregnes  

 desuden kun den del af datterselskabets indtægter og udgifter, der  

 vedrører finansiel virksomhed eller forsikringsvirksomhed.
Aktiver og  

 passiver, som ikke i forvejen er omfattet af dansk beskatning, og som er  

 anskaffet, før moderselskabet fik kontrol eller væsentlig  

 indflydelse, anses for anskaffet på det faktiske anskaffelsestidspunkt  

 til handelsværdien på det tidspunkt, hvor moderselskabet fik  

 kontrol eller væsentlig indflydelse. § 31, stk. 6, finder tilsvarende  

 anvendelse for afskrivningsberettigede aktiver.
Ved overdragelse af aktier  

 til et selskab eller en person uden for den ejerkreds, som kontrollerer eller  

 har væsentlig indflydelse på datterselskabet, jf. stk. 1,  

 medregnes ved opgørelsen af moderselskabets indkomst den indkomst, som  

 datterselskabet ville have oppebåret, hvis samtlige aktiver og passiver  

 omfattet af kursgevinstloven og aktieavancebeskatningsloven var afstået  

 af datterselskabet til handelsværdien på samme tidspunkt, dog  

 højst et beløb forholdsmæssigt svarende til den  

 overdragne del af aktierne.
På samme måde medregnes foretagne  

 skattemæssige hensættelser i datterselskabet.
Hvis  

 datterselskabet driver anden virksomhed, kan der ved  

 indkomstopgørelsen kun fradrages den del af de samlede finansielle  

 udgifter, som overstiger en beregnet rente af handelsværdien af  

 selskabets ikkefinansielle aktiver ved periodens begyndelse.
Ved  

 renteberegningen anvendes afkastsatsen efter virksomhedsskattelovens §  

 9." Det nuværende § 32, stk. 8, svarer således til § 32, stk. 4,  

 5. og 6. pkt., i den hidtidige formulering. § 32, stk. 4, er udvidet med 5.  

 og 6. pkt. ved § 1, nr. 12, i lov nr. 1026 af 21. december 1998 (lovforslag L  

 53 1998/99). De specielle bemærkninger til bestemmelsen, der oprindelig  

 ikke omfattede aktieavancebeskatningsloven, er sålydende, jf.  

 Folketingstidende 1998/99, tillæg A, side 1494:
 "Reglerne for opgørelse af moderselskabets indkomst  

 foreslås udvidet med en bestemmelse om, at der ved overdragelse af  

 aktier i datterselskabet til et selskab eller en person uden for den  

 ejerkreds, som kontrollerer eller har væsentlig indflydelse på  

 datterselskabet, ved opgørelsen af moderselskabets indkomst skal  

 medregnes til den indkomst, som datterselskabet ville have oppebåret,  

 hvis samtlige aktiver og passiver omfattet af kursgevinstloven var  

 afstået af datterselskabet til handelsværdien på samme  

 tidspunkt - dog højst et beløb forholdsmæssigt svarende  

 til den overdragne del af aktierne.
Bestemmelsen skal ses i sammenhæng med den foreslåede  

 ændring af aktieavancebeskatningslovens § 2 a, jf. lovforslagets § 5,  

 og er nødvendig for at imødegå den situation, at et  

 CFC-selskab f.eks. anbringer sine aktiver i uforrentede obligationer, der  

 først indfries efter udløbet af den treårsperiode, der er  

 omhandlet heri (jf. bemærkningerne til lovforslagets § 5, nr. 2.) Efter  

 de tre år, men før indfrielsen af obligationerne, sælges  

 aktierne i CFC-selskabet.
Der bliver ikke tale om CFC-beskatning i de tre  

 år, da der ikke vil være nogen indkomst, men betingelserne for  

 skattefrihed for aktieavancen ville alligevel være opfyldt, uanset at  

 der slet ikke har fundet nogen beskatning sted, og der heller ikke senere vil  

 gøre det..." Forudsætninger UK Plc.'s revisorer har antaget, at de udenlandske selskaber "Dutchco",  

 "Holdcos" og "Opcos" opfylder betingelsen i selskabsskattelovens § 32 om, at  

 de enkelte selskabers samlede udenlandske indkomstskat er mindre end 75 pct.  

 af den skat, datterselskabet skulle have betalt i Danmark, hvis dets indkomst  

 var opgjort efter danske regler.
Revisorerne har desuden antaget, at det hollandske holdingselskab,  

 "Dutchco", opfylder betingelsen om, at selskabets CFC-indkomst udgør  

 mere end 1/3 af datterselskabets samlede skattepligtige indkomst opgjort  

 efter danske regler.
Selskabet er således omfattet af CFC-reglerne.
 Revisorerne har endvidere antaget, at de lokale holdingselskaber,  

 "Holdcos", og de lokale driftsselskaber, "Opcos", forudsættes at have  

 en CFC-indkomst, der udgør mindre end 1/3 af det enkelte  

 selskabs samlede skattepligtige indkomst, hvis der ses bort fra den fiktive  

 afståelse af aktiver og passiver omfattet af kursgevinstloven og  

 aktieavancebeskatningsloven, jf. selskabsskattelovens § 32, stk. 8.  

 Selskaberne er i så fald ikke omfattet af CFC-reglerne.
 Derimod antages det, at de lokale holdingselskaber, "Holdcos", og de  

 lokale driftsselskaber, "Opcos",  vil have en CFC-indkomst, der udgøre  

mere end 1/3 af det enkelte selskabs samlede skattepligtige indkomst,  

 hvis der tages hensyn til den fiktive afståelse af aktiver og passiver  

 omfattet af kursgevinstloven og aktieavancebeskatningsloven, jf.  

 selskabsskattelovens § 32, stk. 8. Selskaberne er i så fald omfattet af  

 CFC-reglerne.
 Endelig ønskes det forudsat, at "Danco 1" overfører alle  

 aktier i "Danco 2" til et udenlandsk selskab, som forudsættes at  

 være et selskab i koncernen.
Told- og Skattestyrelsens indstilling og begrundelse Spørgsmål 1a - overdragelse af "Danco 2" CFC-beskatning efter selskabsskattelovens § 32 foregår på den  

 måde, at når indkomståret er gået, foretages en  

 vurdering af det udenlandske datterselskabs indkomst og skattebetaling efter  

 objektive kriterier.
Hvis kriterierne for CFC-beskatning er opfyldt, skal det  

 danske moderselskab medregne en del af datterselskabets indkomst til det  

 danske selskabs egen skattepligtige indkomst i det pågældende  

 indkomstår.
Vurderingen skal foretages hvert år efter indkomstårets  

 udløb.
Efter Styrelsens opfattelse er der derfor ikke tale om, at  

 CFC-beskatning etableres og/eller ophører i de enkelte  

 indkomstår på samme måde som frivillig sambeskatning efter  

 selskabsskattelovens § 31. Der er derimod tale om, at man for hvert enkelt  

 indkomstår - ud fra objektive kriterier - konstaterer, hvorvidt der i  

 det enkelte indkomstår kommer beløb til CFC-beskatning.
 Hvis det forudsættes, at de udenlandske datterselskaber opfylder  

 betingelserne for CFC-beskatning, opfylder både "Danco 1" og "Danco 2"  

 derfor betingelserne for at skulle medregne en andel af datterselskabernes  

 indkomst til deres egen skattepligtige indkomst.
I tilfælde, hvor flere danske selskaber, der indbyrdes har et  

 moder-/datterselskabsforhold, opfylder betingelserne for CFC-beskatning af et  

 udenlandsk datterselskabs indkomst, og hvor de danske selskabers direkte  

 eller indirekte ejerandel i det udenlandske selskab er lige store, medregnes  

 CFC-indkomsten kun hos moderselskabet, jf.
Ligningsvejledningen 2001, afsnit  

 S.D.5 samt cirkulære nr. 82 af 29. maj 1997, pkt. 7.2.1.
 Da "Danco 1" er moderselskab for "Danco 2", er det således "Danco  

 1", der skal medregne en eventuel CFC-indkomst fra de udenlandske  

 datterselskaber ved indkomstårets udløb.
Hvis "Danco 1" sælger alle aktier i "Danco 2" til et andet  

 udenlandsk selskab i koncernen, vil "Danco 1" ikke længere være  

 moderselskab for de udenlandske CFC-selskaber.
Det vil derimod være  

 "Danco 2", der skal medregne en eventuel CFC-indkomst fra de udenlandske  

 datterselskaber ved indkomstårets udløb.
Spørgsmål 1b - skattemæssig værdi af  

 "Dutchco" Hvis det konstateres ved indkomstårets udløb, at "Danco 2"  

 efter selskabsskattelovens § 32 skal medregne en del af indkomsten i  

 "Dutchco" til sin skattepligtige indkomst, følger det af  

 selskabsskattelovens § 32, stk. 3, hvorledes aktiverne og passiverne i  

 "Dutchco" skal værdiansættes i relation til opgørelse af  

 eventuelle fortjenester og tab samt afskrivninger m.v.
Selskabsskattelovens §  

 32 angiver ikke, at denne værdiansættelse også skal  

 lægges til grund ved fastlæggelsen af den skattemæssige  

 anskaffelsessum for aktierne i "Dutchco".
 "Danco 2's" skattemæssige anskaffelsessum for aktierne i "Dutchco"  

 har betydning for en eventuel aktieavancebeskatning ved et senere salg af  

 aktierne i "Dutchco". Anskaffelsessummen har derimod efter Told- og  

 Skattestyrelsens opfattelse ikke betydning for opgørelsen af den  

 CFC-skattepligtige indkomst i "Dutchco".
 "Danco 2's" skattemæssige anskaffelsessum for aktierne i "Dutchco"  

 skal derfor opgøres efter de almindelige regler i  

 aktieavancebeskatningsloven, dvs. anskaffelsessummen udgør den  

 faktiske anskaffelsessum, jf. aktieavancebeskatningslovens §§ 5 og 6.
Spørgsmål 2a - fiktiv afståelsesbeskatning - "Danco  

 2" Den fiktive afståelsesbeskatning efter selskabsskattelovens § 32,  

 stk. 8, indtræder, hvis aktier i det udenlandske CFC-selskab bliver  

 solgt til et selskab eller en person, som ikke i forvejen er en del af den  

 kontrollerende ejerkreds i CFC-selskabet.
 I så fald skal det udenlandske CFC-selskab opgøre en "fiktiv"  

 CFC-indkomst svarende til den fortjeneste, selskabet ville have opnået,  

 hvis det - i stedet for at blive solgt - havde solgt alle sine aktiver og  

 passiver omfattet af kursgevinstloven og aktieavancebeskatningsloven til  

 handelsværdi.
 Bestemmelsen omfatter således kun de udenlandske CFC-selskaber og er  

 derfor ikke relevant for "Danco 2".
 Spørgsmål 2a kan derfor besvares med "Nej".
Spørgsmål 2b og 2c - fiktiv afståelsesbeskatning -  

 CFC-selskaber Den fiktive afståelsesbeskatning efter selskabsskattelovens § 32,  

 stk. 8, indtræder, hvis aktier i det udenlandske CFC-selskab bliver  

 solgt til et selskab eller en person, som ikke i forvejen er en del af den  

 kontrollerende ejerkreds i CFC-selskabet.
 "Danco 1" og "Danco 2" ejer henholdsvis indirekte og direkte 100 pct. af  

 "Dutchco". Begge selskaber er således en del af den kontrollerende  

 ejerkreds i "Dutchco".
 Hvis "Danco 1" overdrager aktierne i "Danco 2" til et andet udenlandsk  

 selskab i koncernen, vil "Danco 2" fortsat eje 100 pct. af aktierne i  

 "Dutchco".
 Efter Styrelsens opfattelse er der derfor i så fald ikke sket  

 overdragelse af aktierne i "Dutchco" eller "Dutchco's" datterselskaber til et  

 selskab uden for den kontrollerende ejerkreds, og selskabsskattelovens § 32,  

 stk. 8, finder således ikke anvendelse.
 Spørgsmål 2b og 2c kan derfor besvares med "Nej".
Spørgsmål 2d - fiktiv afståelsesbeskatning -  

 efterfølgende salg af "Dutchco" Den fiktive afståelsesbeskatning efter selskabsskattelovens § 32,  

 stk. 8, indtræder, hvis aktier i det udenlandske CFC-selskab bliver  

 solgt til et selskab eller en person, som ikke i forvejen er en del af den  

 kontrollerende ejerkreds i CFC-selskabet.
 Hvis "Danco 2" - efter "Danco 1's" salg af aktierne i "Danco 2" -  

 afstår alle aktier i "Dutchco" til et koncernselskab, som ikke er  

 omfattet af den kontrollerende ejerkreds, jf. selskabsskattelovens § 32, stk.  

 6, finder selskabsskattelovens § 32, stk. 8, anvendelse.
 Såvel aktierne i "Dutchco" som aktierne i "Subcos", "Holdcos" og  

 "Opcos" må i den forbindelse anses for at være solgt.
 Revisorerne har ønsket forudsat, at "Holdcos" og "Opcos" opfylder  

 betingelsen om lav beskatning.
 Revisorerne har derudover ønsket forudsat, at "Holdcos" og "Opcos"  

 kun opfylder betingelsen om, at mere end 1/3 af selskabernes samlede  

 skattepligtige indkomst udgør CFC-indkomst, hvis der ved denne  

 bedømmelse skal tages hensyn til den fiktive  

 afståelsesbeskatning efter selskabsskattelovens § 32, stk. 8.
 Set i lyset heraf drejer spørgsmål 2d sig derfor om  

 fortolkningen af selskabsskattelovens § 32, stk. 8. Der er efter Styrelsens  

 opfattelse to mulige fortolkninger af bestemmelsen.
 Efter den ene fortolkning finder selskabsskattelovens § 32, stk. 8, kun  

 anvendelse på fiktive avancer, der oppebæres af datterselskaber,  

 der i forvejen i kraft af andre finansielle indtægter opfylder  

 betingelserne for at være inddraget under CFC-beskatning i det  

 pågældende indkomstår, jf. selskabsskattelovens § 32, stk.  

 1, nr. 2.
 Efter den anden fortolkning skal fiktive avancer som omhandlet i  

 selskabsskattelovens § 32, stk. 8, tillige medregnes ved opgørelsen  

 af, om et datterselskab opfylder betingelserne for at være inddraget  

 under CFC-beskatning i det pågældende indkomstår, jf.  

 selskabsskattelovens § 32, stk. 1, nr. 2.
 Efter Styrelsens opfattelse taler en umiddelbar læsning af  

 lovteksten i selskabsskattelovens § 32 mest i retning af, at den  

 første fortolkning er rigtig, således at datterselskaberne i  

 eksemplet ikke ville være omfattet af CFC-beskatning.
Styrelsen finder imidlertid at måtte lægge afgørende  

 vægt på, at bestemmelsen om fiktive avancer, da den blev indsat i  

 selskabsskattelovens § 32 ved lov nr. 1026 af 21. december 1998, havde til  

 formål at inddrage datterselskaber, der kun havde fiktive avancer,  

 under CFC-beskatning i afståelsesåret, jf. det ovenfor s. 6  

 gengivne uddrag af bemærkningerne til lovforslag L 53 1998/99.  

 Styrelsen har tillige lagt vægt på, at det fremgår af  

 bemærkningerne til selskabsskattelovens § 32, jf. § 1, nr. 16, i  

 lovforslag L 99 2001/02, 2. samling, jf.
Folketingstidende 2001/02, 2.  

 samling, Tillæg A, side 2638, at der ikke ved nyaffattelsen af  

 selskabsskattelovens § 32 er tilsigtet nogen ændring i  

 hovedområdet for, hvilke indkomster der skal anses for omfattet af  

 CFC-reglerne.
 Spørgsmål 2d kan derfor besvares med "Ja".
Spørgsmål 3a og 3b - beregningsprincip UK Plc.'s revisorer har opstillet nedenstående eksempel til  

 illustration af forskellen mellem nettometoden og bruttometoden:
Tysk selskab med et krav på euro 1.000 Kr./euro Værdi (euro) Værdi (kr.) Valutakurser på anskaffelsestidspunktet 7,2 1.000 7.200 Valutakurser ved ophør af tvungen sambeskatning 7,4 1.000 7.400 Gevinst ved nettometoden 0 Gevinst ved bruttometoden 200" Udenlandske selskaber, som inddrages i en dansk frivillig sambeskatning  

 efter selskabsskattelovens § 31, skal omregne deres regnskaber til danske  

 kroner på statustidspunktet til valutakursen på dette tidspunkt  

 eller til en gennemsnitskurs (nettometoden). Dette fremgår af pkt. 2.7  

 i TSS-cirkulære 2001-41 (sambeskatningscirkulæret). Reglerne i  

 sambeskatningscirkulæret er fastlagt af Ligningsrådet med hjemmel  

 i selskabsskattelovens § 31, stk. 1.
 Af selskabsskattelovens § 32, stk. 11, fremgår, at  

 Ligningsrådet kan fastsætte bestemmelser om udfærdigelse af  

 regnskab for udenlandske selskaber, der underlægges CFC-beskatning.
Det fremgår af bemærkningerne til § 1, nr. 16, i lovforslag L  

 99 (2001/02, 2. samling), jf.
Folketingstidende 2001/02,2. samling,  

 Tillæg A, side 2640 ad selskabsskattelovens § 32, stk. 11, at  

 Ligningsrådet allerede i dag fastsætter bestemmelser om  

 udfærdigelse af regnskabet, idet reglerne fra den frivillige  

 sambeskatning finder tilsvarende anvendelse.
De gennemførte  

 ændringer i CFC-beskatningen medfører imidlertid en  

 større afhængighed af de udenlandske skatteregler, hvorfor der  

 er brug for særskilte bestemmelser vedrørende regnskaber for  

 CFC-selskaber.
 Ved behandlingen af lovforslag L 99 2001/02, 2. samling, (lov nr. 313 af  

 21. maj 2002), hvorved selskabsskattelovens § 32 fik sin nuværende  

 udformning, blev det i en henvendelse fra revisionsfirmaet Andersen (L99 -  

 bilag 23) anført, at det - for at undgå usikkerhed - burde  

 fremgå af loven, hvilken valutakursomregning, der skulle anvendes.
 Af skatteministerens kommentar til henvendelsen (L 99 - bilag 32)  

 fremgår bl.a. følgende (styrelsens kursivering):
"Efter sambeskatningscirkulæret (senest TSS-cirkulære  

 2001-41), som i øjeblikket gælder for såvel udenlandske  

 selskaber under frivillig sambeskatning som udenlandske selskaber under  

 CFC-beskatning, skal regnskaber for udenlandske selskaber, der er aflagt  

 i fremmed valuta, omregnes på statustidspunktet til kursen på  

 dette tidspunkt eller til en gennemsnitskurs.
Det er den skattepligtige  

 indkomst for det udenlandske selskab - opgjort efter danske regler - der  

 omregnes til danske kroner. (...) Disse regler er fastsat af Ligningsrådet.
Ligningsrådet kan efter det nuværende forslag fastsætte  

 bestemmelser om udfærdigelse af regnskab for udenlandske selskaber.  

 (...) Der er ingen intentioner om at ændre den nuværende  

 retstilstand." Hverken bilag 23 eller bilag 32 er optaget som bilag til Skatteudvalgets  

 betænkning om lovforslag L 99.
 Det er herefter Styrelsens opfattelse, at det er klart forudsat ved  

 vedtagelsen af selskabsskattelovens § 32, stk. 11, at de eksisterende regler  

 om valutakursomregning ved frivillig sambeskatning også skal  

 gælde for selskaber under CFC-beskatning, så længe  

 Ligningsrådet ikke har fastsat andet.
 Spørgsmål 3a kan derfor besvares med "Ja.", hvorefter  

 spørgsmål 3b bortfalder.
 Ligningsrådet har tiltrådt indstillingen.
