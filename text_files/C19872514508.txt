Kundgørelse for Forsvaret B. 24-1987 B E S T E M M E L S E R om aflønning og ansættelsesvilkår m.v. for kontraktansatte officerer i  

  forsvaret.
 I medfør af lov nr. 232 af 26. maj 1982 om forsvarets personel og efter  

 aftale mellem Forsvarsministeriet og Hovedorganisationen af Officerer i  

 Forsvaret (AC) fastsættes følgende bestemmelser for ansættelse og aflønning  

 m.v. af kontraktansatte officerer i forsvaret med undtagelse af  

 kontraktansatte officerer med pilotuddannelse i hæren og flyvevåbnet og  

 kadetter.
 1. kapitel.
 Ansættelse.
 Omfang .
§ 1.  Mellem officerer, der kan omfattes af aftalen,  

 og Forsvarskommandoen kan der i et af Forsvarsministeriet fastsat omfang  

 indgås kontrakt om frivillig tjeneste.
Forsvarskommandoen fastsætter  

 bestemmelser for, hvilke myndigheder der kan antage det i §§ 2 og 3 anførte  

 personel.
Ved ansættelse anvendes den som bilag 1 til denne kundgørelse  

 vedlagte kontraktformular.
Ved ansættelse til frivillig tjeneste bortfalder en eventuel indgået  

 kontrakt om rådighedspligt, jf.
Kundgørelse for Forsvaret B.2-1986.
 Ansættelse.
 § 2.  Ansættelse til korttidstjeneste i forsvaret kan  

 ske i nedennævnte ansættelsesformer:
a.
Ansættelse med afgangsalder senest ved det 35. år (tidsubestemt  

 kontrakt).
b.
Ansættelse for et i kontrakten fastsat tidsrum, dog højst til det 35.  

 år (tidsbestemt kontrakt).
 Stk.2.  Ansættelse i medfør af stk. 1 kan alene finde  

 sted i følgende tilfælde:
 - I indtil 2 år for officerer, der forretter tjeneste ved danske FN-  

 styrker i udlandet eller ved slædepatruljen SIRIUS.
 - I indtil 2 år for officerer, der i fortsættelse af værnepligtstjenesten  

 kan forrette tjeneste af hensyn til den pågældendes uddannelse for at kunne  

 indgå i mobiliseringsstyrken eller indtræde på officersgrunduddannelse.
- Officerer, der ansættes med henblik på gennemgang af en pilotuddannelse  

 i søværnet.
Ansættelsen finder sted efter særlige af Forsvarskommandoen  

 fastsatte bestemmelser.
 Stk.3.  For officerer, der ansættes alene til tjeneste  

 som FN- observatører, kan Forsvarskommandoen fastsætte en højere  

 afgangsalder.
 Stk. 4.  Officerer, der pr. 1. april 1987 var ansat til  

 korttidstjeneste med afgangsalder ved det 32. og 35. år eller for et i  

 kontrakten fastsat tidsrum, fortsætter denne ansættelse uændret.
Langtidstjeneste § 3.  De før den 1. april 1987 indgåede kontrakter om  

  langtidstjeneste med en afgangsalder ved det 52. år eller højere fortsætter  

 uændret.
 Betingelser.
 § 4.  Ansættelse, herunder genansættelse, er betinget  

 af, at den pågældende opfylder de kvalifikations- og helbredsmæssige krav,  

 som stilles for bestridelse af den militære stilling.
 Stk.2.  Ansættelse til frivillig tjeneste kan tidligst  

 ske efter, at den pligtige tjeneste (værnepligtstjenesten) er ophørt.
Område § 5.  De pågældendes ansættelsesområde er  

 Forsvarsministeriet med tilhørende myndigheder og institutioner.
 Prøvetid.
§ 6.  Ved genansættelse kan der fastsættes en prøvetid  

 på indtil 6 måneder.
Hvis omstændighederne taler for det, kan der - indenfor  

 den sidste måned af den aftalte prøvetid - træffes aftale om forlænget  

 prøvetid.
I så fald optages en bestemmelse herom i kontrakten under  

 »Supplerende aftaler«.
Prøvetiden kan dog ikke strække sig ud over  

 påbegyndelsen af en uddannelse i udlandet.
 Stk.2.  Forsættes en ansat efter ansøgning til tjeneste  

 ved et andet værn, fastsættes en prøvetjeneste på mindst 6 måneder og højst 9  

 måneder, inden for hvilken den pågældende har adgang til med 14 dages varsel  

 at blive tilbageført til det hidtidige værn, ligesom vedkommende myndighed  

 med samme varsel kan bestemme, at den pågældende tilbageføres.
 2. kapitel.
 Opsigelse.
 Almindeligt ophør.
§ 7.  Kontraktforholdet (tidsubestemt kontrakt)  

 ophører ved udgangen af den måned, hvori den ansatte opnår den i denne  

 kundgørelse aftalte afgangsalder.
I tilfælde af at den pågældende er ansat  

 for et i kontrakten fastsat tidsrum (tidsbestemt kontrakt), fortsætter  

 kontraktforholdet i overensstemmelse med reglerne for tidsubestemte  

 kontrakter ved udløbet af det tidsrum, såfremt ansættelsesforholdet ikke  

 bringes til ophør af en af parterne, jf. § 8. Tidsbestemte kontrakter, der  

 indgås med henblik på særlig tjeneste, tjeneste i udlandet m.v., og som er af  

 indtil 1 års varighed, ophører dog uden meddelelse til den pågældende ved  

 periodens udløb.
 Stk. 2.  Ved afgang fra tjenesten skal den pågældende  

 have udleveret en afgangsseddel, jf. den som bilag 2 til denne kundgørelse  

 vedlagte formular.
 Opsigelse.
§ 8.  Ved kontraktopsigelse, der skal ske skriftligt,  

 følges de om afskedigelse af ikke-tjenestemandsansat personale fastsatte  

 bestemmelser, jf.
Kundgørelse for Forsvaret B.6-1974 og B.7-1974.
Stk.2.  Tidsbestemte kontrakter, jf. § 2, stk. 1.b., er  

 gensidigt uopsigelige, bortset fra følgende tilfælde a. hvor der foreligger helbredsbetinget tjenstudygtighed hos den ansatte, b. hvor der foreligger misligholdelse af kontraktforholdet fra modpartens  

 side, herunder tilfælde hvor den ansatte gør sig skyldig i handlinger, der er  

 uforenelige med den tillid, som bestridelse af den pågældende militære  

 stilling kræver, c. hvor den pågældende indtræder på officersgrunduddannelse.
 Opsigelsesvarsler.
 § 9.  Ved opsigelse af kontraktforholdet gælder de  

 nedenfor fastsatte varsler.
 Stk.2.  Inden for prøvetiden gælder fra begge sider et  

 opsigelsesvarsel på 14 dage, der senest skal være modtageren i hænde 14 dage  

 før udløbet af prøvetiden.
Stk.3.  Derefter gælder fra begge sider et  

 opsigelsesvarsel på 3 måneder til udgangen af en måned.
Ved opsigelse fra  

 myndighedens side forhøjes opsigelsesvarslet med 1 måned for hver 3.  

 ansættelsesår efter ansættelsen som kontraktansat officer og eventuelt  

 forudgående tjeneste som stampersonel, dog højst til 6 måneder.
Ved opsigelse  

 på grund af tilskadekomst i tjenesten gives et varsel på 6 måneder.
Stk.4.  I tilfælde af grov misligholdelse af  

 kontraktforholdet fra modpartens side kan kontrakten opsiges med øjeblikkelig  

 virkning.
Endvidere kan den ansættende myndighed opsige kontrakten uden  

 varsel, såfremt den ansatte gør sig skyldig i handlinger i eller uden for  

 tjenesten, der er uforenelige med den tillid, som bestridelsen af den  

 pågældendes militære stilling kræver.
 Stk.5.  Har den ansatte inden for de første 2  

 ansættelsesår været fraværende fra tjenesten på grund af sygdom i i alt 120  

 dage inden for et tidsrum af 12 på hinanden følgende måneder, kan kontrakten  

 - såfremt sygdommen ikke er en følge af tilskadekomst i tjenesten - opsiges  

 af myndigheden med 1 måneds varsel til udgangen af en måned.
Opsigelse med forkortet varsel § 10.  Når særlige forhold taler for det, kan  

 kontrakten efter den ansattes ansøgning og efter den ansættende myndigheds  

 bestemmelse bringes til ophør uden eller med forkortet varsel.
Såfremt den  

 ansatte er omfattet af en tjenestepligt, kan kontrakten kun opsiges med  

 Forsvarskommandoens eller Forsvarsministeriets bemyndigelse, jf. § 13, stk.  

 4.
 Stk. 2.  I forbindelse med ansøgningen om  

 kontraktforholdets ophør underskriver den ansatte en erklæring om, at den  

 pågældende er vidende om konsekvenserne ved en opsigelse af kontraktforholdet  

 uden normalt opsigelsesvarsel, jf. bilag 3.
 Midlertidig kontraktophævelse.
§ 11.  Personel, der har indgået kontrakt om  

 langtidstjeneste, kan efter ansøgning til den ansættende myndighed få  

 kontrakten ophævet for en periode af mindst 1 måned og højst 12 måneder.  

 Ansøgninger om midlertidig kontraktophævelse udover 12 måneder fremsendes  

 gennem den ansættende myndighed til Forsvarsministeriet.
Det er en  

 forudsætning for ansøgningens imødekommelse, at der ikke påhviler den  

 pågældende tjenestepligt, jf. § 13. Inden for de 2 første år, efter at der er  

 indgået kontrakt om langtidstjeneste, vil der normalt ikke kunne ske  

 midlertidig kontraktophævelse.
 Suspension.
 § 12.  Kontraktansatte officerer kan suspenderes eller  

 midlertidigt overføres til andet arbejde efter de i tjenestemandslovens §§ 19  

 - 24 gældende bestemmelser.
 Stk.2.  De nærmere retningslinier for suspension  

 fastsættes af Forsvarskommandoen efter forhandling med de berørte  

 organisationer.
 3. Kapitel.
 Tjenestepligt.
Tjenestepligt § 13.  Inden optagelse på reserveofficersskole eller  

 -kursus underskriver den pågældende en tjenestepligtserklæring, hvor han  

 forpligter sig til at forrette tjeneste i 3 måneder efter bestået  

 afgangsprøve fra skolen eller kurset.
Denne bestemmelse omfatter ikke  

 personel, der gennemgår en uddannelse til officer af reserven som et led i  

 tjenesteomgangen for personel til pligtig tjeneste.
I særlige tilfælde kan  

 Forsvarsministeriet tillade, at bestemmelsen fraviges.
Stk. 2.  Forsvarskommandoen kan for særlige uddannelser  

 (herunder kurser i udlandet m.v.) efter forhandling med Hovedorganisationen  

 af Officerer i Forsvaret (AC) fastsætte bestemmelser om tjenestepligt efter  

 uddannelsens afslutning.
Der afgives tjenestepligtserklæringer efter de  

 herfor fastsatte bestemmelser.
 Stk.3.  Ved ansættelse af kvindeligt personel kan der  

 efter Forsvarskommandoens nærmere bestemmelse foretages følgende tilføjelse i  

 kontrakten under »Eventuelle yderligere bestemmelser«:
»Efter kontraktperiodens udløb er den ansatte dog fortsat forpligtet  

 til at forrette tjeneste i det militære forsvar ved forøgelse af forsvarets  

 fredsstyrke i tilfælde af krig eller under andre ekstraordinære  

 forhold.« og/eller:
»Efter kontraktperiodens udløb er den ansatte i fredstid forpligtet  

 til at deltage i mønstringer og efteruddannelser.« Stk. 4.  Tjenestepligtsperioden kan nedsættes eller helt  

 bortfalde efter de for militære tjenestemænd gældende bestemmelser.
 4. Kapitel.
 Civiluddannelse.
§ 14.  Kontraktansatte officerer, der er ansat til  

 korttidstjeneste, og som har forrettet 10 års frivillig tjeneste, kan  

 tilbydes indtil 12 ugers civiluddannelse efter de i Kundgørelse for Forsvaret  

 B.10-1987, kapitel 5, fastsatte principper.
Undtaget fra ordningen vil dog  

 være kontraktansatte officerer, der i forsvaret har modtaget pilot-, edb-  

 eller anden civil kompetencegivende uddannelse.
De nærmere regler fastsættes  

 af Forsvarskommandoen efter forhandling med de berørte organisationer.
 5. Kapitel.
 Særlige bestemmelser .
 Uddannelse m.v.
 § 15.  De ansatte kan under henvisning til de  

 fastlagte tjenesteplaner på sammenlignelige vilkår med øvrige personelgrupper  

 gennemgå de efter- og videreuddannelser, der er nødvendige for avancement og  

 hermed overtagelsen af mere krævende stillinger.
 Det skal tilstræbes, at den enkeltes tjeneste tilrettelægges således, at  

 den indledende periode fortrinsvis finder sted ved tjeneste i operative  

 enheder og således, at efter- og videreuddannelser bliver givet efter  

 egnethed og i et omfang, der tilpasses forsvarets aktuelle behov samt  

 tidsmæssigt placeres i overensstemmelse hermed.
 Udnævnelse m. v .
 § 16.  Kontraktansatte officerer kan under hensyntagen  

 til egnethed og forsvarets behov udnævnes til højere grad.
 Beredskabsforhold.
 § 17.  Såfremt beredskabsmæssige hensyn gør det  

 påkrævet, kan bestemmelserne i denne kundgørelse fraviges efter  

 Forsvarsministeriets bestemmelse.
 Sygemeldinger, barselsorlov, adoptionsorlov m.v.
§ 18.  Personellet har pligt til uden for bopælen at  

 lade sig undersøge af tjenestestedets læge eller efter henvisning fra denne  

 samt til efter de i Kundgørelse for Forsvaret B.29-1973 fastsatte regler at  

 indsende sygemeldinger, lægeerklæringer m.v.
Ved fravær fra tjenesten i  

 anledning af svangerskab og fødsel følges bestemmelserne i Kundgørelse for  

 Forsvaret B.9-1978, B.20-1984 og B.4-1987.
 6. Kapitel.
 Lønforhold.
 Generelt.
 § 19.  Under gennemgang af uddannelse som elev eller  

 kadet på forsvarets skoler, studenterkursus og tilsvarende eller andre skoler  

 og kursus er kontraktansatte officerer omfattet af gældende bestemmelser for  

 de områder, hvor der med statstjenestemændenes organisationer er indgået  

 særlige aftaler herfor.
Stk.2.  De i nærværende bestemmelser omhandlede  

 lønninger m.v. kan ikke oppebæres sammen med pension fra staten.
Eventuel  

 pension vil være at fratrække i lønningen.
 Stk. 3.  De nedenfor omhandlede lønninger og tillæg m.v.  

 optages i Kundgørelse for Forsvaret A.
 Aflønning.
§ 20.  Kontraktansatte officerer ydes efter den  

 pligtige tjenestes (værnepligtstjenestens) ophør løn m.v. efter de i lov om  

 tjenestemandsstillinger i staten, folkeskolen og folkekirken fastsatte  

 regler, jf.
Kundgørelse for Forsvaret B.11-1970, pkt. 2. efter følgende  

 nuværende skalatrin:
 Personel under 21 år (fra 1. april 1988 20 år) lønramme 5, 2.trin.
 Personel over 21 år (fra 1. april 1988 20 år) lønramme 6, 1. trin.
 Efter at have oppebåret løn i 2 år efter lønramme 6, 1. trin henføres de  

 pågældende til aflønning efter lønrammerne 9, 17, 21 og 24. Oprykning til  

 lønramme 17 henholdsvis lønramme 21/24 finder sted, når de pågældende i 2 år  

 har oppebåret slutløn i den lavere lønramme, og deres tjenstlige forhold i  

 enhver henseende har været tilfredsstillende.
Stk. 2.  Officerer i søværnet med styrmands- og  

 skibsføreruddannelse eller maskinmesteruddannelse henføres efter den pligtige  

 tjenestes (værnepligtstjenestens) ophør til lønrammerne 17 og 21/24.  

 Oprykning til lønramme 21/24 finder sted, når de pågældende i 2 år har  

 oppebåret slutløn i den lavere lønramme, og deres tjeneste i enhver henseende  

 har været tilfredsstillende.
Oprykning til lønramme 21/24 kan dog kun finde  

 sted, såfremt de pågældende har bestået skibsførereksamen eller udvidet  

 maskinmestereksamen.
 Stk.3.  De ved tidligere aftaler aftalte individuelle  

 oprykninger vil fortsat være gældende.
 Stk.4.  Ved ansættelse som major/orlogskaptajn henføres  

 de pågældende til lønrammerne 29/31. Oprykning til lønramme 31 finder sted,  

 når de pågældende i 2 år har oppebåret slutløn i lønramme 29.
 Stk.5.  Ved ansættelse som  

 oberstløjtnant/kommandørkaptajn henføres de pågældende til aflønning efter  

 lønramme 35.
 Stk.6.  Ved ansættelse som orlogskaptajn eller  

 kommandørkaptajn i søværnet er det en forudsætning for ansættelsen, at de  

 pågældende samtidig besætter en af de stillinger, der er anført i  

 »oversigt over klassificering af stillinger, der bestrides af  

 kontraktansatte officerer i søværnet med styrmands- og skibsføreruddannelse  

 eller maskinmesteruddannelse«.
 Stk.7.  Et antal majorer/orlogskaptajner vil efter  

 Forsvarsministeriets nærmere bestemmelser kunne henføres til aflønning efter  

 lønramme 33.
 7. Kapitel.
 Pensions- og bonusforhold.
 Langtidstjeneste.
§ 21.  Ansættelse til langtidstjeneste er enten med  

 adgang til pension efter lov om pensionering af civilt personel m.v. i  

 forsvaret, jf.
Kundgørelse for Forsvaret B.13-1970 og B.1-1973, eller med  

 adgang til kapitalpension, jf. § 22.
 § 22.  Som bidrag til en godkendt forsikringsmæssig  

 pensionsordning eller opsparing i pensionsøjemed med supplerende  

 forsikringsdækning, jf. lovbekendtgørelse nr. 436 af 25. juni 1986 om  

 beskatning af pensionsordninger m.v., betaler staten 10 pct. af den til  

 enhver tid beregnede pensionsgivende løn, excl. tillæg, for kontraktansatte  

 officerer til langtidstjeneste, der ikke er omfattet af adgang til pension  

 efter lov om pensionering af civilt personel m.v. i forsvaret, jf. § 21.
Stk.2.  Eventuelle personlige tillæg, midlertidig højere  

 aflønning samt særlige tillæg medtages ikke ved beregningen af bidraget.
I  

 den kontraktansattes løn tilbageholdes et beløb på mindst 2 pct. af de samme  

 løndele.
Stk.3.  Der kan træffes aftale om tilbageholdelse af et  

 højere pensionsbidrag.
Ifølge ovennævnte lov kan der for et indkomstår i alt  

 højst anvendes 15 pct. (for medarbejdere, der er fyldt 45 år ved årets  

 begyndelse dog 20 pct.) af den samlede årlige lønindtægt samt bidrag til  

 kapitalpension i pensionsøjemed.
Stk.4.  Den supplerende forsikringsdækning i tilslutning  

 til opsparing i pensionsøjemed skal omfatte en livsforsikringsdækning på  

 mindst 410.000 kr. (grundbeløb 100.000 kr. - niveau 1967) og en  

 erhvervsudygtighedsforsikringsdækning på mindst 41.000 kr. (grundbeløb 10.000  

 kr. - niveau 1967) årlig.
Disse forsikringer tegnes af de respektive  

 foreninger i et under Forsikringsrådets tilsyn stående forsikringsselskab.  

 Genparter af de indgåede forsikringsaftaler tilsendes Forsvarsministeriet.  

 Forsikringerne skal være tegnet og gældende for den enkelte fra  

 ansættelsestidspunktet.
 Stk. 5.  For personel ansat inden den 1. april 1972, som  

 ikke er overgået til kapitalpensionsfonden/investeringsforeningen og den  

 dertil knyttede forsikringsdækning, gælder alene de i henhold til de  

 individuelt godkendte overenskomster fastsatte forsikringsbetingelser.
Stk.6.  Frigivelse af de opsparede midler i medfør af  

 stk. 1 kan alene finde sted, når de i overenskomsten fastsatte betingelser er  

 opfyldt eller for hjemsendt personel med Forsvarskommandoens bemyndigelse i  

 helt særlige tilfælde.
Overførelse til anden pensionsordning o.lign. kan for  

 hjemsendt personel, der er afgået inden den pligtige afgangsalder, finde sted  

 i forbindelse med hjemsendelse.
Stk.7.  Ved overgang til en tjenestemandsstilling eller  

 til en af lov om pensionering af civilt personel m.v. i forsvaret omfattet  

 stilling vil der efter omstændighederne være mulighed for at få  

 ansættelsestiden i en af kapitalpensionsordningen omfattet stilling medregnet  

 i pensionsalderen, mod at der til statskassen sker overførsel af  

 udtrædelsesgodtgørelsen fra kapitalpensionsordningen.
Ansøgning herom  

 indsendes til Forsvarsministeriet, der forelægger sagen for  

 Finansministeriet.
 Stk. 8.  For personel, der forbliver ansat som  

 kontraktansatte officerer, men hvor ansættelsesformen ændres således, at de  

 pågældende omfattes af tjenestemandspensionsloven eller af lov om  

 pensionering af civilt personel m.v. i forsvaret, kan det stilles som en  

 betingelse, at ansættelsestiden medregnes i pensionsalderen mod, at der til  

 statskassen sker overførsel af en udtrædelsesgodtgørelse fra  

 kapitalpensionsordningen.
 Bonus.
§ 23.  Til kontraktansatte officerer, der ikke er  

 omfattet af en pensionsordning, jf. §§ 21 og 22, ydes fra det tidspunkt, hvor  

 den ansatte, regnet fra mødet ved forsvaret, har forrettet tjeneste i et  

 tidsrum svarende til den for personel af reserven af det pågældende  

 indkaldelseshold fastsatte pligtige tjeneste (værnepligtstjeneste), bonus med  

 et beløb svarende til 10 pct. af den til enhver tid fastsatte  

 bonusberettigende løn.
Eventuelle personlige tillæg samt midlertidig højere  

 aflønning medtages ikke ved beregningen.
Stk. 2.  Bonus i henhold til stk. 1 indtjenes og  

 beregnes månedsvis.
De indtjente beløb opgøres og overføres ved hver  

 kalendermåneds udgang til en af den antagne oprettet spærret konto i bank,  

 sparekasse eller andet af Forsvarsministeriet godkendt forvaltningsorgan.
For de kontraktansatte officerer, der har oprettet bonuskonto efter den  

 31. august 1979, opgøres og overføres nævnte bonus ved hver kalendermåneds  

 udgang til Centralforeningen for Stampersonels Bonusfond.
For personel, der  

 pr. 31. august 1979 havde oprettet bonuskonto i et af Forsvarsministeriet  

 godkendt forvaltningsinstitut eller en spærret konto i bank eller sparekasse,  

 opgøres og overføres nævnte bonus på tilsvarende vis til vedkommende  

 forvaltningsinstitut eller bank/sparekasse.
Stk. 3.  Bonus vil først kunne frigives ved endelig  

 hjemsendelse fra forsvaret eller ved overgang til en aflønning, der ikke  

 giver adgang til bonus.
Den lønanvisende myndighed giver bonusfonden eller  

 det pengeinstitut, hvortil bonus sidst er overført, skriftlig meddelelse om  

 beløbenes frigivelse.
Såfremt den kontraktansatte ved hjemsendelsen har  

 indestående på andre spærrede konti, frigiver myndigheden disse efter  

 anmodning fra den ansatte.
 Stk.4.  Efter den enkeltes anmodning til vedkommende  

 forvaltningsorgan/pengeinstitut kan der med henblik på betaling af skat  

 årligt frigives et beløb på indtil halvdelen af det tilskrevne rentebeløb for  

 indestående bonus over 10.000 kr.
 Særlige beløb.
 § 24.  I tilfælde, hvor det i §§ 21 og 22 omhandlede  

 personel omkommer i tjenesten eller afgår ved døden som følge af  

 tilskadekomst i tjenesten, ydes der den afdødes ægtefælle et særligt beløb på  

 20.000 kr.
Stk.2.  Et tilsvarende beløb ydes til hver af den  

 afdødes efterladte børn, der ikke er fyldt 18 år, dog således at det  

 udbetalte beløb ikke kan overstige 80.000 kr.
Som børn henregnes såvel  

 adoptivbørn som stedbørn, der er medtaget til forsørgelse i det fælles hjem.
Stk. 3.  Såfremt der foruden ægtefælle efterlades  

 fællesbørn eller børn af den efterladte ægtefælle, udbetales det disse  

 tilkommende beløb til den efterladte ægtefælle.
I andre tilfælde indsættes  

 det i en godkendt forvaltningsafdeling eller i Familieretsdirektoratet, jf.  

 Justitsministeriets bestemmelser herom.
§ 25.  I tilfælde, hvor det i §§ 21 - 22 omhandlede  

 personel afskediges som følge af en ved tilskadekomst i tjenesten pådraget  

 invaliditet, ydes der den kontraktansatte et særligt beløb, der ved 100 pct.  

 invaliditet andrager 80.000 kr.
Ved lavere invaliditet nedsættes beløbet  

 tilsvarende.
 § 26.  Indstilling om ydelser af de i §§ 24 - 25  

 anførte særlige beløb fremsendes til Forsvarskommandoen.
 § 27.  Udover de i §§ 22 - 25 nævnte pensioner, bonus  

 og særlige beløb ydes ikke pension eller understøttelse fra staten, jf. dog  

 bestemmelsen om efterindtægt.
 8. Kapitel.
 Beregning og udbetaling af lønnen .
 § 28.  Oprykning til aflønning efter et højere løntrin  

 inden for den pågældende lønramme finder sted efter 2 års aflønning på samme  

 løntrin.
Stk.2.  Som lønanciennitet medregnes al tjeneste som  

 kontraktansat officer efter den pligtige tjenestes (værnepligtstjenestens)  

 ophør.
Kun hele måneder medregnes som lønanciennitet.
 Når antagelse/oprykning finder sted efter den 1. i en måned, regnes  

 lønancienniteten fra begyndelsen af den følgende måned.
 Stk.3.  Ved genansættelse eller ved genoptagelse af  

 tjeneste efter midlertidig kontraktophævelse indplaceres den antagne på det  

 løntrin og med den lønanciennitet, den pågældende havde forud for  

 hjemsendelsen/påbegyndelsen af den midlertidige kontraktophævelse.
Stk. 4.  Ved ansættelse, overgang eller oprykning på et  

 andet tidspunkt end den 1. i en måned, vil lønnen for vedkommende måned være  

 at beregne i forhold til den pågældende måneds faktiske antal dage.
På  

 tilsvarende måde forholdes ved midlertidig kontraktophævelse, hjemsendelse  

 (afskedigelse) samt til en eventuel overgang til en stilling i forsvaret med  

 en anden aflønningsform.
Stk. 5.  Lønnen beregnes månedsvis bagud, og den  

 forfalder til udbetaling den sidste søgnedag i måneden.
Udbetaling finder dog  

 normalt sted 6 hverdage før den anførte forfaldsdag.
 Stk.6.  Kontraktansatte officerer, der som følge af  

 ansættelse før 1. juli 1969 eller i henhold til tidligere regler, er overgået  

 til udbetaling af løn månedsvis forud, bevarer den månedsvise forudaflønning.
 Stk. 7.  I følgende tilfælde bibeholdes lønnen under  

 fravær fra tjenesten:
- fravær i anledning af sygdom, svangerskab og fødsel efter de herfor  

 fastsatte bestemmelser, - fravær i anledning af tjenestefrihed, i hvilke tilfælde de for statens  

 tjenestemænd gældende regler finder tilsvarende anvendelse, - fravær i anledning af varetægtsfængsling eller afsoning af en straf i  

 sager, der behandles som militære straffesager.
 9. Kapitel.
 Arbejdstid, særlige ydelser og vederlag for overarbejde m.v.
 § 29.  For det af disse bestemmelser omfattede  

 personel er der ikke fastsat nogen højeste arbejdstid.
 § 30.  Som vederlag for arbejdsydelser, ulemper m. m.,  

 der ikke dækkes af lønnen, ydes der til kontraktansatte officerer i  

 lønrammerne 5, 6, 9-24, 29-31 og 33 militærtillæg, døgntillæg og søtillæg  

 efter de for øvrige militære tjenestemænd, der oppebærer nævnte tillæg,  

 gældende regler.
 Stk.2.  Herudover vil kontraktansatte officerer være  

 omfattet af følgende tillægsordninger m.v.:
- Natpengeordningen - Lørdag- og søndagsgodtgørelsesordningen - Tilkaldevagtordningen - Fridage optjent under tjeneste til søs - Flyvetiilæg - Minerydnings- /ammunitionstillægsordningen - Dykkertillægsordningen - EDB-tillægsordningen - Miljøtillægsordningen - Færøtillægsordningen - Cypernydelsesordningen - Flyttegodtgørelsesordningen.
 De aktuelle satser optages i Kundgørelse for Forsvaret A.
 Stk.3.  Kontraktansatte officerer, der forretter  

 tjeneste som pilot i søværnets flyvetjeneste, er omfattet af bestemmelserne i  

 Kundgørelse for Forsvaret B.21-1979, for så vidt angår 1. kapitel, 2. kapitel  

 og 4. kapitel, pkt. 3.C.(2).
 Herudover ydes efter 6 års operativ tjeneste et særligt pilottillæg på  

 3.000 kr. pr. måned til kontraktansatte officerer i søværnet, der besætter en  

 operativ bemandingspost og virker som pilot ved Søværnets Flyvetjeneste.  

 Nævnte tillæg vil kunne bibeholdes under gennemgang af  

 officersgrunduddannelse under forudsætning af, at de pågældende umiddelbart  

 efter gennemgangen skal anvendes som pilot.
§ 31.  Kontraktansatte officerer oppebærer time- og  

 dagpenge, befordringsgodtgørelse m.v. efter de for tjenestemænd m.v. gældende  

 regler, jf.
Kundgørelse for Forsvaret B.17-1979, B.18-1979 og B.19- 1979.
 § 32.  De i §§ 30 og 31 nævnte ydelser m.v. reguleres  

 efter de for tjenestemænd m.v. gældende regler, medmindre andet er anført.
 10. Kapitel.
 Ikrafttrædelsesbestemmelser.
 § 33.  Bestemmelserne træder i kraft den 1. april  

 1987.
 § 34.  Kundgørelse for Forsvaret B.14-1985, B.18-1985  

 og B.13-1986 udgår.
 FMN 6.kt.87-5621-3.
 P.M.V.
 E.B.
 Ole Buch.
 Bilag 1 til KFF B.24-1987.
