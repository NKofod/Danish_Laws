Betænkning afgivet af Udvalget for  

 Fødevarer, Landbrug og Fiskeri den 17. april 2002 Betænkning over Forslag til folketingsbeslutning om  

 opretholdelse af børnekostpuljen [af Ritt Bjerregaard (S) m.fl.] 1. Udvalgsarbejdet Beslutningsforslaget blev fremsat den 15. januar 2002 og  

 var til 1. behandling den 5. februar 2002. Beslutningsforslaget blev efter 1.  

 behandling henvist til behandling i Udvalget for Fødevarer, Landbrug  

 og Fiskeri.
Møder Udvalget har behandlet beslutningsforslaget i 3  

 møder.
Spørgsmål Udvalget har stillet 8 spørgsmål til  

 fødevareministeren til skriftlig besvarelse, som denne har besvaret. 3  

 af udvalgets spørgsmål til fødevareministeren og dennes  

 svar herpå er optrykt som bilag 2 til betænkningen.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 beslutningsforslaget til forkastelse.
Venstres, Dansk Folkepartis og Det Konservative  

 Folkepartis medlemmer af udvalget finder, at ernæringsrigtig mad til  

 børn og unge er en relevant problematik, men partierne ønsker  

 med denne afvisning bl.a. at understrege, at børns ernæring i  

 første omgang er forældrenes ansvar.
I hjemmene eller via  

 skolebestyrelserne er der god mulighed for at påvirke børnenes  

 daglige ernæring og oprette egentlige bespisningsordninger, som det  

 f.eks. er tilfældet i Århus Kommune.
 Med hensyn til den hidtidige håndtering af  

 børnekostpuljens skattefinansierede midler skal V, DF og KF udtrykke  

 ærgrelse over, at første runde i projektudvælgelsen  

 måtte foregå ved simpel lodtrækning.
 Et mindretal i udvalget (S, SF, RV og EL)  

 indstiller beslutningsforslaget til vedtagelse uændret.
Socialdemokratiets og Socialistisk Folkepartis medlemmer  

 af udvalget beklager meget, at fødevareministeren ikke er indstillet  

 på at opretholde børnekostpuljen.
Ministeren ønsker i  

 stedet at etablere et rejsehold på ca. 8 skolemadseksperter samt en ny  

 hjemmeside under Fødevaredirektoratet.
Det har ikke i udvalgsarbejdet været muligt at  

 få oplyst, hvordan et ekspertbesøg rent faktisk munder ud i en  

 madordning, men ifølge dagspressen mener ministeren, at  

 Økonomaforeningen og Dansk Familielandbrug vil være gode at  

 trække på.
Derudover skal kommunerne selv finde nogle folk  

 udefra, f.eks. langtidsledige eller andre, som kan stå for selve  

 maden.
I et indlæg i Frederiksborg Amts Avis skriver  

 fødevareministeren, at regeringen vægter folkesundheden langt  

 højere end den tidligere S-RV-regering.
Hvis nogen er i tvivl om det,  

 skriver ministeren, så tag bare at kigge i regeringsprogrammet.
Regeringen vil indføre to måneders  

 behandlingsgaranti.
Det betyder, at ingen patient skal stå  

 længere end to måneder på en venteliste.
Farvel til  

 ventelister og goddag til folkesundhed, så det batter.
Magen til  

 sludder skal man lede længe efter.
 Børnekostpuljen blev skabt for at stimulere  

 ernæringsrigtig og økologisk mad på skoler og i  

 daginstitutioner, således at der kunne skabes bedre vilkår for  

 børns mad og måltider i skoler og daginstitutioner, der derved  

 kunne fremme sunde kostvaner.
Undersøgelser viser, at antallet af ekstremt  

 overvægtige unge i 16-24 års alderen nærmest er  

 eksploderet.
Tal fra Statens Institut for Folkesundhed viser, at siden 1987  

 er der blevet knap en halv million flere overvægtige.
Tallene  

 dokumenterer med al tydelighed, at der skal gøres mere for at fremme  

 fedtfattig kost.
Overvægt er jo ikke kun et problem for den enkelte,  

 men koster også samfundet store beløb, fordi mange  

 overvægtige udvikler sukkersyge og hjertekarsygdomme.
Overvægt  

 har en markant social slagside, og undersøgelser viser, at den fedme,  

 man tilegner sig som barn og ung, er svær at slippe af med senere i  

 livet.
Derved er børnekostpuljen en stor fordel for alle  

 og også for samfundsøkonomien.
Børnekostpuljen har  

 været en succes, det kan der ikke herske tvivl om, men regeringens  

 initiativer til løsning af et stort samfundsproblem kan med  

 nedlæggelse af børnekostpuljen ikke betragtes som en succes.
S og SF vil endnu en gang opfordre regeringen til at  

 tænke sig godt om.
Vi har ikke brug for færre initiativer  

 på børnekostområdet.
Vi har derimod brug for flere.
Det Radikale Venstres medlem af udvalget finder, at de  

 danske madvaner stadig er præget af for meget fed mad og for uvarieret  

 kost.
Undersøgelse efter undersøgelse påviser i disse  

 måneder, at det årligt koster samfundet milliarder af kroner, at  

 danskerne spiser usundt   for ikke at tale om omkostningerne for det enkelte  

 menneske.
Ydermere har fedme og dårlig ernæring social slagside.  

 Det er oftest de dårligst bemidlede, der rammes, hvilket indikerer, at  

 dårlig mad også handler om sociale problemer og om at vokse op i  

 et belastet miljø.
For alle disse forhold gælder, at der er brug for en  

 bred forebyggende indsats, og for, at denne indsats sker fra samfundets side  

 og starter tidligt i børnenes liv.
De tre ordninger, som regeringen nu  

 ønsker at nedlægge, har alle haft dette perspektiv, og de er  

 alle kendetegnede ved, at man ved at investere et millionbeløb kan  

 spare et milliardbeløb.
Under alle omstændigheder har de sidste  

 ti års udvikling vist, at vi ikke bare kan lade stå til og tro,  

 at den gode udvikling kommer af sig selv.
Derfor håber Det Radikale  

 Venstre, at regeringen og/eller dele af dens parlamentariske grundlag vil  

 besinde sig og være parate til at støtte de ordninger, der  

 omhandles i beslutningsforslagene nr.
B 51-B 53   eller andre initiativer  

 så vi sikrer en bæredygtig og socialt afbalanceret udvikling i  

 den danske madkultur.
Enhedslistens medlem af udvalget bemærker, at da  

 Enhedslistens daværende finanslovs- og sundhedsordfører under  

 forhandlingerne om finansloven for 2001 foreslog en børnekostpulje,  

 der skulle finansiere forsøg med bespisning med økologisk mad i  

 folkeskolen og i børnehaver, var det, fordi mange af folkesygdommene  

 her i landet er betingede af forkert ernæring.
Ideen om en pulje penge  

 til mad i skoler og børnehaver udsprang på sin vis af det  

 faktum, at vore madvaner grundlægges i barndommen, og det er derfor  

 væsentligt, at samfundet sætter ind på dette tidspunkt,  

 hvis vi vil ændre på dårlige madvaner.
Samtidig har det  

 vist sig uendeligt svært trods mange kampagner at ændre på  

 voksne menneskers spisevaner.
De mange efterretninger fra skolerne om, at en stor gruppe  

 børn ikke har madpakke med i skole, og at de, der i stedet har penge  

 med, ofte køber underlødig mad i spisefrikvarteret, bør  

 få alarmerne til at blinke.
Den mad, man spiser, er et frit individuelt  

 valg, og det vil vi i Enhedslisten ikke forsøge at forbyde.  

 Børn skal stadig have ret til at foretage nogle helt horrible  

 fødevarevalg, men i modsætning til regeringen vil vi gerne  

 sørge for, at børnene får et konkret tilbud om noget  

 andet og bedre.
 Det er nødvendigt, når folkesygdomme som  

 hjertekarsygdomme, sukkersyge, allergi og fedme skal angribes, at sikre, at  

 børn møder sund mad i barndommen, så de får  

 muligheden for at lære at kunne lide den.
 Derfor støtter Enhedslisten dette  

 beslutningsforslag om opretholdelse af børnekostpuljen.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  Ole M.
Nielsen (KRF)  

  Erik Mortensen (S)  Henrik Dam Kristensen (S)  

 Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 52 Bilagsnr.
Titel 1 Meddelelse om tidsplan for udvalgets behandling af beslutningsforslaget 2 Spm. 1, om ministeren vil oplyse, i hvilke kommuner der p.t. er ordninger,  

 som er iværksat under børnekostpuljen, til  

 fødevareministeren Spm. 2 om, hvordan disse ordninger fortsætter, til  

 fødevareministeren Spm. 3 om, hvilke kommuner der selv har etableret en madordning, til  

 fødevareministeren Spm. 4 om en vurdering af de indkomne ansøgninger opdelt på  

 første og anden ansøgningsrunde, til fødevareministeren Spm. 5 om, hvordan ministeren vil sikre, at den viden og erfaring, som  

 bliver opbygget i de bevilgede projekter, formidles videre, til  

 fødevareministeren 3 Svar på spm. 1, om ministeren vil oplyse, i hvilke kommuner der p.t.  

 er ordninger, som er iværksat under børnekostpuljen, fra  

 fødevareministeren Svar på spm. 2 om, hvordan disse ordninger fortsætter, fra  

 fødevareministeren Svar på spm. 3 om, hvilke kommuner der selv har etableret en  

 madordning, fra fødevareministeren Svar på spm. 4 om en vurdering af de indkomne ansøgninger  

 opdelt på første og anden ansøgningsrunde, fra  

 fødevareministeren Svar på spm. 5 om, hvordan ministeren vil sikre, at den viden og  

 erfaring, som bliver opbygget i de bevilgede projekter, formidles videre, fra  

 fødevareministeren 4 Spm. 6 om opfølgning på spørgsmål 4  

 vedrørende, hvilket arbejde der er gjort i ministeriet med  

 ansøgningerne, til fødevareministeren Spm. 7 om, hvilke typer ansøgninger der var tale om, til  

 fødevareministeren Spm. 8, om der var ansøgere, der allerede var blevet kontaktet, til  

 fødevareministeren 5 Svar på spm. 6 om opfølgning på spørgsmål  

 4 vedrørende, hvilket arbejde der er gjort i ministeriet med  

 ansøgningerne, fra fødevareministeren Svar på spm. 7 om, hvilke typer ansøgninger der var tale om,  

 fra fødevareministeren Svar på spm. 8, om der var ansøgere, der allerede var blevet  

 kontaktet, fra fødevareministeren 6 1. udkast til betænkning 7 2. udkast til betænkning Bilag 2 Nogle af udvalgets spørgsmål og  

 fødevareministerens svar herpå Spørgsmålene og ministerens svar er optrykt  

 efter ønske fra S.
 Spørgsmål 6:
Ministeren oplyser i sit svar på  

 spørgsmål 4, jf.
L 151   bilag 3, at der til pulje I og III  

 indkom 168 ansøgninger, og at deadline var den 15. september 2001.  

 Hvilket arbejde er der gjort i ministeriet med disse ansøgninger? Svar:
Sekretariatet for Børnekostpuljen modtog ultimo  

 september 2001 fra Sundhedsstyrelsen 101 ansøgninger om tilskud til  

 kommunale projekter (pulje I) og 65 ansøgninger om tilskud til  

 såkaldte støtteaktiviteter (pulje III). Der var i alt  

 ansøgt om ca. 365 mio. kr., hvilket var godt 10 gange mere end den  

 samlede tilsagnsramme for pulje I og III på 37 mio. kr.
En stram og  

 systematisk prioritering af ansøgningerne har derfor været  

 nødvendig.
Styregruppen for Børnekostpuljen fastlagde på  

 sit 1. møde den 20. november 2001 kriterierne for sekretariatets  

 prioritering af ansøgningerne.
Fastlæggelse af  

 udvælgelseskriterierne skete på grundlag af Sundhedsstyrelsens  

 vejledning til Børnekostpuljen af maj 2001 og notat fra sekretariatet  

 af 14. november 2001 om principper for udvælgelse af pulje I og III.
Sekretariatet gennemgik herefter samtlige  

 ansøgninger til pulje I og III.
Sekretariatet udarbejdede til hver  

 enkelt ansøgning et skriftligt resumé, og hver enkelt  

 ansøgning blev nærlæst af mindst to personer.
Hver  

 ansøgning blev vurderet enkeltvis og konkret i forhold til de  

 fastlagte udvælgelseskriterier.
Ansøgningerne blev herefter  

 kategoriseret efter projekttype, og der blev inden for hver enkelt  

 projektkategori foretaget en prioritering af ansøgningerne på  

 grundlag af en kvalitativ helhedsvurdering.
Styregruppen præciserede på sit 2. møde  

 den 6. december 2001 principperne for den endelige prioritering og gav dermed  

 sekretariatet en ramme at arbejde videre med i prioriteringen af  

 ansøgningerne.
Sekretariatet udvalgte herefter en finalerunde på  

 10 projekter i pulje I, som man forventede ville kunne modtage endeligt  

 tilsagn om tilskud.
Sekretariatets forslag til endelig prioritering af  

 ansøgningerne blev herefter sendt i skriftlig høring i  

 styregruppen, som inden jul afgav sine bemærkninger.
Da Finansministeriet den 12. december 2001 meddelte stop  

 for statslige udgifter, satte sekretariatet den endelige afgørelse om  

 tilsagn i bero.
De 10 finaleprojekter i pulje I blev den 19. december 2001  

 skriftligt orienteret om, at den endelige afgørelse af deres  

 ansøgning først kunne træffes efter vedtagelse af  

 finansloven for 2002.
De øvrige 90 ansøgere fra pulje I fik den  

 19. december 2001 afslag på deres ansøgning.
Afslagene var  

 ledsaget af en udførlig redegørelse for sekretariatets  

 afgørelse.
 Samtlige ansøgere fra pulje III fik den 19.  

 december 2001 at vide, at Direktoratet for FødevareErhverv  

 først kunne træffe endelig afgørelse om tilsagn,  

 når finansloven for 2002 var vedtaget, og når der var klarhed om  

 pulje III s forhold til EU s regler for statsstøtte.
 Efter vedtagelsen af finansloven for 2002 har  

 ansøgerne modtaget afslag.
 Spørgsmål 7:
Hvilke typer ansøgninger var der tale om? Svar:
 Sekretariatet for Børnekostpuljen har  

 gennemgået samtlige indkomne ansøgninger til pulje I og pulje  

 III.
Ansøgningerne dækker et bredt spektrum af  

 målgrupper, problemstillinger, løsningsmuligheder m.m.
For at  

 kunne foretage en systematisk udvælgelse af ansøgninger har  

 sekretariatet opstillet nogle kategorier, som hver ansøgning er blevet  

 placeret i.
Kategorierne afspejler de projekttyper, der var  

 repræsenteret i den samlede ansøgningsmængde:
 Pulje I:
Mad udefra   ren bespisning: 17 ansøgninger Mad udefra   inddragelse: 9 ansøgninger Mad udefra   undervisning: 25 ansøgninger Mad indefra   ren bespisning: 5 ansøgninger Mad indefra   inddragelse: 7 ansøgninger Mad indefra   undervisning: 4 ansøgninger Konsulenter m.m.: 18 ansøgninger Diverse: 16 ansøgninger Pulje III:
Børnenes madklub: 3 ansøgninger Overvægtige: 11 ansøgninger Kogebog: 9 ansøgninger Dagplejere: 4 ansøgninger Undersøgelser: 3 ansøgninger Kurser, materiale m.m.: 12 ansøgninger Formidling af viden: 8 ansøgninger Projekter m.m.: 4 ansøgninger Diverse: 9 ansøgninger » Spørgsmål 8:
Var der ansøgere, der allerede var blevet  

 kontaktet? Svar:
Direktoratet for FødevareErhverv har overfor  

 ansøgere i finalerunden til pulje I og samtlige ansøgere til  

 pulje III klart understreget, at Direktoratet for FødevareErhvervs  

 orientering af 19. december 2001 om ansøgningens status i  

 prioriteringen alene var en orientering og ikke et  

 forhåndstilsagn.
Direktoratet for FødevareErhverv har meddelt,  

 at afgørelse om tilsagn som følge af Finansministeriets  

 udgiftsstop af 12. december 2001 først kunne træffes efter  

 vedtagelse af finansloven for 2002 og under forudsætning af, at  

 finansloven for 2002 indeholdt en tilsagnsramme for Børnekostpuljen.
Folketinget vedtog finansloven for 2002 den 20. marts  

 2002. Finansloven indeholder ikke en tilsagnsramme for  

 Børnekostpuljen.
Samtlige ansøgere har herefter modtaget et  

 afslag.
