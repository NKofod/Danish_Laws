Landsskatteretskendelse Gældseftergivelse til datterselskab - bindende forhåndsbesked Reference:
KGL §§ 4 og 8 SL § 4 A A/S's klage til Landsskatteretten drejede sig om  

 Ligningsrådets afgørelse af 17. august 1999 i henhold til  

 skattestyrelseslovens kapitel 2 A om bindende forhåndsbesked.
 Spørgsmålet til Ligningsrådet var  

 følgende:
"Vil eftergivelse af ansvarlig lånekapital på  

 4 mio. kr. med A A/S som debitor og B A/S ... som kreditor være  

 skattefri for A A/S, mens B A/S ikke får fradrag ved  

 indkomstopgørelsen for tabet, jf. kursgevinstlovens §§ 4 og 8." Ligningsrådet havde svaret, at forholdet faldt uden  

 for kursgevinstlovens §§ 4 og 8.
Det fremgik af sagens oplysninger, at det klagende selskab  

 (i det følgende kaldet Datterselskabet) var et 100% ejet datterselskab  

 af B A/S (Moderselskabet). Selskaberne var sambeskattede.
Koncernens  

 hovedaktivitet var udvikling, produktion og markedsføring af  

 jernindustrielle produkter.
Moderselskabet erhvervede Datterselskabet i juni  

 1996.
 Aktiekapitalen i Datterselskabet udgjorde 500.000 kr.  

 Egenkapitalen udgjorde ifølge regnskabet pr. 30/6 1998 - 4.498.114 kr.  

 Pr. 30/6 1997 udgjorde egenkapitalen - 1.441.025 kr.
I forbindelse med en rekonstruktion af Datterselskabet  

 ønskede Moderselskabet at eftergive Datterselskabet en gæld  

 på 4 mio. kr., hvorefter egenkapitalen ville være negativ med  

 498.114 kr.
Herefter skulle der foretages en kapitalforhøjelse.
Gælden til Moderselskabet var opstået ved, at  

 Moderselskabet havde ydet to lån på hver 2 mio. kr. henholdsvis  

 den 25/6 1997 og den 9. februar 1998. Begge lån angav i  

 lånedokumenterne at være etableret som ansvarlig  

 lånekapital, der stod tilbage for al anden gæld.
Lånene var  

 forrentet med en rente svarende til diskontoen med et tillæg af 4% og  

 med rentetilskrivning fire gange årligt.
De var dog rente- og  

 afdragsfri indtil aktiekapitalen i Datterselskabet var reetableret.
Det  

 fremgik videre af lånedokumenterne, at lånet var uopsigeligt fra  

 kreditors side, ligesom lånet ikke måtte afdrages med  

 større beløb end der efter aktieselskabsloven kunne udbetales  

 som udbytte.
Ved misligholdelse kunne låneaftalen heller ikke  

 ophæves, hvorefter kreditor var henvist til at søge de enkelte  

 ydelser på lånet inddrevet særskilt efterhånden som  

 ydelserne forfaldt.
 Ligningsrådet havde fundet, at de til  

 Datterselskabet ydede beløb ikke kunne anses som lån, og at  

 forholdet derfor ikke var omfattet af kursgevinstlovens § 8. I stedet var  

 beløbene anset for skattepligtige tilskud til Datterselskabet, jf.  

 statsskattelovens § 4.
 Ligningsrådet havde således fundet, at det  

 på långivningstidspunktet måtte stå Moderselskabet  

 klart, at Datterselskabet ikke ville kunne honorere et tilbagebetalingskrav,  

 hvorved Ligningsrådet havde henset til egenkapitalens negative  

 udvisende på långivningstidspunktet, til lånets  

 vilkår om rente- og afdragsfrihed indtil egenkapitalen var reetableret  

 og til, at Datterselskabet havde et stort aktuelt kapitalbehov.  

 Ligningsrådet havde videre bemærket, at låneperioden -  

 indtil den ønskede eftergivelse - var meget kort, og at lånet  

 alene kunne afdrages med beløb, der ikke oversteg, hvad der kunne  

 udbetales som udbytte.
Ligningsrådet havde hertil henvist til TfS 1997.597  

 LSR og til forarbejderne til aktieavancebeskatningslovens § 6,stk. 7 og 8,  

 hvoraf fremgik, at "Når det ved udbetaling af et lån står  

 klart, at debitor ikke vil kunne indfri lånet, har lånet ikke  

 kunnet anerkendes som udlån i skattemæssig henseende, men er i  

 stedet blevet anset for en gave, et tilskud eller lignende." Ligningsrådet havde ikke taget stilling til, at om  

 der ville være fradragsret for Moderselskabet for  

 kapitaltilskuddet.
 Selskabets repræsentant havde over for  

 Landsskatteretten nedlagt påstand om, at Ligningsrådets  

 besvarelse blev ændret til et "ja".
 Til støtte herfor havde han gjort gældende,  

 at det måtte lægges til grund, at der var tale om et lån,  

 herunder at begrebet "ansvarlig lånekapital" anerkendtes som en  

 formueretlig realitet, hvilket førte til, at en efterfølgende  

 gældseftergivelse var skattefritaget i medfør af  

 kursgevinstlovens § 8.
 Repræsentanten havde herunder henvist til uddrag af  

 bestyrelsesmøde- og generalforsamlingsreferater fra de to selskaber,  

 herunder bl.a. referat af bestyrelsesmøde af 9. april 1997 i  

 Moderselskabet, hvor det var anført, at Moderselskabet "udlåner  

 Tkr. 1.400 til (Datterselskabet) til dækning af træk på  

 driftskredit", skrivelse af 14. april 1997 til Datterselskabet benævnt  

 "Udlån", hvori det er anført, at "efter aftale udbetales hermed  

 lån på 1.400.000" samt bestyrelsesmødereferat af 5.  

 februar i Datterselskabet, hvor det var anført, at "Det kunne  

 konstateres, at den i 1997 indskudte ansvarlige lånekapital er tabt i  

 det forløbne halvår. (Moderselskabet) vil imidlertid stille  

 yderligere 2. mio. kr. ansvarlig lånekapital til rådighed",  

 hvilket var bekræftet i Datterselskabets generalforsamlingsprotokollat  

 af samme dato.
Det var hertil anført, at begrundelsen for i det  

 konkrete tilfælde at stille lånekapital til rådighed frem  

 for at lave en kapitalforhøjelse var, at man netop havde købt  

 selskabet og ansat en ny direktør.
Ved at oprette en lånekonto  

 var det nemmere at aflæse selskabets og dermed direktørens  

 resultater.
Det var tanken, at selskabet skulle være selvfinansierende  

 via indtjening eller optagelse af egne lån.
Var  

 kapitaltilførslen sket som forhøjelse af aktiekapitalen, ville  

 man ikke umiddelbart kunne se, hvor meget kapital, der var tilført  

 under direktørens ledelse.
Direktøren blev afskediget i 1998,  

 hvorefter Moderselskabets hovedaktionær indtrådte i  

 Datterselskabets direktion, hvorfor der herefter ikke var det samme  

 behov.
Ligningsrådets antagelse om, at det måtte  

 stå Moderselskabet klart, at Datterselskabet ikke kunne tilbagebetale  

 lånene måtte afvises.
Man havde netop købt selskabet og  

 havde stor tiltro til den fremtidige drift, og havde det stadig.  

 Formålet med købet var at udvikle nye produkter og forbedre de  

 eksisterende, idet virksomheden skønnedes at have potentiale for  

 vækst og på sigt gode indtjeningsmuligheder.
Disse vurderinger  

 på købstidspunktet var fastholdt under hele forløbet og  

 var helt afgørende for, at der blev bevilget ansvarlig lån.  

 Bestyrelsen havde aldrig tvivlet på, at der på sigt kunne  

 opnås lønsom drift, og at de optagne lån kunne  

 tilbagebetales.
Det gav sig selv ud fra  forretningsmæssige  

 overvejelser, at aktiviteterne i modsat fald var blevet indstillet, og at  

 långivning aldrig var kommet på tale.
Repræsentanten havde  

 hertil fremlagt kopi af bestyrelsesmødereferat af 15. september 1999,  

 hvoraf fremgik, at der stadig var behov for likviditet, og at der  

 budgetteredes med et overskud på 768.000 kr. i 1999/00.  

 Repræsentanten havde herom endelig bemærket, at det var korrekt,  

 at den faktiske låneperiode blev kort, men at det skyldtes, at den  

 faktiske udvikling blev ganske anderledes end forudset på  

 långivningstidspunktet.
Det skyldtes ikke, at kreditorselskabet ikke  

 troede på, at Datterselskabet ville kunne betale lånet  

 tilbage.
Vedrørende begrebet ansvarlig lånekapital  

 havde repræsentanten bemærket, at ydelse heraf ifølge  

 sagens natur skete på vilkår, der afveg fra sædvanlig  

 långivning, hvorunder långivningen oftest var uforrentet i en  

 periode, men med karakteristika fra vilkårene fra udbyttegivende  

 gældsbreve.
Det var derfor ikke usædvanligt og ikke i sig selv  

 udtryk for udsletning af en fordring, at afdrag m.v. skulle afvente en vis  

 genskabelse af egenkapitalen.
Disse karakteristika førte ikke til  

 fordringens ophør, hvorfor retskraften var bevaret, hvilket i sig selv  

 for låntager udelukkede opnåelse af en økonomisk fordel af  

 skattepligtig natur.
 Repræsentanten havde endelig anført, at den  

 påtænkte gældseftergivelse ikke indeholdt antydningen af  

 skattespekulation:
"1) En eventuel gældseftergivelse ændrer reelt  

 ikke långivers forhold, idet långiver samtidig er  

 eneaktionær.
Når indtjeningen forventelig har gjort det muligt,  

 kan et beløb af samme størrelse udloddes skattefrit til  

 genopretning af det eftergivne.
2) Långiver og låntager er sambeskattede.
Der  

 foreligger/forelå ikke fremførbare underskud.
3) Der opnås ingen skattefordele ved en eventuel  

 gældseftergivelse.
Skulle Landsskatteretten fastholde, at  

 låntager er skattepligtig af en gældseftergivelse, vil det blot  

 betyde, at den ikke gennemføres." Landsskatteretten udtalte:
Ifølge parternes aftale stillede Moderselskabet  

 ansvarlig lånekapital til rådighed for Datterselskabet.  

 Vilkårene for ansvarlig lånekapital ville ifølge sagens  

 natur afvige fra vilkårene for sædvanlige låneforhold, men  

 Landsskatteretten fandt på grundlag af det fremlagte materiale ikke, at  

 det fra starten skulle være aftalen, at lånene ikke skulle  

 tilbagebetales.
Parternes civilretlige aftale, hvorefter der var tale om  

 lån, måtte herefter lægges til grund, idet  

 Ligningsrådet ikke havde løftet bevisbyrden for, at der i  

 realiteten var tale om driftstilskud.
Retten bemærkede herved, at det  

 ikke på långivningstidspunkterne var uomtvisteligt, at  

 datterselskabet aldrig ville kunne honorere et tilbagebetalingskrav.
 Som følge af ovenstående bemærkninger,  

 var der derfor tale om gældseftergivelse, hvorfor forholdet var  

 omfattet af kursgevinstlovens '' 4 og 8. Det fulgte heraf, at Moderselskabet  

 ikke havde fradrag for tabet på fordringen, og at Datterselskabet ikke  

 var skattepligtig af gældseftergivelsen, idet det var ubestridt, at  

 gælden ikke blev nedskrevet til et lavere beløb end fordringens  

 værdi for Moderselskabet.
 Der blev givet medhold i den nedlagte påstand,  

 hvilket var tiltrådt af Told- og Skattestyrelsen under sagens  

 behandling for Landsskatteretten.
