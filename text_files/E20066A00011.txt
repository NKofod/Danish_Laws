K.1 Hæftelse generelt Bestemmelserne om hæftelse for skatter, der opkræves efter KSL, jf.  

 lovbek. nr.  678 af 12. august 2002, findes i lovens afsnit  

 VII.
I § 68 findes reglerne om indkomstmodtagerens hæftelse, hvis denne  

 lader sig udbetale A-indkomst uden indeholdelse af A-skat, og i § 69  

 findes reglerne om den indeholdelsespligtiges hæftelse for skatter, som  

 skal indeholdes efter KSL.
 Bestemmelsen om den indeholdelsespligtiges hæftelse for indeholdt  

 AM-bidrag findes i AMFL, jf. lovbek. nr.  694 af 20. august  

 2002. For den bidragspligtige gælder bestemmelsen i lovens § 15, stk.  

 1, og for den indeholdelsespligtige bestemmelsen i lovens § 15, stk. 2.  

 For den bidragspligtige findes en tilsvarende bestemmelse i ATP-lovens §  

 17 f, jf. lovbek. nr. 887 af 24. august 2004.
Det foreskrives alene, hvad den indeholdelsespligtige formelt skal gøre  

 for at foretage en indeholdelse, nemlig beregne det beløb, der skal  

 indeholdes, og tilbageholde beløbet i A-indkomsten.
Der stilles i denne  

 forbindelse ikke krav om, at den indeholdelsespligtige skal have et beløb  

 til disposition svarende til den indeholdte A-skat.
 Der henvises i øvrigt til den generelle hæftelsesbestemmelse i OPKL §  

 10, jf. lovbek. nr. 289 af 28. april 2003 med senere ændringer, samt  

 til Inddrivelsesvejledningens  

 afsnit M .
K.2 Hæftelse ved forskellige  

 driftsformer Hæftelsens omfang afhænger af, hvem der er indeholdelsespligtig.
K.2.1 Hæftelse for indeholdt A-skat, AM-bidrag  

 og SP-bidrag Efter KSL § 69, stk. 2, AMFL § 15, stk. 2, 2. pkt., og  

 ATP-lovens § 17 f hæfter den, som har indeholdt skat eller bidrag  

 efter disse bestemmelser, over for det offentlige for betaling af det  

 indeholdte beløb, og hæftelsen kan alene gøres gældende over for den  

 indeholdelsespligtige.
Der stilles ingen betingelse om, at den indeholdelsespligtige skal have  

 handlet culpøst, for at kunne pålægges hæftelse for indeholdt, men ikke  

 indbetalt A-skat, AM-bidrag og SP-bidrag.
Det er således tilstrækkeligt,  

 at beløbene er indeholdt, men ikke er indbetalt.
Arbejdsgiverens hæftelse efter KSL § 69, stk. 2, fortsætter under en  

 eventuel betalingsstandsning efter konkurslovens kap. 2 indtil  

 konkursdekretets afsigelse.
Herefter vil en eventuel indeholdelsespligt og  

 hæftelse påhvile konkursboet.
 I den udstrækning, der ved konkursafslutningen ikke bliver fuld  

 dækning for de indeholdte beløb, hæfter den/de indeholdelsespligtige i  

 personligt ejede virksomheder fortsat for de resterende A-skatter,  

 AM-bidrag og SP-bidrag.
Hvis kravet mod den indeholdelsespligtige på grund af dennes forhold  

 ikke kan opgøres nøjagtigt, f.eks. fordi den indeholdelsespligtige ikke  

 har angivet indeholdelserne, kan skattecenteret foretage en  

 skønsmæssig  ansættelse, jf.
OPKL  § 4, stk. 1, og § 5, stk. 2,  

 og opkræve i overensstemmelse med disse.
K.2.2 Hæftelse for ikke indeholdt A-skat,  

 AM-bidrag og SP-bidrag Når A-skat, AM-bidrag og SP-bidrag ikke er indeholdt som påbudt, hæfter  

 indkomstmodtageren og den indeholdelsespligtige som hovedregel solidarisk  

 for den ikke indeholdte A-skat og de ikke indeholdte bidrag, dvs. at  

 beløbene kan opkræves enten hos indkomstmodtageren, jf.
KSL § 68 og AMFL §  

 15, stk. 1, eller hos den indeholdelsespligtige, jf.
KSL § 69, stk. 1 og  

 AMFL § 15, stk. 2, 1. pkt.
Kravet kan altid rettes mod indkomstmodtageren,  

 mens den indeholdelsespligtige alene hæfter ved udvist forsømmelighed.
Der foreligger ikke nogen fast administrativ praksis for, hvornår KSL §  

 69, stk. 1, og AMFL § 15, stk. 2, 1. pkt. (den indeholdelsespligtiges  

 hæftelse), eller  KSL § 68 og AMFL § 15, stk. 1 (indkomstmodtagerens  

 hæftelse), skal anvendes.
I  

 SKM2002.105.ØLR  

 blev det således fastslået, at told- og skatteforvaltningen ikke har pligt  

 til først at søge ikke indeholdte A-skatter inddrevet hos lønmodtageren.  

 Det kunne heller ikke kræves, at der forinden var foretaget en  

 skatteansættelse.
Som udgangspunkt kan anvendelsen af KSL § 69, stk. 1, og  

 AMFL § 15, stk. 2, 1. pkt., begrænses til tiden forud for det tidspunkt,  

 hvor A-skat, AM- og SP-bidraget er blevet endeligt pålignet  

 indkomstmodtageren.
 Der må ikke samtidig med opkrævning hos indkomstmodtageren foretages  

 opkrævning af beløbene hos den indeholdelsespligtige.
KSL § 69, stk. 1, forudsætter at kravet kan opgøres konkret.
Hvis det  

 ikke er muligt på grund af arbejdsgiverens forhold, skal bestemmelsen i  

 OPKL § 5,stk. 2, anvendes.
Se også afsnit  

 K.3  om  

 opkrævning.
 Lønmodtageren hæfter umiddelbart i henhold til KSL og AMFL for ikke  

 indeholdt A-skat, AM-bidrag og SP-bidrag.
 Ikke indeholdte beløb skal derfor som hovedregel opkræves hos  

 lønmodtageren og reguleres over dennes årsopgørelse og opkræves som  

 restskat og restbidrag.
Selv om den indeholdelsespligtige har udvist forsømmelighed, kan det  

 besluttes at berigtige løbende og senest afsluttet indkomstår over den  

 ansattes årsopgørelse.
I givet fald må det ske på grundlag af en vurdering  

 af, hvad der findes mest hensigtsmæssigt.
Det skal naturligvis tillægges  

 betydning, om der ved en sådan udskydelse af bidragenes/skatternes  

 opkrævning er reel risiko for, at beløbene ikke vil blive betalt.
Hvis det  

 ikke er tilfældet, kan situationer, hvor tale for berigtigelse over den ansattes årsopgørelse, uden at  

 skattecenteret forinden gør hæftelse gældende hos den  

 indeholdelsespligtige.
Skattecenteret kan yderligere pålægge en lønmodtager hæftelse for  

 påståede allerede indeholdte A-skatter mv., i tilfælde hvor dennes  

 arbejdsgiver har undladt at angive og lønoplyse de omstridte beløb, hvis  

 lønmodtageren ikke ved fremvisning af lønsedler eller på anden måde kan  

 sandsynliggøre, at der er sket indeholdelse.
Hvis en arbejdsgiver har  

 undladt at angive og lønoplyse, hvad han har indeholdt, kan skattecenteret  

 efter en konkret vurdering opkræve beløb, der burde have været/er  

 indeholdt hos lønmodtageren, hvis denne ikke ved fremvisning af lønsedler  

 eller på anden måde kan sandsynliggøre, at arbejdsgiveren rent faktisk har  

 indeholdt korrekt, jf.
UfR 1998, 1538 HD.
I sagen fik et aktieselskabs  

 direktør i 1986 udbetalt ca. 189.000 kr. uden afregning af A-skat m.v.  

 Direktøren påstod Skatteministeriet tilpligtet at anerkende, at indkomsten  

 i 1986 var ca. 333.000 kr., og at han skulle godskrives ca. 144.000  

 kr.  i indeholdt A-skat m.v., mens ministeriet fremførte, at der ikke  

 var indeholdt A-skat m.v., idet det udbetalte beløb var en bruttoløn,  

 således at direktøren i medfør af KSL § 68 var ansvarlig for betalingen af  

 A-skat m.v.
 Både lønmodtager og arbejdsgiver bør derfor ved enhver lønudbetaling  

 være opmærksom på bestemmelserne i KSL § 84 og AMFL § 11, stk. 6, 2. pkt.,  

 hvorefter arbejdsgiveren har pligt til skriftligt at holde lønmodtageren  

 underrettet om indeholdelserne, og lønmodtagerne omvendt kan fremtvinge  

 underretningen ved skattecenterets mellemkomst.
 Betingelserne for at opkræve den ikke indeholdte A-skat, AM-bidrag og  

 SP-bidrag hos den indeholdelsespligtige er, at denne har udvist  

 forsømmelighed i forbindelse med den manglende eller for lave  

 indeholdelse, og at indkomstmodtageren ikke allerede har betalt A-skat,  

 AM-bidrag og SP-bidrag af indkomsten.
 Uanset at bestemmelserne har omvendt bevisbyrde, har det i retspraksis  

 vist sig, at det er told- og skatteforvaltningen, der skal bevise, at den  

 indeholdelsespligtige har handlet forsømmeligt.
Den indeholdelsespligtige anses for at have udvist forsømmelig adfærd i  

 tilfælde, hvor denne undlader at indeholde A-skat, AM-bidrag og SP-bidrag  

 i udbetalinger, der med rimelig klarhed er omfattet af KSL § 43, stk.  

 1 og 2, jf.  

 SKM2001.106.HR .  

 Det tillægges ikke i den forbindelse afgørende betydning, at personen, der  

 udfører arbejdet er momsregistreret og tillægger moms på regningen for det  

 udførte arbejde.
Det tillægges heller ikke afgørende betydning, at  

 arbejdstageren kan forevise giroindbetalingskort lydende på betaling af  

 B-skat.
Den indeholdelsespligtige anses endvidere for at have handlet  

 forsømmeligt, hvis denne mod bedre viden eller på trods af et påbud herom  

 fra skattecenteret undlader at indeholde A-skat mv., jf.
TfS 1999. 377  

 (HRD) og  

 SKM2002.105.ØLR .  

 Klage over et sådant pålæg har ikke opsættende virkning.
Forsømmelighed  

 kan også foreligge, når den indeholdelsespligtige undlader at træffe  

 foranstaltninger, der kan sikre, at lønmodtageren løbende afregner  

 indkørte beløb og accepterer, at lønmodtageren modtager hele sin løn på  

 forskud, jf.
UfR 2002, 530 (HRD).
 Hvis den indeholdelsespligtige har været i undskyldelig uvidenhed om,  

 at udbetalingen er A-indkomst og bidragspligtig, bør man undlade at  

 pålægge hæftelse for manglende indeholdelse i allerede foretagne  

 udbetalinger.
 I tilfælde af manglende indeholdelse af A-skat, AM-bidrag og SP-bidrag,  

 som følge af den indeholdelsespligtiges indkodningsfejl el.lign. i  

 virksomhedens lønsystem, pålægges ikke hæftelse, hvis virksomheden i  

 øvrigt administrerer kildeskatte- og bidragsordningen korrekt.
Den indeholdelsespligtige har regreskrav mod de berørte  

 indkomstmodtagere.
Afstår den indeholdelsespligtige fra at gøre sit krav  

 gældende, skal der ligningsmæssigt følges op på dette med henblik på en  

 eventuel ændring af indkomstmodtagerens skatteansættelse.
Højesteret har ved dom af 1. december 2004, jf.
TfS 2004, 923 HD, UfR  

 2005, 877 (HRD) og  

 SKM2005.9.HR  -  

 på nær en rentekorrektion - stadfæstet Østre Landsrets afgørelse gengivet  

 i TfS 2002, 55 ØLD, hvor en A-kasse blev anset at hæfte for ikke indeholdt  

 A-skat af rejse- og befordringsgodtgørelser på i alt 11.932.802 kr.  

 udbetalt i 1994 til 22.642 arbejdsledige medlemmer i forbindelse med  

 disses deltagelse i arbejdsmarkedsuddannelser.
ToldSkat beregnede  

 størrelsen af den ikke indeholdte A-skat til 5.803.486 kr. ved anvendelsen  

 af nogle gennemsnitlige trækprocenter, som A-kassen havde oplyst.
A-kassen  

 var klar over, at de udbetalte godtgørelser var A-indkomst, og at  

 indeholdelse af A-skat således burde være sket.
Det var således  

 utvivlsomt, at A-kassen havde udvist forsømmelighed ved ikke at sørge for  

 indeholdelse af A-skat i de udbetalte godtgørelser.
Efter at Told- og Skattestyrelsen havde stadfæstet told- og  

 skatteregionens afgørelse om hæftelse efter KSL § 69, stk. 1, klagede  

 A-kassens advokat til ombudsmanden, der i sin redegørelse af 23. februar  

 1999 udtalte, at der efter hans opfattelse ikke var hjemmel til at opgøre  

 hæftelsesbeløbet ud fra nogle gennemsnitlige trækprocenter,  

 ligesom Skatteministeriet burde have fulgt retningslinjerne i det nu  

 ophævede SD-cirkulære 1987-4, pkt. 3.4.3, hvilke retningslinjer nu  

 findes beskrevet i Inddrivelsesvejledningens afsnit  

 M.1.3.2 .  

 Efter disse retningslinjer skal arbejdsgiverskattecenteret undersøge,  

 om den opgjorte A-indkomst er medtaget ved skatteansættelsen, og om der  

 hos indkomstmodtageren fremkommer restskat, idet hæftelsen alene kan gøres  

 gældende, hvor den opgjorte A-indkomst ikke er medtaget, eller hvor der er  

 opgjort restskat, der ikke er betalt af indkomstmodtageren.
Derved undgås,  

 at det samme skattebeløb betales af både indkomstmodtageren og den  

 indeholdelsespligtige.
Ved ikke at have fulgt retningslinjerne kunne det  

 ifølge ombudsmanden ikke udelukkes, at der var sket "dobbeltbeskatning",  

 hvorfor han henstillede, at Told- og Skattestyrelsen genoptog sagen.
Det af A-kassen i 1995 betalte beløb blev herefter af Told- og  

 Skattestyrelsen tilbagebetalt, idet der dog toges forbehold om  

 evt. at anlægge retssag med krav om tilbagebetaling.
En sådan retssag  

 blev anlagt, og hovedstolen blev i stævningen fastsat til 4.800.485  

 kr. (mod tidligere 5.803.486 kr., jf. ovenfor), der var beregnet på en  

 sådan måde, at ingen del heraf kunne hidrøre fra en  

 selvangivet godtgørelse, ligesom den laveste trækprocent i  

 indkomstmodtagernes skattekommuner blev lagt til grund.
 Østre Landsret fastslog i sin dom af 29. november 2001, at A-kassens  

 hæftelse efter KSL § 69, stk. 1, ikke er betinget af, at Skatteministeriet  

 havde gennemført en forudgående omligning af indkomstmodtagerne, ligesom  

 hæftelsesansvaret heller ikke er betinget af, at A-kassen ville kunne gøre  

 regres gældende over for indkomstmodtagerne.
Højesteret udtalte i sin afgørelse: "Højesteret finder det godtgjort,  

 at det krævede beløb, 4.800.485 kr., ikke overstiger det beløb, som  

 arbejdsløshedskassen skulle have indeholdt i skat ved udbetalingen af  

 befordringsgodtgørelser.
Højesteret finder endvidere, at  

 skattemyndighederne ved opgørelsen i tilstrækkeligt omfang har taget højde  

 for, at nogle af beløbsmodtagerne muligt har medregnet kørselsgodtgørelsen  

 ved selvangivelsen, og kravets størrelse indebærer, at det ikke får  

 betydning, at der måtte være uudnyttede befordringsfradrag.
Det forhold,  

 at skattemyndighederne ikke på alle punkter har fulgt den fremgangsmåde,  

 der er beskrevet i det dagældende cirkulære nr. 4 af 2. februar 1987 om  

 opkrævning af ikke indeholdte A-skatter efter kildeskattelovens § 68 og §  

 69, stk. 1, kan på denne baggrund og under hensyn til det store antal  

 beløbsmodtagere og de enkelte kravs beskedne størrelse ikke tillægges  

 betydning.
Der er ikke grundlag for at antage, at skattemyndighederne ved  

 den fulgte fremgangsmåde har afskåret arbejdsløshedskassen fra at gøre  

 regres mod modtagerne af befordringstilskud.
Det tiltrædes derfor, at  

 Told- og Skattestyrelsen kan kræve det anførte beløb på 4.800.485 kr.  

 betalt af arbejdsløshedskassen." En person, der i henhold til KSL § 46, stk. 4 eller 5, er  

 befuldmægtiget til at foretage indeholdelse for en arbejdsgiver, der ikke  

 har hjemting her i landet, hæfter som udgangspunkt på samme måde som  

 indeholdelsespligtige efter KSL § 46, stk. 1.  

Se nærmere herom  

 SKM2006.394.SKAT .
K.3 Opkrævning Hæftelse efter KSL § 69 og AMFL § 15, stk. 2, er ikke begrænset til det  

 løbende indkomstår.
Det opgjorte beløb opkræves særskilt  

 af skattecentrene ved skriftlig begrundet meddelelse over for den  

 indeholdelsespligtige.
A-skat, AM-bidrag og SP-bidrag specificeres på  

 indkomstmodtagere og på indkomstperioder.
Hvis den indeholdelsespligtige ikke har indsendt oplysningsseddel med  

 den pågældende A-indkomst mv., udskriver skattecenteret med henblik på  

 ligningen straks en sådan udvisende A-indkomsten.
Den beregnede, ikke  

 indbetalte A-skat og de beregnede AM-bidrag og SP-bidrag må derimod ikke  

 anføres på oplysningssedlen.
Supplerende oplysningsseddel udvisende  

 A-skat, AM-bidrag og SP-bidrag udskrives først, når den  

 indeholdelsespligtige har indbetalt det opgjorte tilsvarbeløb.
 Hvis tilsvaret indbetales i afdrag, skal supplerende oplysningsseddel  

 udskrives for hvert indbetalt afdrag.
Skattecentrene skal, før krav fremsættes over for den  

 indeholdelsespligtige, for hver indkomstmodtager undersøge, Det tilsvarsbeløb, der opkræves hos den indeholdelsespligtige, må ikke  

 overstige indkomstmodtagerens samlede, ikke betalte restskat eksklusiv  

 procenttillæg og eventuelle morarenter for det pågældende indkomstår.
 Hvis en restskat og restbidrag vedrørende indkomstmodtageren er til  

 tvangsinddrivelse, og der samtidig af den indeholdelsespligtige indbetales  

 et beløb efter KSL § 69 eller efter AMFL § 15, stk. 2, 1. pkt., skal det  

 straks sikres, at restskatten og restbidraget for  

 indkomstmodtageren nu vil blive nedskrevet med det indbetalte  

 beløb.
K.4 Nulstilling og erstatningsansvar  

 generelt Hvis en indeholdelsespligtig virksomhed med begrænset ansvar ophører  

 som insolvent med en A-skatterestance og restancer af AM-bidrag og  

 SP-bidrag, vil det offentlige som oftest lide tab, fordi der kun kan opnås  

 dividende af restancen.
Som følge heraf har det offentlige anlagt en række  

 erstatningssager og fået medhold i, at erstatningsansvar under visse  

 betingelser kan pålægges fysiske personer, der har været særlig nært  

 knyttet til den fallerede virksomhed.
 Erstatningsansvar bygger på grundsætningen i dansk ret om, at man kan  

 pålægges erstatningsansvar, hvis man på uansvarlig (culpøs) vis er årsag  

 til, at tredjemand påføres et økonomisk tab.
Det kræves herefter, at den skadegørende handling skal kunne tilregnes  

 personen som forsætlig eller uagtsom.
Vedkommende skal således enten  

 have tilsigtet den skadegørende handling eller have vidst eller burde have  

 vidst, at handlingen ville medføre skadens indtræden.
Herudover skal den ansvarspådragende adfærd være årsag til det lidte  

 tab, og årsagssammenhængen skal have stået skadevolderen klart.
Se UfR  

 1976, 241 (ØLD).
 Hæftelsessager vedrørende indeholdt, men ikke indbetalt  

 A-skat, AM-bidrag og SP-bidrag kan opdeles i 2 grupper:
 I de fleste tilfælde udvises culpa ved, at ledelsen kan bebrejdes, at  

 den indeholdelsespligtige virksomhed er fortsat, selv om den ikke havde  

 økonomisk evne til at indbetale den indeholdte A-skat, AM-bidrag og  

 SP-bidrag.
 Culpøs adfærd kan også forekomme, når parterne i et retsforhold har nær  

 tilknytning til hinanden, fx i familieforhold, eller når et  

 aktie-/anpartsselskab eller lignende beherskes af en enkelt eller af en  

 snæver gruppe kapitalindskydere, og disse tilrettelægger indeholdelsen på  

 en sådan måde, at det bliver til skade for det offentlige, dvs. at det  

 offentlige får mindre provenu.
K.4.1 Nulstilling Nulstilling gennemføres ved, at told- og skatteforvaltningen  

 tilsidesætter den bogførte A-skat, AM-bidrag og SP-bidrag med den  

 virkning, at indkomstmodtageren ikke godskrives beløbene på sin  

 årsopgørelse.
 Nulstilling hindrer således, at en skatteyder gennem  

 indeholdelsesreglerne opnår en fyldestgørelse, som ikke kan opnås i  

 selskabet/boet.
 SKATs praksis vedrørende nulstilling er dannet på grundlag af en  

 højesteretsdom refereret i UfR 1981, 473 og AMFLbek. § 15 og  

 ATP-lovens § 17 g, hvorefter AM-bidrag og SP-bidrag reguleres ved  

 årsopgørelsen på samme måde som personskatter.
 SKAT foretager endvidere nulstilling i tilfælde, hvor det findes  

 rimeligt, at den ovenfor nævnte personkreds og ikke staten er nærmest til  

 at bære selskabets erhvervsmæssige risiko for tab.
 Nulstilling kan efter en samlet bedømmelse af sagen undlades, hvis  

 lønnen til direktøren mv. har været ubetydelig i forhold til virksomhedens  

 samlede omsætning.
 Nulstilling skal reguleres over årsopgørelsen og opkræves som  

 restskat/særskilt restbidrag.
Indkomstmodtageren har ikke fradragsret for det nulstillede beløb ved  

 opgørelsen af sin skattepligtige indkomst, men beløbet kan anmeldes som  

 fordring i et eventuelt bo, jf.
TfS 1996, 165 (LSR).
 Se om nulstilling tillige Inddrivelsesvejledningens  

 afsnit       M.2.1 .
K.4.2 Erstatning Erstatningsspørgsmål skal afgøres på grundlag af de almindelige  

 erstatningsretlige regler, hvorfor de særlige hæftelsesbestemmelser som  

 omtalt i afsnit K.2 ikke kan anvendes.
Domstolene har i en række sager pålagt personligt ansvar for et  

 selskabs manglende afregnede A-skatter, hvis den pågældende, typisk en  

 leder af et aktie- eller anpartsselskab, ved sin handlemåde har påført det  

 offentlige tab.
Se UfR 1981, 473 og UfR 1995, 43 (HRD).
Højesteret har ved dom af 24. nov. 1994, jf.
UfR 1995, 43, pålagt en  

 leder af et anpartsselskab personligt ansvar for selskabets ikke  

 indbetalte A-skatter, og ved den i UfR 1998, 1137 (HRD) refererede dom  

 blev bestyrelsen for et aktieselskab pålagt erstatningsansvar.
I TfS  

 2000,975 (HRD) anså Højesteret det for ansvarspådragende for en  

 tilsynsførende advokat i et betalingsstandsningsbo ikke at bringe dette  

 til ophør, efter det kunne konstateres, at dets likviditetsmæssige  

 situation var blevet forværret.
Se også  

 SKM2002.548.HR .  

 Se endvidere afgørelsen i  

 SKM2002.2.HR ,  

 hvor selskabets bank - men ikke selskabets ledelse - blev idømt  

 erstatningsansvar for med kendskab til selskabets økonomiske situation at  

 disponere således over dets aktiver, at det blev ude af stand til at  

 opfylde sin forpligtelse til at betale salgsmoms.
Domstolene lægger vægt på, hvornår det regnskab, som udviste det  

 dårlige resultat, har foreligget for selskabets ledelse, og om denne -  

 trods et kendt dårligt resultat - har haft berettiget grund til at tro på,  

 at igangværende forhandlinger om overdragelse af virksomheden eller  

 tilførsel af ny kapital ville kunne hindre virksomhedens økonomiske  

 sammenbrud, jf.
UfR 1985, 377 (HRD).
 Hvis der slet ikke foreligger noget regnskab, vil det som oftest tolkes  

 som culpøs adfærd fra ledelsens side.
 Den erstatningspligtige skal allerede på det tidspunkt, hvor  

 lønningerne blev udbetalt, have indset eller burde have indset, at der var  

 en nærliggende risiko for, at selskabet ikke kunne betale de tilhørende  

 A-skatter mv.
Der lægges endvidere vægt på, om selskabet har været pålagt forkortet  

 afregningstid, og om opkrævningen fra regionens side har været effektiv,  

 jf.
UfR 1985, 209 (HRD).
 Culpabedømmelsen er således strengere ved erstatning end ved  

 nulstilling.
 SKAT har bevisbyrden for, at der er handlet culpøst.
 Erstatningskrav, der ikke er fastslået ved dom, forældes 5 år efter at  

 tabet er endeligt konstateret.
 Hvis erstatningskravet er fastslået ved dom eller forlig, er  

 forældelsesfristen 20 år.
 Erstatning afgøres på grundlag af de almindelige erstatningsregler.  

 Erstatningskravet kan derfor ikke tillægges renter efter KSL, AMFL eller  

 ATP-loven, men alene procesrenter, og erstatningskravet kan ikke inddrives  

 efter de særlige regler for inddrivelse af skatterestancer, AM-bidrag og  

 SP-bidrag.
 Se om erstatning tillige Inddrivelsesvejledningens  

 afsnit       M.2.2 .
