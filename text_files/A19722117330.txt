(Tiltrædelsesloven) Erklæring fra regeringen for Den franske Republik vedrørende ansøgninger om patenter, der angår viden, som er underkastet bestemmelser om hemmeligholdelse af hensyn til forsvaret DEN FRANSKE REPUBLIKS REGERING, SOM TAGER bestemmelserne i artiklerne 17 og 25, stk. (2), i Traktaten om  

 oprettelse af Det Europæiske Atomenergifællesskab, I BETRAGTNING, ERKLÆRER SIG REDE TIL at træffe sådanne administrative foranstaltninger og  

 at forelægge det franske parlament forslag til en sådan lovgivning, at det  

 straks fra Traktatens ikrafttræden sikres, at patentansøgninger, der angår  

 hemmelig viden, i overensstemmelse med sædvanlig praksis, tages til følge ved  

 meddelelse af patenter, der ledsages af et midlertidigt forbud mod  

 offentliggørelse.
