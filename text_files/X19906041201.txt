Dansk Historisk Håndbogsforlag klagede til Konkurrencerådet over at  

 betingelserne for optagelse i branchens fælles bogkatalog for 1991 ikke blev  

 praktiseret ens over for alle deltagere.
Konkurrencerådet fandt ikke  

 anledning til at gribe ind over for selve optagelsesbetingelserne, men  

 udstedte påbud til Bogbranchens Fællesråd om ensartet praktisering af  

 tilladte rabatbetingelser.
 Konkurrencerådet har behandlet en klage over, at betingelserne for  

 optagelse i det fælles bogudsalgskatalog for 1991 ikke er praktiseret ens  

 over for alle deltagere.
 Klagen omfattede to forhold: for det første at klager - Dansk Historisk  

 Håndbogsforlag - havde fået nægtet optagelse af tre titler til  

 bogudsalgskataloget, og for det andet at rabatbetingelserne var afveget over  

 for Gyldendal, uden at en tilsvarende afvigelse var tilladt for Dansk  

 Historisk Håndbogsforlag.
 Forlæggere og boghandlere har gennem deres respektive  

 brancheorganisationer indgået en aftale om at udgive et fælles katalog for  

 udsalget i 1991. Hensigten med at udgive et katalog i fællesskab er at skabe  

 et samlet slagkraftigt katalog og at undgå, at de enkelte forlag og  

 indkøbsforeningerne udsender hver for sig, således som det er sket i de  

 senere år.
I den indgåede aftale er der fastsat en række betingelser for at kunne  

 annoncere titler i det fælles katalog på bogudsalget.
Disse kunne i specielle  

 tilfælde fraviges, og det var sket over for Gyldendal.
 Aftalen var ikke anmeldt til Konkurrencerådet, jf. konkurrencelovens § 5,  

 men blev det, efter at der var ført forhandlinger med branchen.
 Af aftalen fremgår bl.a., at følgende betingelser skal være opfyldt for at  

 få titler optaget i udsalgskataloget:
a) de må ikke tidligere have været optaget i bogudsalgskataloget, b) for hver ti bøger, der optages i kataloget, skal der bestilles mindst  

 en boggengivelse i kataloget, c) at udsalgsprisen skal være 24 kr. eller derover, d) at der normalt ydes samme boghandlerrabat (50 pct.) under indsalget  

 (perioden frem til udsalgets start) og i hele udsalgsperioden.
 Efter udsalgsperiodens ophør gælder de tidligere faste udsalgspriser ikke  

 længere, og boghandlerne vil normalt ikke kunne returnere modtagne bøger.
 Der blev nedsat en redaktionskomite bestående af tre forlæggere og tre  

 boghandlere samt en projektleder.
Redaktionskomiteen tillod over for Gyldendal afvigelse af betingelse d),  

 således at Gyldendal kun ydede en boghandlerrabat på 50 pct. i ca. 14 dage og  

 herefter 40 pct.
Dette betyder i realiteten, at boghandlerne ved  

 initialordren, hvor den enkelte boghandel bestiller alle de bøger, der skal  

 ligge i butikken ved udsalgets start, får 50 pct. rabat.
Dansk Historisk  

 Håndbogsforlag havde ønsket at afvige betingelse d), således at der blev ydet  

 50 pct. rabat frem til 1/1 1991 og derefter normale rabatsatser, dvs. 25 pct.  

 rabat ved bestilling af en bog.
Denne afvigelse havde redaktionskomiteen ikke tilladt.
Branchen har over  

 for Konkurrencerådet forklaret, at begrundelsen for Gyldendals afvigelse er,  

 at dette er det største skønlitterære forlag.
Alle boghandlere, der deltager  

 i udsalget, ønsker Gyldendals titler på hylderne og vil typisk afgive en  

 betydelig initialordre.
For Gyldendals titler gælder at ca. 95 pct. bliver  

 forudbestilt.
Dansk Historisk Håndbogsforlags udgivelser er så specielle, at  

 man ikke på disse forventer forudbestillinger, men kun efterbestillinger.  

 Redaktionskomiteen har udvalgt ca. 1100 titler.
Kriteriet for udvælgelsen har  

 været, at kun bøger af almen interesse for såvel forhandlere som publikum er  

 medtaget.
Ved Konkurrencerådets behandling af sagen var tidspunktet for indlevering  

 af de endeligt udformede annoncer til bogudsalgskataloget og for anmeldelser  

 af titler overskredet.
Kataloget var sendt til trykning.
På den baggrund  

 fandt rådet ikke tilstrækkelig anledning til, at foretage nærmere med hensyn  

 til de tre titler som Dansk Historisk Håndbogsforlag fik nægtet optaget i  

 bogudsalgskataloget.
Herved lagde Konkurrencerådet bl.a. vægt på, at forlaget  

 ikke var forhindret i selvstændigt at udsende tilbud til boghandlerne om  

 bøger på udsalg.
Virkningen af praktiseringen af de kriterier, der var nævnt  

 for at kunne optages i kataloget, måtte antages at kræve tidsmæssigt  

 omfattende undersøgelser.
Vedrørende rabatbestemmelser fandt Konkurrencerådet, at klager var stillet  

 anderledes end Gyldendal, hvor der var tilladt afvigelse fra de generelle  

 betingelser.
På den baggrund udstedte Konkurrencerådet påbud til Bogbranchens  

 Fællesråd (der formelt står for den nu anmeldte aftale) ifølge  

 konkurrencelovens § 12, stk. 1, om at Dansk Historisk Håndbogsforlags  

 praktisering af de ansøgte afvigende rabatbetingelser ikke må føre til  

 sanktioner fra Fællesrådet eller de deltagende organisationers side.
