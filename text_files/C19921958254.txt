(Til samtlige kommuner og amtskommuner  

 m.fl.) Socialministeriet skal hermed orientere om, at Statens Øjenklinik fra den  

 1.januar 1993 vil opkræve følgende kommunale betaling for svagsynsoptik,  

 kontaktlinser og øjenproteser:
Dette brev afløser Socialministeriets brev af 9.december 1991. I forhold  

 hertil er der sket en regulering af priserne ud fra forbrugerprisindexet.
Der  

 er foretaget en videre specifikation i prislisten, bl.a. under hensyn til at  

 der til stadighed udvikles og anvendes ny og bedre optik.
Der kan bl.a. i  

 tilknytning til nye produkter blive tale om tilføjelser og/eller ændringer.
J.
Nygaard Hansen Peter Uldall Generel orientering om Statens Øjenkliniks udlevering af hjælpemidler 1.Regelgrundlag.
Efter § 16 i Socialministeriets bekendtgørelse nr. 303 af  

 10.juni 1988, som ændret ved bekendtgørelse nr. 423 af 16.juni 1989 og nr.  

 211 af 17.marts 1992, om ydelse af hjælpemidler efter bistandslovens § 58 kan  

 der ydes støtte til hjælpemidler til personer med invaliditet eller varig  

 sygdoms- eller aldersbetinget svagelighed i form af specielle optiske  

 hjælpemidler.
2.Statens Øjenklinik.
Ved særlig synssvækkelse tilpasser og udleverer  

 Statens Øjenklinik svagsynsoptik og kontaktlinser, hvor dette ikke kan ske  

 lokalt eller af andre instanser.
3.Henvisning.
Henvisning til Øjenklinikken sker i overensstemmelse med  

 hidtidig praksis direkte fra specialister i øjensygdomme, sygehusenes  

 øjenafdelinger, Statens konsulentvirksomhed for blinde samt de amtskommunale  

 synskonsulenter og synscentraler. Øjenklinikken giver efterfølgende  

 ansøgernes opholdskommune meddelelse om udlevering af specialoptik.
4.Befordringsudgifter.
Der henvises til reglerne om befordringsgodtgørelse  

 i bekendtgørelsen om hjælpemidler, § 20.
