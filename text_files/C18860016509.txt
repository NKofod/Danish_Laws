 Administrative Befalinger af almindeligere Karakter.
 Cirkulære fra Kirke- og Undervisningsministeriet til samtlige Biskopper.
Ved allerhøjeste Resolution af 30te s.
M. har det behaget hans Majestæt  

 allernadigst at bifalde dette Ministeriums Indstilling om, at der hvert Aars  

 Nytaarsdag maa afholdes en Kollekt i alle Landets kirker til Fordel for det  

 danske Bibelselskab.
 Ved at meddele Deres Højærværdighed denne allerhøjeste Resolution skulde  

 ministeriet tjenstligst anmode Dem om behageligen at ville paalægge samtlige  

 i Deres Stift ansatte Præster at foranstalte det Fornødne med hensyn til  

 Afholdelsen af den omhandlede Kollekt enten ved Udsættelse af en Bøsse  

 foruden den anordnede Fattigbøsse, eller ved Indsamling i Kirken paa anden  

 passende maade, samt om at opfordre præsterne til baade i Forvejen at  

 forberede Menighederne paa den forestaaende Kollekt, og paa selve Nyaarsdag  

 at ville lægge den forsamlede Menighed paa Hjerte at yde sit Bidrag til det  

 for det kirkelige Livs Fremme i Folket vigtige Formaal, for hvilket  

 Bibelselskabet virker.
 De indkomne Bidrag bedes inden Udgangen af hvert Aars Januar Maaned af  

 Præsterne afgivne til Provsterne og af disse til Biskoppen, af hvem de  

 derefter bedes indsendte til det danske Bibelselskabs Kasserer, Justitsraad  

 Hegel, boende i Klareboderne Nr. 3.
Ministeriet for Kirke- og  

 Undervisningsvæsenet, den 11te December 1886.\sf J.
F.
Scavenius.
J.
De Jonquieres.
