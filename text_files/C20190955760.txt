Vejledning om ansøgning om støtte fra ansøgningspuljen til social investeringspulje til recovery og rehabilitering: Partnerskab om strategisk omlægning (§15.75.55.10.) Ansøgningsfrist den 17. september 2019 kl. 12.00 INDHOLDSFORTEGNELSE 1 Indledning 2 Ansøgningspuljens formål 3 Ansøgerkreds 4 Målgruppe 5 Forventede resultater 6 Partnerskab om strategisk omlægning af socialpsykiatrien 6.1 Baggrund 6.2 Kommunernes rolle 6.3  Midler 6.4  Tidsplan 7 Projektperiode 8 Tildelingskriterier og vurdering 8.1 Uddybning af tildelingskriterier 9 Tilskudsberettigede udgifter 10 Ikke tilskudsberettigede udgifter 11 Udarbejdelse af budget 12 Ansøgningsfrist og -procedure 13 Statsstøtte 1 Indledning Som led i satspuljeaftalen for 2019 på sundhedsområdet er der afsat 13,0 mio. kr. til en ansøgningspulje til en social investeringspulje til recovery og rehabilitering: Partnerskab om strategisk omlægning.
Ansøgningspuljen er en del af initiativet Strategisk udvikling og omlægning af indsatsen i socialpsykiatrien og udmøntes i 2019 af Socialstyrelsen.
Midlerne er afsat på finansloven for 2019 på § 15.75.55.10. Alle midler er afsat i 2019, men projektperioden for de enkelte projekter løber fra 1. januar 2020 til 30. september 2022.
Baggrunden for ansøgningspuljen er at antallet af mennesker, der får hjælp i socialpsykiatrien er steget.
Samtidig er der flere borgere, der har mere komplekse udfordringer end tidligere.
Mennesker med psykiske udfordringer har ofte gode udviklingsmuligheder, hvis de får støtte og hjælp af høj kvalitet på det rette tidspunkt.
Der vurderes således at være et stort udviklings- og investeringspotentiale i socialpsykiatrien.
I en række kommuner er man i dag i gang med at udvikle og omlægge indsatsen for borgere med psykiske vanskeligheder med fokus på borgernes recovery og rehabilitering.
Udviklingen skal understøttes nationalt, så kvaliteten i den samlede indsats i socialpsykiatrien løftes.
Denne ansøgningspulje skal bidrage til at udvikle, udbrede og forankre den strategiske omlægning i socialpsykiatrien.
Socialstyrelsen indbyder til et samarbejde med 2 til 4 kommuner, der allerede er langt i udviklingen og omlægningen af socialpsykiatrien.
De kommuner der opnår tilskud fra ansøgningspuljen skal indgå i et partnerskab med Socialstyrelsen og en ekstern leverandør.
De kommuner der måtte søge, uden at opnå midler fra puljen, vil blive tilbudt at blive tilknyttet projektet som referencekommune og derved få nytte af de koncepter og erfaringer, der udvikles i projektet.
Projektkommunerne skal være med til at udvikle og afprøve et samlet koncept for udvikling og omlægning af socialpsykiatriområdet med et større fokus på recovery og rehabilitering.
Kommunerne skal således bidrage med at dele, drøfte og udvikle ny viden og aktivt omsætte denne viden i praksis og dermed udvikle den kommunale socialpsykiatri.
Udover at udvikle og omlægge sin egen socialpsykiatri, skal kommunerne - med udgangspunkt i egne erfaringer - medvirke i udviklingen af et generisk koncept.
Konceptet skal kunne anvendes af alle landets kommuner, der ønsker en udvikling og omlægning til en recovery-orientereret og rehabiliterende tilgang.
2 Ansøgningspuljens formål Formålet med ansøgningspuljen er at støtte kommunernes strategiske udvikling og omlægning af indsatsen på socialpsykiatriområdet med fokus på recovery og rehabilitering.
 Med puljen støttes kommunerne i at afholde nogle af de initial- og udviklingsomkostninger, der kan være ved investering i udvikling og omlægning til en mere virksom og helhedsorienteret indsats.
3 Ansøgerkreds Ansøgningspuljens ansøgerkreds er landets kommuner.
 Det forventes, at der kan ydes støtte til to til fire kommuner.
4 Målgruppe Ansøgningspuljens målgruppe er borgere over 18 år, som har psykiske vanskeligheder, og som enten modtager eller med den rette indsats kan forebygge behovet for at modtage ydelser efter serviceloven.
5 Forventede resultater Det forventes, at partnerskabskommunerne kan udvikle og omlægge socialpsykiatrien til en mere recovery-orienteret og rehabiliterende tilgang.
Dette indebærer bl.a. et stærkere og mere gennemgående borgerperspektiv på både politisk og ledelsesmæssigt niveau samt på myndigheds- og tilbudsniveau.
 Konkret forventes udviklingen og omlægningen bl.a. at komme til udtryk på følgende måder:
  Øget fokus på forebyggelse og rettidige indsatser, som medfører, at færre borgere får behov for mere indgribende indsatser.
  Helhedsorienteret og sammenhængende indsatser baseret på et fælles fagligt sprog som medfører, at flere borgere oplever en sammenhængende indsats med fokus på hele deres liv og med tæt samarbejde og opfølgning på tværs af forvaltningsgrene, sektorer og civilsamfundet.
  Udvikling af borgerens selvdefinerede mål, som medfører, at flere borgere oplever, at indsatsen tager udgangspunkt i netop deres drømme, ønsker og håb for fremtiden.
6 Partnerskab om strategisk omlægning af socialpsykiatrien 6.1 Baggrund Der er et stigende aktivitets- og målgruppepres i den kommunale socialpsykiatri.
Flere borgere modtager hjælp på grund af psykiske vanskeligheder, heraf både mange unge mennesker med begyndende vanskeligheder og mennesker med svære og komplekse problemstillinger.
Målgruppen har forskelligartede og skiftende støttebehov, men mange har gode udviklingsmuligheder med den rette hjælp og støtte.
På den baggrund vurderes der at være et stort udviklings-, omlægnings- og investeringspotentiale i kommunernes samlede socialpsykiatri.
En række kommuner er i gang med at omlægge indsatsen til de aktuelle behov og udfordringer.
Deres udgangspunkt er rehabilitering og recovery med fokus på forebyggelse, helhed og sammenhæng samt inddragelse og medbestemmelse.
Dette arbejde ønsker Socialstyrelsen at understøtte gennem udviklingen af et koncept, som kan udbredes til andre kommuner.
6.2 Kommunernes rolle Gennem deltagelse i initiativet vil I som kommune bidrage til udviklingen af et koncept for, hvordan en strategisk udvikling og omlægning til en recovery-orienteret og rehabiliterende indsats mest hensigtsmæssigt og effektivt kan gribes an i en kommune.
Partnerskabsforløbene Ved at deltage som partnerskabskommune i initiativet forpligter I jer til at deltage og bidrage aktivt til en række aktiviteter og opgaver:
 Udvikling af koncept  Lokal forandringsteori  Drejebog for samarbejde  Analyse af nuværende praksis  Udviklingsplan  Implementering  Dialogmøder  Evaluering Her følger en kort beskrivelse af de forventede aktiviteter og opgaver.
Udvikling af koncept Konceptet for en strategisk udvikling og omlægning (herefter benævnt konceptet) består af to dele.
Den strategiske ramme og den faglige retning.
Den faglige retning er de faglige kerneelementer, som skal danne udgangspunkt for arbejdet i kommunerne.
Den strategiske ramme er de strategiske og organisatoriske kerneelementer, som er nødvendige for, at kommunernes implementering af den faglige retning kan blive succesfuld.
Skal kommunerne lykkes med at implementere den faglige retning, er det derfor nødvendigt, at de arbejder med kerneelementerne i den strategiske ramme.
Det foreløbige koncept kan dermed illustrativt se således ud (figuren fremgår også i bilag til vejledning):
Strategisk ramme (hvordan) Faglig retning (hvad) Som partnerskabskommune forventes I at bidrage til at udvikle konceptet, som I derefter skal arbejde med at implementere i jeres egen kommune.
Ud over jeres input vil den indledende kortlægning, og den nedsatte interessentgruppe, danne grundlag for udviklingen af konceptet.
Lokal forandringsteori Partnerskabskommunerne skal udvikle lokale forandringsteorier, hvor I beskriver, hvilke ændringer I ser, at I skal gennemføre, for at implementere det udviklede koncept.
Drejebog for samarbejde Når konceptet er på plads, skal den eksterne leverandør, i samarbejde med Socialstyrelsen og med jeres input, udarbejde en drejebog for samarbejdet.
Drejebogen skal bl.a. indeholde en beskrivelse af den analysemodel den eksterne leverandør vil benytte til at identificere styrker, udfordringer og forslag til udvikling i partnerskabskommunerne i forhold til konceptet.
Analyse På baggrund af analysemodellen i drejebogen gennemfører den eksterne leverandør en analyse af partner-skabskommunernes eksisterende praksis, og identificerer styrker, udfordringer og forslag til udvikling.
I forventes at stille nødvendigt materiale og personale til rådighed, så den eksterne leverandør kan gennemføre denne analyse.
Udviklingsplan På baggrund af analysen skal partnerskabskommunerne, i samarbejde med Socialstyrelsen og den eksterne leverandør, udvikle lokale udviklingsplaner, som beskriver de ting, som I vil arbejde med, for at leve op til kerneelementerne i konceptet.
Implementering Partnerskabskommunerne skal arbejde med at implementere deres udviklingsplaner.
Til dette modtager I støtte og rådgivning fra Socialstyrelsen og den eksterne leverandør.
Det er et krav, at I nedsætter et imple-menteringsteam, som kan være med til at drive implementeringen i kommunen.
Derudover forventes det, at I afsætter den nødvendige tid til kompetenceudvikling og træning efterfølgende, da dette er centralt for at opnå en succesfuld udvikling og omlægning.
 I det følgende ses et eksempel på en forandringsteori, som visualiserer, hvordan udviklingen i partnerskabskommunerne kan se ud på baggrund af arbejdet med en udviklingsplan (figuren fremgår også i bilag til vejledning).
Dialogmøder Partnerskabskommunerne skal deltage i de fem planlagte dialogmøder, hvor I skal bidrage med erfaringer og viden.
Derudover er det vigtigt, at I er indstillet på at modtage viden og erfaringer fra andre kommuner, så vi sammen kan lave et koncept, der er så komplet og nyttigt som muligt.
Evaluering Partnerskabskommunerne forpligter sig til at bidrage til de evalueringsaktiviteter, som foretages af den eksterne leverandør og Socialstyrelsen.
Dette gælder bl.a. besvarelse af spørgeskemaundersøgleser, udlevering af relevante dokumenter, indsamling af nøgletal mv.
6.3 Midler Der kan søges om støtte fra ansøgningspuljen til udgifter i forbindelse med udvikling og omlægning af den valgte model.
Der kan bl.a. søges om løn til projektleder og kompetenceudvikling, såfremt der forudsættes særlige kompetencer.
 For en nærmere beskrivelse af tilskudsberettigede udgifter se vejledningens afsnit 9.
6.4 Tidsplan Nedenfor ses den overordnede tidsplan for initiativet med nedslag, som er relevante for partnerskabskommunerne.
Ud over aktiviteterne beskrevet i denne tidsplan, vil der være individuelle aktiviteter og opgaver for alle partnerskabskommuner.
Dette indebærer opkvalificering og kompetenceløft mv. (figuren fremgår også i bilag til vejledning):
7 Projektperiode Midlerne skal anvendes i perioden 1. januar 2020 til 30. september 2022.
8 Tildelingskriterier og vurdering Ansøgninger om tilskud fra ansøgningspuljen vurderes på baggrund af nedenstående tildelingskriterier.
 De enkelte vurderingsområder uddybes nedenfor efter den skematiske oversigt.
Tabel 1. Vurdering og tildelingskriterier 8.1 Uddybning af tildelingskriterier Ad 1) Relevans:
 Det vil blive vurderet, om projektets ansøger ligger inden for ansøgerkredsen for ansøgningspuljen og om projektets formål og målgruppe ligger inden for ansøgningspuljens formål og målgruppe.
 Ansøgningspuljen er målrettet kommuner.
På baggrund af ansøgers beskrivelse af formål og målgruppe vil det blive vurderet, hvorvidt projektets formål og målgruppe ligger inden for puljens formål og målgruppe.
Ansøgningspuljens formål er at støtte kommunernes strategiske udvikling og omlægning af indsatsen på socialpsykiatriområdet med fokus på recovery og rehabilitering.
Ansøgningspuljens målgruppe er borgere over 18 år, som har psykiske vanske-ligheder, og som enten modtager, eller med den rette indsats kan forebygge behovet for at modtage, ydelser efter serviceloven.
 Beskrivelsen af projektets målgruppe skal være kort og præcis og indeholde oplysninger om:
  Hvem der indgår i målgruppen, og om der er relevante undergrupper, f.eks. om der er særlig fokus på specifikke psykiske vanskeligheder ellers aldersmæssige, etniske eller geografiske aspekter.
 Hvor mange borgere, der indgår i projektet ud af den samlede målgruppe i kommunen.
Det er vigtigt at give et realistisk bud på dette.
  Hvordan antallet af deltagere i projektet vil blive opgjort.
 Ad 2) Indsats:
Det vil blive vurdereret, om projektets indsats bidrager til opfyldelse af projektets formål og målsætninger.
Herunder vil det blive vurderet, om ansøger i forvejen er i gang med det strategiske arbejde med at udvikle det rehabiliterende og recovery-orienterede arbejde, og om ansøger vil være i stand til at bidrage til udvikling og afprøvning af den sammenhængende model for omstillingen, der udvikles i initiativet.
 Ansøger skal desuden redegøre for behovet for støtte til at afholde nogle af de initial- og udviklingsomkostninger, der kan være ved investering i en strategisk udvikling og omlægning af socialpsykiatrien.
Til brug for vurderingen skal den nuværende indsats i socialpsykiatrien være klart beskrevet, og det skal være klart beskrevet, hvor langt ansøger er i den strategiske udvikling og omlægning.
Ansøger skal beskrive erfaringer med udviklingen på borgerniveau, og hvordan kommunen imødekommer denne udvikling  herunder skal ansøger beskrive, hvilke initiativer der allerede er igangsat som led i en omlægning, såsom ændret tilbudsvifte.
 Ad 3) Organisation, samarbejde og dokumentation:
Ansøger skal beskrive projektets organisationsstruktur og beskrive hvilket politisk og administrativt niveau projektsamarbejdet er godkendt på.
Projektsamarbejdet skal som minimum være godkendt på centerchefniveau.
Herudover skal ansøger udpege en projektleder og nedsætte et implementeringsteam.
Det skal uddybes, hvilke funktioner og roller der indgår i implementeringsteamet og herved sandsynliggøres at implementeringsteamet har handle- og beslutningskompetence.
Implementeringsteamet har til opgave at drive implementeringen lokalt.
 På baggrund af ansøgers samlede beskrivelse vil det blive vurderet om, der er den nødvendige ledelsesmæssige opbakning hos ansøger til at udvikle og omlægge indsatsen i socialpsykiatrien.
 Ad 4) Sammenhæng:
 På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem projektets formål, målgruppe, aktiviteter, målsætninger på borgerniveau, tidsplan, organisering mv.
Det vil blive vurderet, hvorvidt projektet opstiller klare og præcise mål på organisationsniveau.
Projektets resultater skal være realistiske i forhold til bl.a. projektets målgruppe, bemanding og aktiviteter.
Således skal det være sandsynliggjort, at de beskrevne aktiviteter vil føre til opfyldelse af de opstillede målsætninger på borgerniveau.
Derudover vurderes det, hvorvidt de planlagte aktiviteter er klart beskrevet, og om aktiviteterne hænger sammen med målene på borgerniveau.
 Ad 5) Budget:
På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningen (se afsnit 12-14).
 Ad 6) Forankring:
 På baggrund af den samlede projektbeskrivelse vil det blive vurderet, hvorvidt projektet har beskrevet en realistisk plan for videreførelse af udviklingen og omstillingen efter tilskudsperiodens ophør herunder skal det redegøres for, hvorvidt og hvordan ansøger vil monitorere og evaluere indsatsen fremadrettet og efter tilskudsperiodens ophør.
9 Tilskudsberettigede udgifter Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
1) Lønudgifter til aflønning af medarbejdere i projektet.
Lønudgifter skal budgetteres med antal timer og sats pr. time.
Lønudgifter må ikke inkluderes under andre budgetposter.
Lønniveauet må ikke være højere end det, der er aftalt i overenskomster for tilsvarende arbejde på området.
Yderligere information kan fås ved henvendelse til de relevante fagforeninger.
Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for tilsvarende arbejde.
 2) Udgifter til honorarer til konsulenter.
 3) Udgifter til revisor.
 4) Lovpligtige forsikringer, herunder arbejdsskadeforsikringer.
5) Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 6) Udgifter til offentlig transport.
 7) Udgifter til aktiviteter.
 8) Udgifter til formidling.
 9) Udgifter til lokaler.
 10) Udgifter til småanskaffelser, herunder kontorhold.
11) Andre relevante udgifter til projektets gennemførelse.
Relevansen beskrives i en note til budgettet.
10 Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1) Materielanskaffelser for over 50.000 kr. pr. projektår.
 2) Køb af fast ejendom.
 3) Anlægsudgifter (f.eks. ombygning og renovering).
 4) Dækning af underskud eller anden gæld.
 5) Støtte til enkeltpersoners underhold.
 6) Aktiviteter, der fuldt ud er finansieret fra anden side.
 7) Aktiviteter eller tilsvarende til personer uden lovligt ophold.
 8) Projekter forankret i udlandet samt Grønland og Færøerne.
11 Udarbejdelse af budget Budgettet skal være realistisk, sparsommeligt og leve op til de krav, der er til udgiftstyper og niveauer.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer)  Ansøgers navn og adresse Krav til budgettet Udgifter skal specificeres i budgettet.
Udgifter kan ikke samles i overordnede budgetposter som overhead, administrationsbidrag og diverse.
Der kan ikke budgetteres med uforudsete udgifter.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.
Periodiserede budgetter Har det ansøgte projekt har et budget på 100.000 kr. eller derover, skal udgifterne periodiseres, således at udgiften budgetteres i den måned, den forventes afholdt.
Hvis der f.eks. er en ansat projektleder i projektet, opgøres lønnen, som den afholdes, én gang om måneden.
Gennemsnitstal kan således ikke anvendes.
Ved projekter, hvor det samlede ansøgte beløb er mindre end 100.000 kr., er det ved vurderingen af projektet tilstrækkeligt at kende ansøgningens årlige budget pr. aktivitet.
Derfor skal samlede ansøgte beløb, som er mindre end 100.000 kr., ikke opdeles i måneder, men samles som årlige udgifter pr. aktivitet.
I praksis skal udgifterne derfor samles den første måned, hvor projektet har udgifter.
Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgif-terne forventes afholdt.
Noter til budgettet Ved behov skal der udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, semina-rets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
Moms Kommuner og regioner kan ikke få tilskud til dækning af moms, da momsen refunderes af momsudligningsordningen.
Alle udgifter skal derfor i budgettet være ekskl. moms.
12 Ansøgningsfrist og -procedure Ansøgningsfristen er den 17. september 2019 kl. 12.00. Efter dette tidspunkt kan ansøgninger ikke længere fremsendes.
 Det forventes, at ansøgerne får svar på ansøgningen i december 2019. Ansøgerne kan løbende holde sig orienteret om puljen på ansøgningspuljens hjemmeside på Tilskudsportalen.
Spørgsmål vedrørende projektet kan stilles til specialkonsulent Maria Lincke Jørgensen i Socialstyrelsen via mljo@socialstyrelsen.dk Socialfaglige spørgsmål kan stilles til specialkonsulent Finn Blickfeldt Juliussen i Socialstyrelsen via fju@socialstyrelsen.dk Spørgsmål om administration af ansøgningspuljen kan stilles til fuldmægtig Julie Tang i Socialstyrelsen via jult@socialstyrelsen.dk Tekniske spørgsmål om Tilskudsportalen kan sendes til portal@socialstyrelsen.dk.
Ansøgningsskemaet skal udfyldes elektronisk via Tilskudsportalen.
For yderligere information om brug af Tilskudsportalen se under vejledninger på Tilskudsportalens forside.
Når Socialstyrelsen har modtaget an-søgningen vil dette fremgå af status under Min tilskudssag.
Bilag til ansøgningen Der foretages en vurdering af projektet ud fra oplysningerne i ansøgningen og budgettet, herunder evt. budgetnoter.
Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.
 Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.
Tekniske problemer i forbindelse med indsendelse af ansøgning Hvis der opleves it-tekniske problemer i forbindelse med indsendelse af ansøgning til puljen, skal Tilskudsforvaltning kontaktes via telefon eller via mail (portal@socialstyrelsen.dk) inden ansøgningsfristens udløb samt kunne fremvise dokumentation for det it-tekniske problem, for at ansøgningen kan komme i betragt-ning.
 I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et screen dump af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.
NemID Ansøgere med CVR-nummer skal ved oprettelse og indsendelse af ansøgninger anvende en NemID med arbejdersignatur tilknyttet det relevante CVR-nummer.
Den tilskudsansvarlige, såvel som den medarbejder, der opretter ansøgningen, skal have en NemID medarbejdersignatur.
Ansøgere, som ikke er CVR-registrerede ved ansøgningstidspunktet, kan søge ved hjælp af en NemID signatur tilknyttet deres CPR nummer, men der vil ved eventuel udbetaling af midler skulle skiftes til et CVR-nummer.
Personer, som er fritaget fra tilslutning til digital post, behøver ikke at søge gennem Tilskudsportalen.
13 Statsstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderingen foretages på baggrund af de oplysninger, der fremgår af den indsendte ansøgning.
Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.
