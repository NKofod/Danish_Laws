 Ved lovbekendtgørelse nr. 403 af 30. juli 1981 om udskrivning af indkomst-  

 og formueskat til staten (udskrivningsloven) er indarbejdet de ændringer, der  

 følger af lov nr. 538 af 28. december 1979, lov nr. 278 af 16. juni 1980 og  

 lov nr. 581 af 19. december 1980.
Efter udsendelsen af lovbekendtgørelsen er der ved lov nr. 513 af 16.  

 oktober 1981 sket ændringer af udskrivningsreglerne.
Disse ændringer, som har  

 virkning fra og med indkomståret 1982, er nærmere omtalt under punkt II.
I.
Til de ved lov nr. 538 af 28. december 1979, lov nr. 278 af 16. juni  

 1980 og lov nr. 581 af 19. december 1980 stedfundne ændringer og tilføjelser  

 bemærkes:
 1. Ved lov nr. 278 af 16. juni 1980 er skalatrinene i  

 statsindkomstskatteskalaen for 1981 fastsat for 1. og 2. trin til henholdsvis  

 87.200 kr. og 64.200 kr.
 2. I samme lov er det bestemt, at det nye  

 reguleringspristal, der har januar 1980 = 100, og hvor posterne for brændsel  

 og energi holdes udenfor beregningsgrundlaget, skal lægges til grund ved  

 reguleringen af skalatrinene.
 Herefter forhøjes eller nedsættes beløbene med samme procent som den,  

 hvormed det nye reguleringspristal er ændret i forhold til  

 reguleringspristallet for april 1980. Dette reguleringspristal er beregnet  

 til 101,7.
 For 1982 og følgende år reguleres de nye grundbeløb for 1981 på grundlag  

 af stigningen i det nye reguleringspristal fra april 1980 til april i året  

 forud for det år, for hvilket skatten udskrives.
 3. Ved samme lovændring fastsættes  

 udskrivningsprocenten for 1981 til 91, jfr. § 1.
 4. Ved lov nr. 581 af 19. december 1980 er  

 skatteloftsbestemmelsen i § 5 udvidet til at omfatte formueskatten, samtidig  

 med at skatteloftsgrænsen er forhøjet fra 70 pct. til 75 pct. af den  

 skattepligtige indkomst.
 Herefter skal der ske nedsættelse af først formueskatten med indtil 60  

 pct. og derefter af indkomstskatten til staten, indtil indkomstog  

 formueskatten til staten, folkepensionsbidraget samt den kommunale og  

 amtskommunale indkomstskat tilsammen udgør 75 pct. af den skattepligtige  

 indkomst.
 Bestemmelsen har virkning fra og med indkomståret 1981.
 5. For indkomståret 1980 gælder ifølge lov nr. 581 af  

 19. december 1980 § 3 særlige overgangsregler, hvorefter der kan ske  

 nedsættelse af formueskatten med indtil 50 pct. og derefter af  

 indkomstskatten til staten, indtil det samlede beløb af indkomst- og  

 formueskatten til staten, folkepensionsbidraget samt den kommunale og  

 amtskommunale indkomstskat udgør 70 pct. af den skattepligtige indkomst.
 Endvidere er der en bemyndigelse for ministeren for skatter og afgifter  

 til efter ansøgning at eftergive renter efter kildeskattelovens § 63, stk. 1,  

 af B-skat opkrævet for indkomståret 1980, der ikke var blevet opkrævet, hvis  

 den i foregående afsnit nævnte udformning af skatteloftsbestemmelsen var lagt  

 til grund ved beregningen af forskudsskatten.
 Endelig indeholder stk. 4 i den nævnte § 3 hjemmel for særlig hurtig  

 tilbagebetaling af visse beløb, der er betalt for meget i B-skat for  

 indkomståret 1980.
 Den nævnte § 3 er optrykt i lovbekendtgørelsen.
 6. Ved lov nr. 538 af 28. december 1979 blev det  

 bestemt, at formueskatten med virkning fra og med indkomståret 1980 skal  

 udgøre 22 promille af den del af formuen, der ligger over 1 mill. kr.
 7. Efter den tidligere gældende § 11 kunne  

 formueskatten nedsættes, såfremt den skattepligtige indkomst var mindre end 6  

 pct. af den skattepligtige formue.
 Denne bestemmelse ophævedes ved lov nr. 538 af 28. december 1979.
II.
Til de ved lov nr. 513 af 16. oktober 1981 stedfundne ændringer  

 bemærkes:
 1. Udskrivningsprocenten for kalenderåret 1982 er  

 fastsat til 90.
2. 1. trin på statsindkomstskatteskalaen forhøjes -  

 udover den årlige pristalsregulering - med 1.000 kr. i 1982, med 2.000 kr. i  

 1983, med 3.000 kr. i 1984 og med 4.000 kr. i 1985 og følgende år.  

 Statsskatteskalaens 2. trin afkortes tilsvarende.
Skalatrinene for 1. og 2.  

 trin bliver for indkomståret 1982 derfor henholdsvis 95.500 kr. og 68.600 kr.
 3. Fra og med indkomståret 1982 pristalsreguleres  

 beløbsgrænsen på 1 mill. kr. vedrørende beregning af formueskat efter  

 reglerne i udskrivningslovens § 4. For 1982 vil formueskatten således udgøre  

 22 promille af den del af formuen, der overstiger 1.083.000 kr.
4. Grundbeløbet for enlige pensionisters personfradrag  

 er fra og med indkomståret 1982 fastsat til 32.100 kr.
Samtidig er der  

 fastsat et grundbeløb på 17.500 kr. for gifte sambeskattede pensionisters  

 personfradrag.
 Disse grundbeløb skal reguleres efter udskrivningslovens § 4 og udgør i  

 1982 derfor henholdsvis 34.800 kr. og 19.000 kr.
5. Fra og med indkomståret 1982 hæves det i § 34 i lov  

 om folkepension nævnte folkepensionsbidrag fra 1,2 pct. til 3,5 pct. af det  

 beløb, hvoraf indkomstskat til staten beregnes.
Bidraget påhviler alle fuldt  

 skattepligtige personer uanset alder.
 Med virkning fra samme tidspunkt standses indbetalingerne af det særlige  

 folkepensionsbidrag på 2 pct. til den sociale pensionsfond, jfr. lov nr. 521  

 af 28. oktober 1981.
 Der er ved lovændringerne ikke sket ændringer med hensyn til opkrævning af  

 bidraget på 1 pct. til dagpengefonden.
6. Skatteloftsgrænsen i udskrivningslovens § 3, stk.  

 4, er med virkning fra og med indkomståret 1982 hævet fra 66 2/3 pct. til 70  

 pct., og skatteloftsgrænsen i § 5 er hævet fra 75 pct. til 78 pct.
Samtidig  

 er det personlige bidrag til dagpengefonden blevet inddraget under  

 skattelofterne.
Udenfor lofterne står herefter alene de kirkelige afgifter.
 Skatteloftsbestemmelsen i § 3, stk. 4, vil i 1982 kun have betydning i de  

 kommuner, hvor den samlede udskrivningsprocent til primær- og amtskommune  

 udgør 26,0 eller derover.
 Som nævnt ovenfor under I, pkt. 4, er skattenedsættelsesreglen i § 5  

 udvidet til også i et vist omfang at omfatte formueskatten.
 Virkningen i 1982 af reglerne i § 3, stk. 4, og § 5 kan belyses ved  

 følgende eksempler:
 Eksempel 1.
En skatteyder har i indkomståret 1982 en skattepligtig indkomst på 200.000  

 kr. og en skattepligtig formue på 400.000 kr.
Den pågældende har ret til et  

 almindeligt personfradrag og bor i en kommune, hvor udskrivningsprocenten for  

 1982 er fastsat til 20,1 (excl. kirkeskat), og hvor den amtskommunale  

 udskrivningsprocent er fastsat til 6,9.
 Idet der ses bort fra de kirkelige afgifter, beregnes indkomstskatten til  

 staten, folkepensionsbidraget, det personlige bidrag til dagpengefonden,  

 kommuneskatten samt skatten til amtskommunen af de dele af den skattepligtige  

 indkomst, der svarer til den med udskrivningsprocenten omregnede  

 statsskatteskalas tre indkomsttrin, med følgende procenter:
