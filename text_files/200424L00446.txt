Betænkning afgivet af Miljø- og Planlægningsudvalget den 8.  

 juni 2005 Betænkning over Forslag  

 til lov om ændring af lov om naturbeskyttelse (Udmøntning af kommunalreformen) [af  

 miljøministeren (Connie Hedegaard)] 1. Ændringsforslag Der er stillet 11 ændringsforslag til lovforslaget.
Miljøministeren  

 har stillet ændringsforslag nr. 11. Socialdemokratiets, Det Radikale  

 Venstres,  

 Socialistisk Folkepartis og Enhedslistens medlemmer af udvalget har stillet  

 ændringsforslag nr. 1-10.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 31. marts 2005. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 6 møder.
Sammenhæng med andre lovforslag Lovforslaget er en del af den lovgivningsmæssige gennemførelse  

 af kommunalreformen på miljøområdet og skal ses i sammenhæng med de øvrige  

 lovforslag vedrørende kommunalreformen, som har været behandlet i Miljø- og  

 Planlægningsudvalget.
Følgende lovforslag om kommunalreformen har været  

 behandlet i Miljø- og Planlægningsudvalget:
  

 	  

 Lovforslag nr.
L 86 om  

 ændring af lov om beskyttelse af havmiljøet, lov om vandløb, lov om  

 sommerhuse  

 og campering m.v. og forskellige andre love. (Udmøntning af kommunalreformen  

 i  

 en række love på natur- og miljøområdet).
  

 	  

 Lovforslag nr.
L 87 om  

 ændring af lov om miljø og genteknologi. (Konsekvensrettelser som følge af  

 kommunalreformen).
  

 	  

 Lovforslag nr.
L 88 om  

 ændring af lov om råstoffer. (Udmøntning af kommunalreformen, for så vidt  

 angår  

 råstofplanlægning og -indvinding på land).
  

 	  

 Lovforslag nr.
L 89 om  

 ændring af lov om naturbeskyttelse. (Udmøntning af kommunalreformen).
  

 	  

 Lovforslag nr.
L 90 om  

 ændring af lov om forurenet jord. (Udmøntning af kommunalreformen).
  

 	  

 Lovforslag nr.
L 91 om  

 ændring af lov om miljøbeskyttelse. (Udmøntning af kommunalreformen, for så  

 vidt angår organiseringen af myndigheder m.v.).
  

 	  

 Lovforslag nr.
L 92 om  

 ændring af lov om miljømål m.v. for vandforekomster og internationale  

 naturbeskyttelsesområder (miljømålsloven) og lov om vandforsyning m.v.  

 (Udmøntning af kommunalreformen, for så vidt angår organisering af  

 myndighederne  

 m.v.).
  

 	  

 Lovforslag nr.
L 93 om  

 ændring af lov om planlægning. (Udmøntning af kommunalreformen).
Høring Et udkast til lovforslaget har inden fremsættelsen været sendt i  

 høring, og miljøministeren sendte den 1. december 2004 dette udkast til  

 udvalget, jf. (folketingsåret 2004-05, 1. samling) alm. del  bilag 115.  

 Den  

 21. december 2004, den 7. januar 2005, den 17. januar 2005 og den 25. februar  

 2005 sendte miljøministeren de indkomne høringssvar til udvalget, jf.  

 (folketingsåret  

 2004-05, 1. samling) alm. del  svar på spm. 163, (folketingsåret  

 2004-05, 1.  

 samling) alm. del  supplerende svar på spm. 163 og alm. del   

 bilag 34. Den  

 24. februar 2005 sendte miljøministeren et notat om høringssvarene til  

 udvalget.
Teknisk gennemgang Den 2. marts 2005 afholdtes en teknisk gennemgang af  

 lovforslaget ved miljøministeren og embedsmænd fra Miljøministeriet.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Amtsrådsforeningen og Danmarks  

 Naturfredningsforening.
Miljøministeren har over for udvalget kommenteret den skriftlige  

 henvendelse fra Amtsrådsforeningen, jf.
L 91  svar på spm. 9.
Deputationer Endvidere har Danmarks Naturfredningsforening mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 30 spørgsmål til miljøministeren til  

 skriftlig besvarelse, som denne har besvaret. 7 af udvalgets spørgsmål til  

 miljøministeren og dennes svar herpå er optrykt som bilag 2 til betænkningen.
3. Indstillinger og politiske bemærkninger Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med det af miljøministeren stillede ændringsforslag.
Et  

  

 mindretal  

  

 (S, RV,  

 SF og EL) indstiller lovforslaget til  

  

 vedtagelse  

  

 med de af mindretallet stillede ændringsforslag.
Mindretallet vil stemme  

 hverken for eller imod det af miljøministeren stillede ændringsforslag.
 Såfremt de af mindretallet stillede ændringsforslag ikke  

 vedtages ved 2. behandling, vil mindretallet stemme imod lovforslaget ved 3.  

 behandling.
 Et  

  

 andet  

 mindretal  

  

 i udvalget (IA) vil ved 2.  

 behandling stemme hverken for eller imod ændringsforslagene og ved 3.  

 behandling  

 hverken for eller imod lovforslaget.
Politiske bemærkninger Venstres, Dansk Folkepartis og Det Konservative Folkepartis  

 medlemmer af udvalget bemærker:
 Kommunalreformen skaber grundlaget for en moderne og  

 fremtidssikret forvaltning af det danske miljø på mindst det samme niveau som  

 nu.
 Med kommunalreformen videreudvikles den danske decentrale model,  

 hvor stærke kommuner er borgernes hovedindgang til den offentlige sektor.  

 Kommunerne får med reformen et større og mere sammenhængende ansvar for de  

 borgernære  

 miljøopgaver, og de nye, større kommuner får ressourcerne til at kunne løfte  

 det større ansvar.
 Venstre, Dansk Folkeparti og Det Konservative Folkeparti  

 konstaterer med tilfredshed, at lovfor-slagene udmønter de visioner for det  

 danske kommunestyre, som tog form i partiernes aftale om en strukturreform i  

 juni 2004 og partiernes udmøntningsplan fra september 2004.
 Med kommunalreformen bevæger løsningen af miljøopgaverne sig i  

 fremtiden ad to hovedspor  et statsligt og et kommunalt:
Staten  

  

 får til opgave  

 at varetage de overordnede opgaver til sikring af Danmarks internationale  

 forpligtelser, større nationale interesser og teknisk komplicerede sager.
V,  

 DF  

 og KF mener således, at det bør være en statslig opgave at sikre nationale  

 hensyn og værdier på miljøområdet.
Det vil blandt andet ske via statens  

 udarbejdelse af bindende natur- og vandplaner, statslig godkendelse af de  

 mere  

 end 200 mest miljøtunge virksomheder, statsligt ansvar for overvågningen af  

 naturen og vandmiljøet og for strandbeskyttelseszonen og via en styrket  

 planlægning for hovedstadsområdet og for landet som helhed.
Kommunerne  

  

 skal  

 varetage de fleste af de nuværende amtslige natur- og miljøopgaver   

 enten i  

 tilknytning til eksisterende kommunale aktiviteter eller som nye,  

 sammenhængende opgaver.
Kommunerne skal dermed varetage de mange direkte  

 borgerrettede miljøopgaver og bliver dermed hovedindgangen til den offentlige  

 sektor for såvel borgere som virksomheder.
 Regionerne bliver via de regionale udviklingsplaner dynamo for  

 den regionale udvikling og får ansvaret for kortlægning og planlægning af  

 råstofindvinding og for indsatsen mod jordforurening.
Regeringen og Dansk Folkeparti har i de politiske forhandlinger  

 lagt afgørende vægt på, at reformens grundarkitektur  stærkere kommuner  

 med et  

 større ansvar  ikke blev ændret.
Forudsætningen for denne proces har  

 fra  

 regeringens og Dansk Folkepartis side hele tiden været klar: Kommunerne skal  

 styrkes for at kunne tage et større ansvar.
V, DF og KF har således med  

 beklagelse konstateret, at ønskerne fra oppositionen konsekvent har været at  

 løfte opgaver væk fra kommunerne for at lægge dem i regionerne.
Kommunalreformen bygger på en grundlæggende tillid til det  

 danske kommunestyre.
Reformen tegner en ny offentlig sektor i Danmark, hvor  

 kommuner, regioner og stat har hver sin rolle og identitet.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget bemærker:
Generelt om strukturreformen på miljøområdet S, RV, SF og EL mener, at Danmarks natur og miljø har brug for en  

 sammenhængende planlægning, indsats og ekspertise samt et forbedret  

 beskyttelsesniveau.
Desværre vil regeringens smalle aftale om en  

 strukturreform  

 på miljøområdet medføre det stik modsatte, nemlig en fragmenteret indsats,  

 planlægning og ekspertise samt et forringet beskyttelsesniveau.
Vi er dybt  

 betænkelige  

 ved, hvorvidt kommunerne vil kunne sikre tilstrækkelig stærke faglige miljøer  

 til at løse de mange større og komplekse problemstillinger på miljøområdet.  

 Samtidig er det et problem, at armslængdeprincippet reelt afskaffes.
Alene  

 det  

 forhold, at der nu kun er én myndighed og ikke som før to, der skal vurdere  

 og  

 sikre naturens og miljøets interesser, vil betyde en væsentlig svækkelse af  

 beskyttelsesniveauet.
Reformen viser manglende forståelse for, at natur og miljø er et  

 fælles gode, der går på tværs af kommunegrænserne.
Eksemplerne på dette er  

 mange: drikkevand, større vandløb, naturområder, naturgenopretning,  

 miljøtilsyn, særlig følsomme landbrugsområder etc.
Hele grundkonstruktionen med en ukritisk overflytning af opgaver  

 fra amterne til henholdsvis staten og kommunerne ser S, RV, SF og EL som en  

 grundlæggende forkert konstruktion.
Et mere seriøst og ordentligt  

 udgangspunkt  

 for en strukturreform ville have været en overflytning af amternes nuværende  

 opgaver til regionerne.
Så kunne man efterfølgende have diskuteret en  

 eventuelt  

 ændret opgavefordeling.
»Vi alene vide«-holdningen »Det kan konstateres, at der er en række forhold, som tilsiger,  

 at der  uanset størrelsen af kommunerne  vil være behov for en  

 regional  

 planlægning.
Forholdene vedrører regionale opgaver, hvis løsning eller  

 forvaltning har konsekvenser, der rækker ud over kommunegrænserne.
Eksempler  

 på  

 sådanne opgaver er lokalisering af regionale funktioner: større  

 erhvervsområder,  

 virksomheder med særlige beliggenhedskrav, større offentlige institutioner,  

 ferie- og fritidsanlæg, større butikscentre, større infrastrukturanlæg som  

 veje, andre trafikanlæg og transmissionsledninger.
Andre eksempler er affald,  

 grundvandsbeskyttelse, naturbeskyttelse, sikring af vandkvaliteten i større  

 samlede åvandløb, søer, nære kystområder, udlæg af råstofindvindingsområder  

 og  

 nye skovområder.« Ovenstående citat fra regeringens strukturkommission (betænkningen  

 bind 3, side 290) udpensler meget klart, at der fortsat i dansk  

 planlægnings-,  

 natur- og miljøarbejde er behov for et stærkt regionalt niveau.
Desværre  

 konstaterer Socialdemokratiet, Det Radikale Venstre, Socialistisk Folkeparti  

 og  

 Enhedslisten, at ikke alene har regeringen valgt at lave en smal aftale med  

 Dansk  

 Folkeparti, men det er endvidere dybt besynderligt, at regeringen og Dansk  

 Folkeparti  

 i aftalen konsekvent ikke lytter til anbefalingerne fra Strukturkommissionen,  

 organisationer, miljøfolk, amter, virksomheder m.fl.
Denne »vi alene  

 vide«-holdning  

 er ikke alene udtryk for arrogance over for dem, der sidder med opgaverne til  

 daglig, men vil via det stærkt manglende faglige belæg også medføre et lavere  

 beskyttelsesniveau for vores fælles naturressourcer.
Armslængdeprincippet Det er afgørende, at vigtige afgørelser om miljøforhold træffes  

 af uvildige myndigheder, som ikke er for tæt på dem, der skal kontrolleres,  

 og  

 ikke potentielt er afhængige af snævre lokalpolitiske interesser.  

 Strukturreformen betyder forøget risiko for, at det mange steder kan blive  

 kortsigtede  

 interesser, der kommer til at styre miljøpolitikken.
Faren er, at man lokalt  

 vælger at konkurrere på lempeligere godkendelser, vandløbsvedligeholdelse af  

 dårligere kvalitet etc. i stedet for at tage langsigtede hensyn til natur og  

 miljø.
Danmarks Naturfredningsforenings undersøgelse (maj 2004) fra  

 Nordjylland med 27 kommuners indsigelse mod den amtslige regionplan  

 understreger klart, at det er en yderst realistisk risiko.
Endvidere kan  

 nævnes  

 kommunernes ansøgninger (efteråret 2004) om flere sommerhusgrunde: Her så  

 kommunerne i 70 pct. af tilfældene stort på beliggenhedskrav, byggelinjer, §  

 3-områder,  

 fredede områder m.m.
Også fra Naturklagenævnets praksis ses mange omgørelser  

 af  

 kommunernes tilladelser til byggeri i det åbne land, som er i strid med  

 beskyttelsesinteresserne for natur og miljø. Alle disse eksempler viser, at  

 der  

 er behov for en styrkelse af armslængdeprincippet og ikke en svækkelse, som  

 den  

 nuværende reformaftale medfører.
Opsplitning af viden og faglig ensartethed Strukturreformen medfører, at amternes faglige miljøer bliver  

 opsplittet fra 14 amter til næsten 100 kommuner.
Det betyder en væsentlig  

 fortynding af viden og faglige miljøer og er et væsentligt tilbageskridt for  

 mere end 30 års udvikling af en videnbaseret natur- og miljøforvaltning i  

 Danmark.
Regeringen taler endvidere ganske meget om  

 »kvalitetsstyringsordninger« og »supplerende retningslinjer«.
Der er her tale  

 om en mekanisk erstatning for sagkyndige vurderinger foretaget af bredt  

 sammensatte faglige miljøer.
Det kan ikke undgå at give stive, bureaukratiske  

 afgørelser.  

 Det er ganske uforståeligt,  

 at regeringen og Dansk Folkeparti mener, at disse ordninger og retningslinjer  

 kan erstatte faglige miljøer.
Samtidig virker det absurd, at der intet sted  

 er  

 angivet noget mere præcist om disse ordninger og retningslinjer   

 samtidig med  

 at regeringen beder Folketinget tage stilling til en stor lovpakke, hvor  

 disse  

 instrumenter er en væsentlig del af argumentationen.
Tilsyneladende er disse  

 instrumenter ikke opfundet endnu.
 Lovforslagene indeholder desuden en ekstra svaghed, idet de i  

 overvældende grad indeholder bemyndigelser til miljøministeren.
Opgavefordelingen Det forekommer overordnet meget selvmodsigende og inkonsistent,  

 at regeringen mener, at kravet om betydelig faglig ekspertise og ensartet  

 praksis berettiger en vis regional forvaltning af jordforurenings- og  

 råstofområdet, men ikke af natur- og vandområdet, endsige den overordnede  

 regionale planlægning.
Hvis der skal være konsekvens i regeringens argumentation, skal  

 den regionale forvaltning udbredes til natur, vand, planlægning, havmiljø,  

 miljøbeskyttelse etc.
Det er uforståeligt, hvorfor regeringen ikke har de  

 øvrige tværgående områder med i en regional forankring.
Det er Socialdemokratiets, Det Radikale Venstres, Socialistisk  

 Folkepartis og Enhedslistens opfattelse, at regeringens smalle aftale og  

 udmøntningen heraf på natur- og miljøområdet er udtryk for manglende rettidig  

 omhu.
Samtidig afslører strukturreformen på miljøområdet et snævert og ikke  

 fremadrettet  

 natursyn, der tager udgangspunkt i ensidige ideologiske kriterier og ikke i  

 faglige belæg.
 Alt tyder desværre på, at regeringens smalle aftale om den  

 kommunale struktur bliver Danmarkshistoriens dyreste omgang for miljøet,  

 naturen og drikkevandet.
Ændringsforslagene Ændringsforslagene stillet af S, RV, SF og EL på miljøområdet i  

 forbindelse med strukturreformen har til formål at opretholde en vis form for  

 status quo.
Forslagene skal endvidere forhindre de mest grundlæggende  

 tilbageslag for natur og miljøbeskyttelsen, som regeringens og Dansk  

 Folkepartis  

 snævre aftale medfører.
Partierne har derfor i overensstemmelse med præmissen  

 for gennemførelsen af kommunalreformen undladt at fremsætte forslag om de i  

 øvrigt nødvendige forbedringer i miljø- og naturforvaltningen i Danmark.
Den samlede strukturreform Dette lovforslag er et led i den samlede kommunalreform.
Socialdemokratiet,  

 Det Radikale Venstre, Socialistisk Folkeparti og Enhedslisten har i  

 forbindelse med forhandlingerne om de enkelte lovforslag efter  

 folketingsvalget måttet konstatere, at regeringspartierne og Dansk  

 Folkeparti ikke har ønsket at ændre på hovedkonstruktionen i reformen.  

 Partiernes  

 holdning til bl.a. denne hovedkonstruktion fremgår af betænkningsbidrag til  

 lovforslag nr.
L 65. Der henvises hertil.
Personalespørgsmål Da der med dette lovforslag gennemføres en ændring  

 af mange medarbejderes ansættelsesforhold,  

 vil Socialdemokratiet, Det Radikale Venstre, Socialistisk Folkeparti og  

 Enhedslisten her understrege de forslag, der  

 er stillet for  

 at sikre medarbejderne ordentlige arbejdsbetingelser.
Holdningen til de  

 resultater, der er opnået under forhandlingerne, og de ønsker, vi ikke  

 fik  

 imødekommet, fremgår af partiernes betænkningsbidrag til lovforslag nr.
L 67.  

 Der henvises hertil.
Konkrete  

 bemærkninger til dette lovforslag Partierne ser § 3-beskyttede arealer som en af taberne i dette  

 lovforslag. § 3-områder er en stor del af de danske naturperler og udgør i  

 dag  

 ca. 9 pct. af Danmarks areal.
I dag sidder der ca. 65-70 medarbejdere samlet  

 i  

 amterne og administrerer, udpeger etc. disse vigtige naturområder.
Her er  

 tale  

 om særlig botanisk ekspertise, der skal udøves ved besigtigelse af de enkelte  

 lokaliteter.
For eftertiden vil disse opgaver samt medarbejderne være spredt  

 ud til næsten 100 kommuner.
Det kan kun give forøget administration, ringere  

 fagligt miljø og i sidste ende et ringere beskyttelsesniveau.
I bemærkningerne til lovforslaget (side 4) står der også direkte,  

 at der er tale om opgaver,  

  

 »der kræver  

 specialiseret faglig indsigt og har afgørende betydning for naturbeskyttelsen  

 i  

 Danmark«.
Derfor virker det også besynderligt, at netop disse opgaver som  

 §  

 3-naturtyper, beskyttelseslinjer ved søer, åer, skove og fortidsminder,  

 administration af Natura 2000-områder, adgang m.m. nu skal administreres af  

 opsplittede faglige miljøer, idet administrationen fremover skal varetages af  

 næsten 100 kommuner frem for de nuværende 14 amter.
 Det bliver kommunerne, der i fremtiden skal iværksætte de  

 foranstaltninger, som fremgår af Natura 2000-planen, og som er nødvendige  

 for:
  

 	  

 at undgå forringelser  

 af naturtyper og levesteder for arter, som området er udpeget for,   

 	  

 at undgå betydelig  

 forstyrrelse af arter, som området er udpeget for, og   

 	  

 at sikre eller  

 genoprette naturtypernes eller arternes bevaringsstatus.
 Erfaring og viden om de mange naturtyper kan ikke ske i ca. 100  

 kommuner, da der er et stort antal naturtyper, der kræver specialiseret  

 pleje,  

 hvilket jo også fremgår af lovforslagets bemærkninger.
Partierne undrer sig dybt over regeringens kaotiske håndtering  

 af forhandlingsforløbet vedrørende strukturreformen og regeringens påtænkte,  

 men ikke realiserede, ændringer i dette lovforslag.
Forhandlingsforløbet har  

 været kendetegnet ved, at regeringen trods talrige opfordringer ved  

 forhandlingsmøderne  

 først til allersidst fremlagde de ændringsforslag skriftligt, som regeringen  

 ville foreslå i forbindelse med forhandlingerne.
Desværre viste dette sig kun  

 at omhandle ét lovforslag (L 86). På trods af at regeringen igennem 2 måneder  

 og ved flere møder havde stillet partierne ændringer i netop  

 naturbeskyttelsesloven i udsigt, viste det sig, at regeringen trak i land og  

 så  

 bort fra tidligere udsagn om, at bl.a. registreringen af § 3-områderne  

 kunne overgå til staten.
 S, RV, SF og EL har derfor stillet ændringsforslag til  

 lovforslaget omhandlende følgende emner:
   

 	  

 § 3-administrationen  

 overgår til regionerne.
   

 	  

 Administrationen af Natura  

 2000-områder skal ske i regionerne.
   

 	  

 Der udarbejdes  

 bindende naturkvalitetsplaner i hver region.
   

 	  

 Amternes nuværende  

 administration af reglerne om beskyttelseslinjer ved søer, åer, skove,  

 fortidsminder  

 og kirker m.m. overflyttes til regionerne.
Subsidiært stiller partierne også et ændringsforslag, der  

 medfører, at § 3-registreringen overgår til staten.
Dette forslag stilles, da  

 det ifølge ministerens egne kommentarer ikke vil være muligt at få gennemført  

 partiernes primære ændringsforslag, nemlig at dette område overflyttes til  

 regionerne.
Med det subsidiære forslag får ministeren også lejlighed til at  

 forklare  

 regeringens holdningsændring på dette punkt.
Partierne ser dette lovforslag som et klart tilbageskridt i  

 dansk naturbeskyttelse, både hvad angår § 3-områder, Natura 2000-områder og  

 de  

 almindelige bygge- og beskyttelseslinjer, der findes overalt i det danske  

 landskab.
Partierne stemmer derfor imod lovforslaget, medmindre partiernes  

 ændringsforslag bliver vedtaget.
 Tjóðveldisflokkurin, Siumut og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (S, RV, SF og EL):
 Principalt:
 1)  

  

 I  

  

 nr. 1  

  

 ændres »kommunalbestyrelsen« til: »regionsrådet«.
[§ 3-vandløbsregistrering flyttes til regionerne] Subsidiært:
 2)  

  

 Efter nr. 1 indsættes som nyt  

 nummer:
 »01.  


  

 § 7  

  

 affattes således:
 »§ 7.  

  

 Miljøministeren opretholder en vejledende registrering af de naturtyper, der  

 er  

 nævnt i § 3, stk. 1-3.
 Stk. 2.  

  

 Kommunalbestyrelsen skal på forespørgsel meddele, om en påtænkt  

 foranstaltning  

 er omfattet af § 3.
Stk. 3.  

  

 Ministeren kan  

 fastsætte regler om forespørgsler og beslutninger efter stk. 2.«« [§ 3-registrering flyttes til miljøministeren] 3)  

  

 I  

  

 nr. 4  

  

 og  

  

 30  

  

 ændres »Kommunalbestyrelsen«  

 til: »Regionsrådet«.
[Natura 2000-administration flyttes til regionerne] 4)  

  

 I  

  

 nr. 6  

  

 ændres »kommunalbestyrelsen« til: »regionsrådet«.
[Natura 2000-administration flyttes til regionerne] 5)  

  

 I  

  

 nr. 7  

  

 ændres »kommunalbestyrelsens« til: »regionsrådets«.
[Natura 2000-administration flyttes til regionerne] 6)  

  

 Efter nr. 25 indsættes som nyt  

 nummer:
 »02.  

  

 Efter §  

 61 indsættes:
»Kapitel  

 8 a Naturkvalitetsplanlægning § 61 a.  

  

 Regionsrådet udarbejder en naturkvalitetsplan for varetagelse af  

 naturbeskyttelsesinteresserne i regionerne, herunder beliggenheden af  

 naturområder med særlige naturbeskyttelsesinteresser og økologiske  

 forbindelser  

 samt af potentielle naturområder og potentielle økologiske forbindelser.
 Stk. 2.  

  

 Planen må ikke  

 stride mod regler eller beslutninger efter § 3 i lov om planlægning eller mod  

 planer eller beslutninger efter miljømålsloven.
 Stk. 3.  

  

 Planen må ikke  

 være i strid med den regionale udviklingsplan.
 Stk. 4.  

  

 Kommunalbestyrelserne er bundet af planen i deres planlægning og  

 administration.
 Stk. 5.  

  

 Regionsrådet  

 reviderer planen hvert sjette år.
§ 61 b.  

  

 Miljøministeren kan fastsætte nærmere regler for regionsrådenes  

 naturkvalitetsplanlægning.«« [Nye naturkvalitetsplaner for regionerne] 7)  

  

 Den under  

  

 nr. 28  

  

 foreslåede affattelse af  

  

 §  

 65, stk. 2  

  

 og  

  

 3,  

  

 affattes  

 således:
 »Stk. 2.  

  

 Regionsrådet  

 kan gøre undtagelse fra bestemmelserne i § 18, stk. 1, og § 19 og i landzone  

 fra bestemmelserne i § 16, stk. 1, og § 17, stk. 1. Den pågældende skovejer  

 skal underrettes, før der træffes afgørelse om undtagelse fra § 17, stk. 1.
Stk. 3.  

  

 Kommunalbestyrelsen kan i særlige tilfælde gøre undtagelse fra bestemmelserne  

 i  

 § 3, stk. 1-3.« [Administration af beskyttelseslinjer flyttes til regionerne] 8)  

  

 I den under  

  

 nr. 28  

  

 foreslåede affattelse af  

  

 §  

 65, stk. 3,  

  

 udgår »§ 3, stk. 1-3, og«.
[Administration og registrering af § 3-beskyttelsen til  

 regionerne] 9)  

  

 Efter nr. 28 indsættes som nyt  

 nummer:
 »03.  

  

 I  

  

 § 65  

  

 indsættes som nyt stykke:
»Stk. 4.  

  

 Regionsrådet  

 kan i særlige tilfælde gøre undtagelse fra bestemmelserne i § 3, stk. 1-3.« Stk. 4-6 bliver herefter stk. 5-7.« [Administration og registrering af § 3-beskyttelsen flyttes til  

 regionerne] 10)  

  

 I  

  

 nr. 29  

  

 ændres », i stk. 5  

 udgår  

 »region- og«, og stk. 6  

 ophæves« til:  

 »og i stk. 5  

 udgår »region- og««.
[Administration af visse beskyttelseslinjer forbliver i  

 kommunalbestyrelsen] Af  

 	  

  

 miljøministeren,  

  

 tiltrådt af et  

  

 flertal  

  

 (V, DF og KF):
 11)  

  

 Efter nr. 41 indsættes som nyt  

 nummer:
»04.  

  

 I  

  

 § 89, stk. 1, nr. 6,  

  

 ændres »§ 73, stk.  

 6,« til: »§ 73, stk. 5,«.« [Konsekvensændring af straffebestemmelse] Bemærkninger Til nr. 1, 8 og 9 Lovforslaget flytter hele § 3-beskyttelsesordningen inklusive  

 registreringen til kommunerne.
 Ændringsforslagene flytter i stedet administrationen af  

 beskyttelsesordningen, dvs. registrering og dispensation, til regionsrådene.
Til nr. 2 Lovforslaget flytter hele beskyttelsesordningen inklusive  

 registreringen til kommunerne.
Med ændringsforslaget er det miljøministeren,  

 som foretager den vejledende registrering, men det er kommunalbestyrelsen,  

 der  

 beslutter, om et areal, et vandløb eller en sø er omfattet af § 3, og om der  

 er  

 tale om en ændring i tilstanden. Ændringsforslaget giver endvidere fortsat  

 mulighed for, at ministeren kan fastsætte retningslinjer om en  

 forespørgselsordning.
Til nr. 3-5 Efter lovforslaget er det kommunalbestyrelsen, der skal  

 gennemføre de Natura 2000-handleplaner, som de skal udarbejde efter  

 miljømålsloven, og det er kommunalbestyrelsen, der modtager og vurderer  

 anmeldelser om aktiviteter i Natura 2000-områderne.
 Ændringsforslagene betyder, at det er regionsrådene, der skal  

 gennemføre handleplanerne og modtage anmeldelse om ændring af anvendelsen.
Til nr. 6 Naturbeskyttelsesloven indeholder i dag ikke bestemmelser om  

 planlægning.
Planlægningen for Natura 2000-områderne sker efter  

 bestemmelserne  

 i miljømålsloven.
 Ændringsforslaget indfører en ny sektorplan, der er  

 landsdækkende og ikke  som Natura 2000- planlægningen efter  

 miljømålsloven   

 er begrænset til de udpegede områder.
Til nr. 7 og 10 D  

 en  

 administration af beskyttelseslinjerne ved søer, åer, skove, fortidsminder og  

 kirker, som hidtil har ligget hos amterne, flyttes med ændringsforslagene til  

 regionerne.
Til nr. 11 Ændringsforslaget er en konsekvens af, at lovforslagets § 1, nr.  

 36, ændrer § 73, stk. 6, til § 73, stk. 5.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Jytte Wittrock (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Tjóðveldisflokkurin, Siumut og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 89 Bilagsnr.
Titel 1 Høringsnotat fra miljøministeren 2 Meddelelse om høringssvar 3 Oversigt over klagesystemet med angivelse af, hvem der  

 kan klage, hvor der kan klages til, og ændringer i forhold til lovforslagene  

 samt plancher, der blev brugt ved den tekniske gennemgang af de enkelte  

 lovforslag 4 Tidsplan for udvalgets behandling af lovforslaget 5 Meddelelse om materiale fra Amtsrådsforeningen 6 Henvendelse af 14/4-05 fra Danmarks  

 Naturfredningsforening 7 Ændringsforslag fra miljøministeren 8 1. udkast til betænkning 9 2. udkast til betænkning Oversigt over spørgsmål og svar vedrørende L 89 Spm.nr.
Titel 1 Spm. om, hvilke ændringer høringsfasen har givet  

 anledning til, til miljøministeren, og ministerens svar herpå 2 Spm. om sikring af sten- og jorddiger, der er omfattet af  

 museumsloven, til miljøministeren, og ministerens svar herpå 3 Spm. om sikring af de lokale miljø- og  

 naturorganisationers samt naboernes nuværende høringsret, til  

 miljøministeren, og ministerens svar herpå 4 Spm. om bekæmpelse af invasive arter, til  

 miljøministeren, og ministerens svar herpå 5 Spm. om sikring af, at naturbeskyttelsen ikke svækkes  

 uden for Natura 2000-områderne, til miljøministeren, og ministerens svar  

 herpå 6 Spm. om, hvordan en kvalitetsstyringsordning vil bidrage  

 til en fagligt forsvarlig og effektiv håndtering af natur- og  

 miljøadministration, til miljøministeren, og ministerens svar herpå 7 Spm. om, hvordan kvalitetsstyringsudvalgets arbejde vil  

 sikre en ens behandling af borgere og natur i Danmark, til miljøministeren,  

 og ministerens svar herpå 8 Spm. om faglige krav til substansen i sager afgjort efter  

 vandløbsloven m.m., til miljøministeren, og ministerens svar herpå 9 Spm. om sikring af, at kommunerne ikke træffer  

 afgørelser, der er i strid med kvalitetskravene til gode afgørelser, til  

 miljøministeren, og ministerens svar herpå 10 Spm. om, hvorvidt kvalitetsstyringsordningen ikke  

 omfatter planlægningsområdet, til miljøministeren, og ministerens svar herpå 11 Spm. om, hvordan en kvalitetsstyringsordning kan sikre  

 koordination af faglige spørgsmål, der forudsætter indsats på tværs af  

 kommunegrænser,  

 til miljøministeren, og ministerens svar herpå 12 Spm. om kvalitetsstyringsordningen og sikring af den  

 faglige kvalitet, til miljøministeren, og ministerens svar herpå 13 Spm. om, hvorledes byggelinjerne omkring søer, åer og  

 skove vil øve indflydelse på kommunernes mulighed for udlægning i landzonen,  

 til miljøministeren, og ministerens svar herpå 14 Spm., om staten fortsat vil være myndighed, når byggelinjerne  

 skal ophæves eller ændres, til miljøministeren, og ministerens svar herpå 15 Spm. om konsekvenserne, hvis staten administrerede  

 byggelinjerne i stedet for kommunerne, til miljøministeren, og ministerens  

 svar herpå 16 Spm. om, hvor mange penge amterne bruger på  

 naturforvaltning, til miljøministeren, og ministerens svar herpå 17 Spm., om ministeren er indstillet på en overvågning af de  

 kommunale afgørelser på naturbeskyttelseslovens område i 2 år, til  

 miljøministeren, og ministerens svar herpå 18 Spm. om, hvorledes ministeren forestiller sig at nationalparker  

 fremover skal indgå i naturbeskyttelsesloven, til miljøministeren, og  

 ministerens  

 svar herpå 19 Spm. om, hvorfor opgaver, som kræver specialiseret faglig  

 indsigt, nu skal administreres af opsplittede faglige miljøer, til  

 miljøministeren, og ministerens svar herpå 20 Spm. om, hvorfor kravet om faglighed m.v. berettiger  

 regional forvaltning på jordforureningsområdet, men ikke på natur- og  

 vandområdet,  

 til miljøministeren, og ministerens svar herpå 21 Spm. om, hvorledes Danmark fortsat kan få andel i  

 EU-midler uden amternes delvise egenfinansiering, til miljøministeren, og  

 ministerens svar herpå 22 Spm. om koordinering mellem naturbeskyttelse og  

 miljøvenlig landbrugsdrift, til miljøministeren, og ministerens svar herpå 23 Spm. om, hvordan regeringen vil forebygge et reelt tab af  

 regional- og lokalpolitisk indflydelse på de planmæssige opgaver, til  

 miljøministeren, og ministerens svar herpå 24 Spm. om borgernes klagemuligheder i forbindelse med § 3-områder,  

 til miljøministeren, og ministerens svar herpå 25 Spm. om ansvaret for manglende pleje, til  

 miljøministeren, og ministerens svar herpå 26 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå 27 Spm. om teknisk bistand til udarbejdelse af ændringsforslag,  

 til miljøministeren, og ministerens svar herpå 28 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå 29 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå 30 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå Bilag 2 Nogle af udvalgets spørgsmål og  

 miljøministerens svar herpå Udvalgets spørgsmål og ministerens svar er optrykt efter ønske  

 fra S, RV, SF og EL.
 Spørgsmål 3:
Hvordan sikrer lovforslaget de lokale miljø- og  

 naturorganisationers samt naboernes nuværende høringsret, inden kommunerne  

 kan  

 meddele dispensation fra naturbeskyttelseslovens bygge- og beskyttelselinjer  

 i  

 byzone- og sommerhusområder? Svar:
Efter Miljøministeriets bekendtgørelse om bygge- og  

 beskyttelseslinjer kan kommunalbestyrelsen først træffe afgørelse om  

 dispensation fra sø- og åbeskyttelseslinjen og fra skovbyggelinjen efter, at  

 kommunalbestyrelsen skriftligt har orienteret naboerne til den pågældende  

 ejendom samt andre, som efter kommunalbestyrelsens vurdering har interesse i  

 sagen.
Endvidere skal der ske forudgående underretning til de foreninger  

 eller  

 lignende med lokalt tilhørsforhold, som har anmodet om det.
For skovbyggelinjen gælder endvidere en lovbestemt pligt til at  

 høre skovejeren, Kravet om naboorientering blev indført  

 som  

 et resultat af Folketingets behandling af naturbeskyttelsesloven i 1991. Med  

 loven blev dispensationskompetencen flyttet fra fredningsnævnene til amterne,  

 og i byzone og sommerhusområder overtog kommunerne administrationen af de  

 ovenfor nævnte beskyttelseslinjer.
Det fremgik af Folketingsudvalgets  

 betænkning over lovforslaget, at udvalget lagde vægt på, at der ikke blev  

 tale  

 om, at kommuner skulle indarbejde nye rutiner eller regler ved denne  

 administration, da dette naboorienteringsprincip allerede var gældende for  

 kommunalbestyrelsens  

 dispensationer fra lokalplanlægningen efter planloven.
 Det foreliggende lovforslag viderefører pligten til at høre  

 skovejerne, og orienteringskravet vil blive videreført i den kommende,  

 reviderede bekendtgørelse.
 Spørgsmål 5:
Hvordan sikrer lovforslaget, at naturbeskyttelsen ikke svækkes  

 uden for Natura 2000-områderne, og at Danmark ikke opdeles i A- og B-natur? Svar:
Der er med dette lovforslag forudsat et uændret niveau for  

 naturbeskyttelsen.
En overflytning til kommunerne af amternes hidtidige  

 administration af den generelle beskyttelse af naturtyper efter  

 naturbeskyttelseslovens  

 § 3 indebærer således ingen ændringer i denne beskyttelse.
Beskyttelsen af  

 naturområder uden for Natura 2000-områderne sikres primært gennem den  

 generelle  

 beskyttelse efter § 3, som altså forudsættes administreret lige så  

 restriktivt  

 som hidtil.
 Spørgsmål 6:
Af høringsnotaterne til miljømålsloven, naturbeskyttelsesloven,  

 havmiljøloven og vandløbsloven fremgår, at ministerens forventning til  

 kvalitetsstyringssystemet er, at det vil kunne løse en lang række af de  

 problemer,  

 der kan opstå som følge af, at opgaver overføres fra amter til kommuner.
I  

 høringsnotatet til samleloven (side 4 ad lov om vandløb) fremgår eksempelvis  

 følgende om koordinationsproblemet, som blandt andre Amtsrådsforeningen,  

 Nordjyllands Amt, Danmarks Naturfredningsforening og  

 Sportsfiskerne peger  

 på: »Af kommissoriet for kvalitetsstyringsudvalget  som er bredt  

 sammensat med  

 deltagelse også af Amtsrådsforeningen og Danmarks Naturfredningsforening  

   

 fremgår, at kvalitetsstyringsordningen bl.a. skal sikre en koordination af de  

 faglige spørgsmål, der forudsætter en indsats på tværs af kommunegrænser.« Ministeren bedes redegøre for, hvorledes  

 kvalitetsstyringsordningen konkret vil bidrage til at sikre en fagligt  

 forsvarlig og effektiv håndtering af natur- og miljøadministrationen i  

 kommunerne,  

 herunder hvorledes det skal sikres, at kommunerne ikke lader konkrete  

 erhvervs-  

 og byudviklingshensyn gå forud for natur- og miljøhensyn, herunder en  

 redegørelse for de relevante mekanismer i kvalitetsstyringsordningen.
 Svar:
 Jeg kan henvise til min besvarelse af det enslydende spørgsmål  

 15 til L 86  samleloven:
»Den faglige bæredygtighed i de nye kommuner er først og  

 fremmest sikret ved, at der bliver tale om langt større kommuner, og at langt  

 hovedparten af plan-, natur- og miljøopgaverne samles i kommunerne.
Der  

 bliver  

 således tale om helt andre og styrkede faglige miljøer i kommunerne i forhold  

 til i dag.
Samtidig vil der  i nødvendigt omfang  ske en udbygning af  

 retningslinjerne inden for området.
Dette vil allerede finde sted i  

 forbindelse  

 med opfølgningen af de aktuelle lovforslag gennem bekendtgørelser og  

 vejledninger, og det må i øvrigt finde sted løbende.
I den forbindelse vil  

 der   

 efter at lovene er vedtaget  blive nedsat et Kontaktforum med  

 ministeriets  

 samarbejdsparter.
Dette initiativ kan bl.a. ses som opfølgning af, at der fra  

 flere sider er blevet udtrykt behov for at udbygge retningslinjerne på natur-  

 og miljøområdet som forudsætning for, at kommunerne vil kunne varetage  

 amternes  

 opgaver forsvarligt.
Samtidig og supplerende hertil bliver der som et nyt værktøj i  

 kommunernes natur- og miljøadministration etableret en  

 kvalitetsstyringsordning.
Det drejer sig om at etablere procedurer i  

 forbindelse  

 med løsning af opgaver inden for natur- og miljøområdet, som kan bidrage til  

 at  

 sikre bl.a. den tilstrækkelige kvalitet i opgavevaretagelsen i den enkelte  

 kommune.  

 Alt afhængigt af ordningens nærmere udformning kan en  

 kvalitetsstyringsordning  

 ved f.eks. krav om åbenhed og ved erfaringsudveksling m.v. ligeledes i  

 praksis  

 medvirke til en større ensartethed kommunerne imellem.
Derimod vil  

 kvalitetsstyringsordningen hverken føre til en lempelse eller en skærpelse af  

 de substantielle retningslinjer.
Det skøn, kommunerne er tildelt efter  

 lovgivningen, berøres ikke.
Det kan alene ske ved ændringer i gældende  

 retningslinjer.
Da der er nedsat et Kvalitetsstyringsudvalg  ligeledes med  

 repræsentation af ministeriets centrale samarbejdsparter  og dets  

 arbejde som  

 følge af valgudskrivelsen først skal foreligge med udgangen af maj måned, kan  

 jeg ikke her og nu komme nærmere ind på, hvorledes de enkelte elementer i en  

 kvalitetsstyringsordning vil blive udformet.
Men det fremgår af kommissoriet  

 for udvalget, at udvalget bl.a. skal overveje hensigtsmæssigheden af  

 forskellige metoder i forhold til opstilling af kvalitetsmål for løsning af  

 væsentlige lovbestemte opgaver, tilstedeværelsen af de nødvendige  

 kompetencer,  

 koordinering på tværs af kommunegrænser og dokumentation af indsatsen.  

 Udvalgets rapport skal danne grundlag for eventuel udarbejdelse af lovforslag  

 med henblik på fremsættelse i folketingssamlingen 2005/06.
 Endelig bemærkes, at også eventuelle kommunale såkaldte  

 videncentre kan være med til at sikre en effektiv erfaringsudveksling mellem  

 kommunerne.
 Der vil således blive taget en række supplerende initiativer til  

 sikring af den faglige bæredygtighed i kommunerne.
Som det fremgår ovenfor, er den nødvendige koordinering på tværs  

 af kommunegrænser et emne i Kvalitetsstyringsudvalgets arbejde.
Men målet med  

 en kvalitetsstyringsordning er jo netop  som spørgsmålet er inde på  

  at  

 medvirke til at sikre både faglig kvalitet, effektivitet og ensartethed i  

 administrationen  både med hensyn til den enkelte kommunes  

 administration og  

 ikke mindst i forbindelse med administrationen på tværs af kommunegrænser  

   

 inden for de rammer, natur- og miljølovgivningen i øvrigt sætter.« Spørgsmål 13:
I hvilket omfang vil byggelinjerne omkring søer, åer og skove  

 øve indflydelse på kommunernes mulighed for udlægning af byzone- og  

 sommerhusaraler i landzone, når kommunerne selv har kompetencen til både at  

 udlægge nye byzone- og sommerhusarealer efter planloven og kompetence til at  

 dispensere fra byggelinjerne? Svar:
 Bygge- og beskyttelseslinjer ved søer, åer og skove har  

 væsentlig betydning for kommunernes muligheder for at vedtage eller realisere  

 planlægning inden for disse områder.
 Hverken planloven eller naturbeskyttelsesloven er til hinder for  

 planlægning inden for bygge- og beskyttelseslinjer, men planerne kan ikke  

 realiseres, uden at der er taget stilling til, om beskyttelseslinjerne kan  

 fraviges.
Hvis der er tale om byudvikling og etablering af  

 sommerhusområder og dermed normalt af et større antal bygninger eller et  

 større  

 byggeprojekt, vil kommunen skulle ansøge miljøministeren v/ Skov- og  

 Naturstyrelsen om generelt at ophæve eller indskrænke den pågældende bygge-  

 eller beskyttelseslinje.
Styrelsen kan imødekomme kommunen og helt eller  

 delvis  

 ophæve beskyttelseslinjen, eller anmodningen kan afslås.
Et afslag begrundet  

 i  

 landskabelige eller naturbeskyttelsesmæssige hensyn vil normalt medføre, at  

 Naturklagenævnet vil omgøre kommunens afgørelse, hvis kommunen herefter selv  

 har meddelt konkret dispensation til gennemførelse af byggeriet, og hvis  

 kommunens  

 afgørelse ankes.
Miljøministeriet har endvidere mulighed for at gøre  

 indsigelse  

 mod planen, hvis den strider mod nationale beskyttelseshensyn.
Hvis der er tale om en enkelt eller enkelte bygninger, hvor  

 kommunen selv dispenserer, vil dette fremgå af lokalplanen.
Miljøministeren  

 kan  

 gøre indsigelse mod lokalplanen, og ministeriet og andre ankeberettigede kan  

 påklage kommunens afgørelse om dispensation til Naturklagenævnet.
 Spørgsmål 19:
I bemærkningerne til lovforslaget står der, at der er tale om  

 opgaver, der kræver specialiseret faglig indsigt og har afgørende betydning  

 for  

 naturbeskyttelsen i Danmark.
Kan ministeren på denne baggrund forklare,  

 hvorfor  

 netop disse opgaver som § 3-naturtyper, beskyttelseslinjer ved søer, åer,  

 skove  

 og fortidsminder, adgang m.m., hvor regeringen selv siger det er  

 specialiserede  

 opgaver, nu skal administreres af opsplittede faglige miljøer  fra 13  

 amter  

 til 100 kommuner? Svar:
Amterne har siden 1992, hvor naturbeskyttelsesloven trådte i  

 kraft, foretaget en vejledende registrering af de generelt beskyttede  

 naturområder, og selvom registreringen er en løbende proces, ligger den  

 største  

 indsats bag os.
Kommunerne er ikke ubekendte med administrationen af bygge-  

 og  

 beskyttelseslinjer, da de hidtil har administreret sø- og åbeskyttelseslinjer  

 og skovbyggelinjen i byzone og sommerhusområder.
Endvidere har omkring halvdelen af amterne foretaget en  

 naturkvalitetsplanlægning, hvor de ud over at kortlægge de beskyttede arealer  

 har registreret forekomsten af en række arter og andre biologiske forhold og  

 på  

 den baggrund værdisat naturområderne efter kvaliteten af deres naturindhold  

 samt fastsat mål for den ønskede udvikling.
Naturkvalitetsplanlægning er et  

 velegnet redskab i den daglige administration og i prioritering af den  

 konkrete  

 naturforvaltningsindsats.
Hertil kommer, at Miljøministeriet (Skov- og  

 Naturstyrelsen)  

 har udarbejdet en vejledning til brug for administration af  

 naturbeskyttelsesloven og en særlig vejledning om registrering af beskyttede  

 naturtyper.
 Der er således etableret et meget solidt fagligt grundlag for  

 den fremtidige administration af den generelle naturtypebeskyttelse, ligesom  

 den meget restriktive administration af beskyttelsen er lagt i faste rammer  

 af  

 amterne og Naturklagenævnet.
 Spørgsmål 21:
Hvorledes forestiller ministeren sig at Danmark og den danske  

 natur kan få del i mange millioner kroner til natur og miljøformål, som  

 amterne  

 ved hjælp af delvis egenfinansiering gennem årene har rejst i EU? Svar:
Regeringen er helt opmærksom på, at amterne har udnyttet  

 mulighederne for at opnå medfinansiering fra EU til en række opgaver på  

 natur-  

 og miljøområdet.
Det er bl.a. medfinansiering fra EUs  

 landdistriktsordninger,  

 LIFE-ordningerne og de særlige ordninger vedrørende udvikling af  

 udkantsområder  

 m.v.
Fokuseringen på EUs medfinansieringsordninger vil blive  

 fastholdt og forstærket fremover  også inden for rammerne af  

 kommunalreformen,  

 hvor natur- og miljøindsatsen, herunder naturforvaltning og  

 naturgenopretning,  

 vil blive varetaget af såvel kommunerne som staten.
Derfor vil de nuværende  

 amtslige midler til den nødvendige indsats også blive fordelt til henholdsvis  

 kommunerne og staten.
Der vil hermed blive skabt den nødvendige finansiering  

 af  

 indsatsen, som også fremover giver mulighed for at udnytte de muligheder, der  

 er for at opnå medfinansiering fra EU.
 Såvel kommuner som stat opnår allerede i dag  ligesom amterne   

 betydelig medfinansiering fra EU til visse opgaver på natur- og miljøområdet.  

 Denne indsats skal selvfølgelig fortsætte og er hensigtsmæssig, da  

 beskyttelsen  

 af natur og miljø i stigende grad er et fælles EU-anliggende.
 Spørgsmål 22:
Hvorledes sikres koordineringen mellem naturbeskyttelse og  

 miljøvenlig landbrugsdrift, når støttemulighederne for sidstnævnte føres over  

 i  

 statsligt regi, mens naturbeskyttelsen fordeles på 100 kommuner, når det  

 tages  

 i betragtning, at mange af amternes plejeforanstaltninger i form af græsning  

 m.v. har kunnet gennemføres som en kombination af MVJ-ordninger og  

 plejetilskud, f.eks. i form af hegnstilskud? Svar:
 Som led i kommunalreformen overtager staten den del af  

 administrationen af MVJ-ordningen, som i dag varetages af amterne  med  

 undtagelse af opgaven med udpegning af de særligt følsomme landbrugsområder  

 (SFL-områderne) samt relationerne til jordbrugerne med henblik på information  

 og opsøgende arbejde vedrørende ordningen, som overflyttes til kommunerne.  

 Kommunerne vil i forbindelse hermed kunne koordinere den miljøvenlige  

 landbrugsdrift med den naturbeskyttelsesindsats, herunder  

 plejeforanstaltninger, som kommunerne forudsættes at overtage fra amterne.  

 Fødevareministeriet har oplyst, at der vil ske drøftelser med kommunerne om  

 det  

 nærmere samarbejde mellem staten og kommunerne om MVJ-ordningen.
