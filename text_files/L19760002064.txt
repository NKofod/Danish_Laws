(Kulturaftalen med Vesttyskland) Ved kgl. resolution af 10. september 1975 har Danmark ratificeret den i  

 Bonn den 18. juni 1974 undertegnede kulturoverenskomst mellem Danmark og  

 Forbundsrepublikken Tyskland.
 Teksten til overenskomsten og den dertil knyttede brevveksling lyder som  

 følger:
OVERENSKOMST mellem Kongeriget Danmark og Forbundsrepublikken Tyskland om  

 kulturelt samarbejde Kongeriget Danmark og Forbundsrepublikken Tyskland er - i ønsket om at forbedre og udvide samarbejdet på det kulturelle område i  

 videste betydning, herunder videnskab, undervisning og uddannelse - i overbevisning om, at et sådant samarbejde vil fremme forståelsen for  

 det andet lands sprog, kultur, åndsliv og livsform blevet enige om følgende:
Artikel 1 Artikel 2 De kontraherende parter går ud fra, at en stor del af de aftalte  

 udvekslinger mellem kulturelle og videnskabelige institutioner,  

 organisationer, foreninger, grupper med fælles interesser og andre  

 ikke-statslige institutioner kan gennemføres ved direkte samarbejde.
De vil,  

 i det omfang det er muligt, tilskynde til og lette sådanne foranstaltningers  

 gennemførelse, som tjener denne overenskomsts formål.
Artikel 3 I det omfang, de gældende bestemmelser tillader det, vil de kontraherende  

 parter bestræbe sig for at gøre det muligt for studerende og videnskabsmænd  

 fra det andet land at få adgang til uddannelses- og forskningsinstitutioner.
Artikel 4 De kontraherende parter vil bestræbe sig for at fremme udvekslingen af  

 forskere, lærere ved universiteter og højere læreanstalter, lektorer, lærere  

 inden for alle undervisningsformer, studerende og skoleelever.
Artikel 5 I det omfang, det er muligt, vil de kontraherende parter stille stipendier  

 til rådighed for studenter og videnskabsmænd fra det andet land til  

 uddannelse, videreuddannelse eller forskningsarbejde.
De vil endvidere fremme  

 videnskabsmænds og læreres gensidige besøg med henblik på forelæsninger,  

 videnskabelige forskningsarbejder, udveksling af oplysninger og erfaringer  

 samt på deltagelse i kongresser, konferencer, seminarer og kurser.  

 Foranstående gælder også for lærere og elever ved kunstneriske  

 uddannelsesinstitutioner.
Artikel 6 De kontraherende parter vil arbejde for, at studieperioder og aflagte  

 afsluttede eksaminer ved universiteter og højere læreanstalter gensidigt  

 anerkendes i henhold til den europæiske konvention af 15. december 1956 om  

 ligestilling af studieperioder ved universiteter og den europæiske konvention  

 af 14. december 1959 om akademisk anerkendelse af afgangsbeviser fra  

 universiteter.
Artikel 7 I betragtning af den vigtige stilling, der tilkommer sproget og  

 litteraturen som følge af de to landes forbindelser som nabolande, vil de  

 kontraherende parter bestræbe sig for, så vidt det er muligt og særlig gennem  

 udsendelse af lektorer og andre lærere at fremme og yderligere udbygge  

 tilegnelsen inden for universitets- og skoleområdet af den anden parts sprog  

 og litteratur.
Sådanne foranstaltninger skal på bedst mulig måde støttes af  

 den anden kontraherende part.
Artikel 8 I det omfang, det er muligt, vil de kontraherende parter drage omsorg for,  

 at lærebøger på alle undervisningstrin giver en saglig fremstilling af den  

 anden parts historie, geografi, kultur og samfundsforhold.
Artikel 9 Artikel 10 De kontraherende parter vil bestræbe sig for at fremme gæstespil af  

 kunstnere og ensembler, arrangement af koncerter og teateropførelser, om  

 muligt med værker fra det andet land, såvel som udveksling af  

 kunstudstillinger og udstillinger af oplysende art.
Artikel 11 De kontraherende parter vil bestræbe sig for, i det omfang det er muligt,  

 at støtte det direkte samarbejde mellem de to landes radio, fjernsyn og  

 presse.
Artikel 12 De kontraherende parter vil, i det omfang det er muligt, støtte samarbejde  

 og udveksling inden for film og andre audiovisuelle medier, som kan tjene  

 denne overenskomsts formål.
Artikel 13 De kontraherende parter vil tilskynde og, i det omfang det er muligt,  

 lette udvekslingen af bøger og andre publikationer af videnskabelig,  

 pædagogisk, teknisk, litterær eller anden kulturel art mellem de to landes  

 biblioteker.
Artikel 14 De kontraherende parter vil bestræbe sig for at støtte udgivelsen af  

 oversættelser til det andet lands sprog af litterære og videnskabelige værker  

 samt faglitteratur.
Artikel 15 Artikel 16 Repræsentanter for de kontraherende parter vil efter behov eller efter  

 ønske af en af parterne mødes skiftevis i et af de to lande for at gøre  

 status over udvekslinger og samarbejdet, eventuelt blot inden for en del af  

 overenskomstens gyldighedsområde, og udarbejde forslag for det videre  

 kulturelle samarbejde.
Artikel 17 De kontraherende parter er enige om, at den støtte, der ydes henholdsvis  

 fra Danmark til den danske folkedel i Sydslesvig og fra Forbundsrepublikken  

 Tyskland til den tyske folkedel i de søndersydske landsdele, ikke berøres af  

 bestemmelserne i denne overenskomst.
Artikel 18 Denne overenskomst finder også anvendelse på »Land Berlin«,  

 såfremt Forbundsrepublikken Tysklands regering ikke inden tre måneder efter  

 overenskomstens ikrafttræden giver anden erklæring over for Kongeriget  

 Danmarks regering.
Artikel 19 Ratifikationsinstrumenterne skal udveksles i København.
Artikel 20 Denne overenskomst er indgået for fem år.
Dersom den ikke skriftligt er  

 opsagt mindst seks måneder inden udløbet af denne frist, forbliver den i  

 kraft på ubegrænset tid, medmindre den opsiges af en af de kontraherende  

 parter med seks måneders varsel.
 UDFÆRDIGET i Bonn den 18. juni 1974 i to originale eksemplarer på dansk og  

 tysk, idet hver af teksterne har samme gyldighed.
for Kongeriget Danmark Ove Guldberg For Forbundsrepublikken Tyskland Hans-Georg Sachs STATSSEKRETÆREN I UDENRIGSMINISTERIET Bonn, den 19. juni 1975.
Hr. ambassadør, 1. Jeg har den ære at konstatere, at der mellem  

 Forbundsrepublikken Tysklands regering og Kongeriget Danmarks regering er  

 enighed om den betydning, der, på grund af de to landes nære forbindelser som  

 nabolande og deres århundredlange nære kulturelle forbindelser, må tillægges  

 dyrkelsen af den anden kontraherende parts sprog ikke alene på skoleområdet  

 og inden for de højere læreanstalter, men også på voksenundervisningens  

 område.
I erkendelse af dette spørgsmåls betydning har de kontraherende  

 parter i artikel 7 i den den 18. juni 1974 undertegnede overenskomst om  

 kulturelt samarbejde medtaget, at de vil bestræbe sig på i det omfang, det er  

 muligt, at fremme og yderligere udbygge tilegnelsen af den anden parts sprog.
 2. I denne forbindelse har jeg endvidere den ære at  

 konstatere, at de herom førte drøftelser mellem repræsentanter for  

 Forbundsrepublikken Tysklands regering og Kongeriget Danmarks regering har  

 ført til følgende resultater:
at det tyske sprog ved eventuelle ændringer af den danske  

 folkeskolelovgivning må beholde sin hidtidige fremtrædende stilling i den  

 danske folkeskoleundervisning, og i særdeleshed at tysk i tilfælde af  

 afvikling af reallinjen, i hvilken tysk er obligatorisk fag, og oprettelse af  

 højere trin i en udvidet enhedsskole i tilstrækkeligt omfang må blive  

 tilbudsfag på disse trin; at tysk i gymnasielinjerne beholder sin nuværende stilling som  

 obligatorisk fag henholdsvis valgfag, og at den valgfri tyskundervisning i  

 fremtiden må blive udbygget i det omfang, det er muligt; at der ved kurserne til højere forberedelseseksamen (HF) også i fremtiden  

 må blive undervist i tysk som obligatorisk fremmedsprog, og at der for  

 deltagelse i de højere forberedelseskurser skal dokumenteres kundskaber i  

 tysk svarende til, hvad der hidtil har være fordret i reallinjens tredje  

 klasse.
Dertil har Kongeriget Danmarks regering erklæret; at den i overensstemmelse med artikel 7 i den førnævnte overenskomst vil  

 bestræbe sig på i videst muligt omfang at tage hensyn til det fra tysk side  

 fremsatte ønske.
Den har i særdeleshed henvist til den betydning, der  

 tillægges tyskundervisningen ved højere læreanstalter og fag- og aftenskoler.
 at Forbundsrepublikken Tysklands regering i det omfang, det er muligt, vil  

 bestræbe sig på at støtte gennemførelsen af en kvalificeret undervisning i  

 dansk sprog og litteratur.
Forbundsrepublikken Tysklands regering har heroverfor erklæret, at den i det omfang, det er muligt, vil bestræbe sig på at opfylde dette  

 danske ønske.
3. Når repræsentanterne for Forbundsrepublikken  

 Tyskland og Kongeriget Danmark mødes i henhold til den nævnte overenskomsts  

 artikel 16, skal - for så vidt en af parterne anser dette for hensigtsmæssigt  

 - også den gensidige sprogundervisnings stilling drøftes.
Herunder vil begge  

 parter ligeledes underrette hinanden om planer, som måtte kunne være af  

 betydning for den fremtidige udvikling på dette område.
Forslag og  

 anbefalinger, som bliver udarbejdet under disse drøftelser, skal overgives  

 begge regeringer.
 4. Der er enighed om, at indholdet af dette brev og af  

 Deres svarbrev skal betragtes som en bestanddel af overenskomsten af 18. juni  

 1974 om kulturelt samarbejde, med indbefatning af »Land Berlin« i  

 henhold til artikel 18, og træde i kraft samtidig med denne overenskomst.
 5. Jeg beder Dem bekræfte Deres regerings  

 indforståelse med indholdet af dette brev.
 Modtag, hr. ambassadør, forsikringen om min mest udmærkede højagtelse.
Hans-Georg Sachs Hans Excellence Kongeriget Danmarks ambassadør Hr.
Troels Oldenburg Bonn.
KGL.
DANSK AMBASSADE Bonn, den 19. juni 1975.
Hr.
Statssekretær, Jeg har den ære at anerkende modtagelsen af Deres brev af 19, juni 1975 af  

 følgende ordlyd:
(her følger teksten til foranstående brev) Jeg har den ære at meddele Dem, at min regering er indforstået med  

 indholdet af Deres brev.
Modtag, hr.
Statssekretær, forsikringen om min mest udmærkede højagtelse.
T.
Oldenburg Statssekretær i udenrigsministeriet Hr. dr.
Hans-Georg Sachs Bonn.
 Overenskomsten trådte i medfør af artikel 19, stk. 2 i kraft den 2.  

 december 1975.
 Udenrigsministeriet, den 5. marts 1976.
K.B.
Andersen.
Resume Protokol vedrørende 4. møde mellem repræsentanter for de kontraherende  

 parter i den dansk-tyske kulturoverenskomst fra 13. til 15. marts 1984 i  

 København I henhold til kulturaftalen med Forbundsrepublikken Tyskland af 18. juni  

 1974 er der efter forhandlinger i København i dagene 13. - 15. marts 1984  

 mellem en dansk og en tysk delegation vedtaget et nyt program for det videre  

 samarbejde mellem parterne.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på tysk, kan fås ved  

 henvendelse til Kulturministeriet eller Undervisningsministeriet.
