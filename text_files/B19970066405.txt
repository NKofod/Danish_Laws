 I medfør af § 4, stk. 3, i lov nr. 1076 af 20. december 1995 om  

 sektorforskningsinstitutioner fastsættes følgende regler for  

 ansættelsesprocedurer og fagkyndig bedømmelse ved ansættelse af  

 videnskabelige medarbejdere på sektorforskningsinstitutioner:
Almindelige bestemmelser § 1.  Ansættelsessager behandles efter nedenstående  

 regler, forvaltningsloven og de bestemmelser, der i øvrigt er gældende,  

 herunder supplerende regler fastsat af institutionen selv.
 Stk. 2.  Ansættelse i stillinger i den ordinære  

 stillingsstruktur som seniorforsker, seniorrådgiver og forskningsprofessor  

 følger reglerne i kapitel 2, 3 og 4. Besættelse af forskningsprofessorater  

 sker dog med de i § 9 angivne afvigelser.
 Stk. 3.  Tidsbegrænset ansættelse i heltidsstillinger  

 følger reglerne i § 10, der omfatter følgende stillinger: forskerstillingen i  

 den ordinære stillingsstruktur samt de supplerende stillingskategorier som  

 kandidatstipendiat, forskningsassistent, projektforsker og  

 projektseniorforsker.
 Stk. 4.  Ansættelse i deltidsstillinger og  

 kombinationsstillinger følger reglerne i § 11.
 Stk. 5.  Bekendtgørelsen gælder for de institutioner,  

 der er omfattet af bestemmelserne om stillingsstrukturen for  

 sektorforskningsinstitutioner.
Opslag § 2.  Stillingerne skal besættes i åben konkurrence  

 efter opslag, medmindre der er tale om tidsbegrænsede stillinger på op til et  

 år, jf. § 10. stk. 2 og § 11. stk. 1 og ansættelser for eksterne midler i  

 medfør af § 3, stk.3.
 § 3.  En stillings indhold og de stillede  

 kvalifikationskrav skal beskrives på en sådan måde, at de kan danne grundlag  

 for en åben konkurrence.
 Stk. 2.  Opslag af ledige stillinger skal offentliggøres  

 på en sådan måde, at opslaget kan påregnes at komme til egnede ansøgeres  

 kundskab.
 Stk. 3.  Hvis en ekstern bevillingsgiver har stillet  

 midler til rådighed til ansættelse af en konkret person, som  

 bevillingsgiveren har udpeget efter en positiv fagkyndig bedømmelse, kan  

 institutionen uanset bestemmelserne i § 2 ansætte denne uden opslag.
Bedømmelsesudvalg og dettes indstilling § 4.  Reglerne i §§ 4-6 finder anvendelse på  

 stillinger som seniorforsker, seniorrådgiver samt forskningsprofessor for  

 sidstnævnte dog med de i § 9 stk. 2-6 angivne afvigelser.
Stk. 2.  Umiddelbart efter ansøgningsfristens udløb  

 nedsætter institutionens ledelse et fagkyndigt bedømmelsesudvalg og skal  

 herved tage hensyn til en afbalanceret sammensætning af mænd og kvinder.  

 Samtidigt udpeger institutionens ledelse udvalgets formand, og der fastsættes  

 en frist for udvalgets afgivelse af den faglige bedømmelse.
Ingen andre end  

 medlemmerne kan deltage i udvalgets arbejde.
Institutionen kan eventuelt  

 udpege en sekretær for udvalget.
 Stk. 3.  Bedømmelsesudvalget består af 3 eller 5  

 personer, der må anses for fagkyndige inden for stillingens område mindst på  

 et niveau, der svarer til det, der forudsættes for stillingen.
 Stk. 4.  Mindst et medlem af et bedømmelsesudvalg på 3  

 medlemmer og mindst to medlemmer af et bedømmelsesudvalg på 5 medlemmer skal  

 være personer, der ikke er ansat ved den pågældende institution.
 § 5.  Hvis bedømmelsesudvalget efter en gennemgang af  

 ansøgningerne og de oplysninger, der i øvrigt foreligger, antager, at der ved  

 fornyet opslag vil komme ansøgninger fra mere kvalificerede ansøgere, kan  

 udvalget fremsætte forslag herom.
Stk. 2.  Udvalget kan i særlige tilfælde bestemme, at  

 ansøgerne skal have lejlighed til at få inddraget yderligere videnskabeligt  

 materiale i bedømmelsen.
Der fastsætte i så fald en frist herfor, som alle  

 ansøgere underrettes om.
§ 6.  Bedømmelsesudvalget tager stilling til, hvilke  

 ansøgere der anses for forskningsmæssigt kvalificerede og kan derudover  

 vurdere andre faglige kvalifikationer.
Bedømmelsesudvalget afgiver en  

 begrundet, skriftlig bedømmelse, der er fortrolig.
Bedømmelsesudvalget har  

 ikke til opgave at foretage en prioritering blandt de fagligt kvalificerede  

 ansøgere af, hvem der bør ansættes i stillingen.
Stk. 2.  Udvalgets bedømmelse kan enten være enstemmig  

 eller være en bedømmelse fra et flertal og/eller et mindretal.
Er der  

 meningsforskelle mellem udvalgets medlemmer, skal dette klart fremgå af  

 udvalgets bedømmelse.
Ansættelsesudvalg og den videre behandling  

 af sagen § 7.  Institutionens ledelse træffer beslutning om,  

 hvem der skal ansættes.
Når ledelsen har modtaget den faglige bedømmelse fra  

 bedømmelsesudvalget kan den nedsætte et ansættelsesudvalg.
 Stk. 2.  Før ansættelsesudvalget tager stilling til,  

 hvilken ansøger der indstilles til ledelsen til ansættelse, kan udvalget  

 indkalde en eller flere ansøgere til samtale.
 Stk. 3.  Ansættelsesudvalget afgiver en begrundet  

 indstilling til ledelsen, om hvilken ansøger der indstilles til ansættelse.
 Stk. 4.  Når ledelsen har modtaget bedømmelsen fra det  

 fagkyndige bedømmelsesudvalg og indstillingen fra et eventuelt herefter  

 nedsat ansættelsesudvalg, træffer den beslutning om besættelse af stillingen.  

 Ledelsen kan kun ansætte en ansøger, hvis et flertal af bedømmelsesudvalgets  

 medlemmer har anset vedkommende for fagligt kvalificeret til stillingen.  

 Ønsker ledelsen ikke stillingen besat på det foreliggende grundlag, skal det  

 besluttes, om stillingen skal opslås på ny eller ikke for tiden søges besat.
§ 8.  Hvis en stilling bliver ledig inden for tre  

 måneder efter besættelsen, kan institutionens ledelse beslutte at ansætte en  

 anden af de ansøgere, som bedømmelsesudvalget tidligere har fundet  

 kvalificeret til ansættelse.
I sådanne tilfælde skal der ikke foretages  

 fornyet opslag og fagkyndig bedømmelse.
Forskningsprofessorater § 9.  Ansættelse som forskningsprofessor på en  

 sektorforskningsinstitution følger reglerne i kapitel 2, 3 og 4 med de i stk.  

 2.-6. angivne afvigelser.
Stk. 2.  Ansættelsesmyndigheden udformer opslag af  

 stillinger som forskningsprofessor.
Opslaget, der skal indeholde en passende  

 bred formulering af de forskningsmæssige kvalifikationer, forelægges det  

 eller de relevante forskningsråd til godkendelse.
 Stk. 3.  Opslag af stillinger som forskningsprofessor  

 skal normalt ske internationalt.
 Stk. 4.  Under hensyn til det internationale opslag skal  

 der fastsættes en passende lang ansøgningsfrist for at sikre, at stillingen  

 besættes i åben konkurrence.
Stk. 5.  Det eller de relevante forskningsråd nedsætter  

 et bedømmelsesudvalg af forskere på professorniveau på 3 eller 5 medlemmer.  

 Institutionen udpeger et medlem af bedømmelsesudvalget.
De andre medlemmer må  

 ikke være ansat ved den pågældende institution.
 Stk. 6.  Bedømmelsesudvalget kan sekretariatsbetjenes af  

 sektorforskningsinstitutionen efter nærmere aftale med forskningsrådet.
Tidsbegrænset ansættelse i  

 heltidsstillinger § 10.  Tidsbegrænset ansættelse i heltidsstillinger  

 omfatter følgende stillinger: forskerstillingen i den ordinære  

 stillingsstruktur samt de supplerende stillingskategorier som  

 kandidatstipendiat, forskningsassistent, projektforsker og  

 projektseniorforsker.
Stk. 2.  For ansættelsesperioder på op til et år, kan  

 ansættelser ske uden opslag og bedømmelsesudvalg, forudsat at der foreligger  

 en positiv udtalelse fra en fagkyndig på mindst seniorforskerniveau om  

 vedkommendes kvalifikationer til ansættelse i den pågældende  

 stillingskategori.
Forlængelse af ansættelse ud over et år kan ikke ske efter  

 denne bestemmelse.
Stk. 3.  Hvis ansættelsesperioden er længere end et år,  

 skal der foretages opslag efter bestemmelserne i kapitel 2.  

 Ansættelsesperiodens længde skal fremgå af opslaget.
Institutionen skal  

 endvidere nedsætte et bedømmelsesudvalg bestående af to eller flere medlemmer  

 på mindst seniorforskerniveau.
Ansættelse kan kun ske, hvis vedkommende af  

 begge henholdsvis et flertal af udvalgets medlemmer er anset for kvalificeret  

 til ansættelse i stillingen.
 Stk. 4.  Institutionens ledelse kan nedsætte et  

 ansættelsesudvalg til yderligere vurdering af de indstilledes egnethed.  

 Udvalget afgiver en begrundet indstilling til ledelsen.
Ansættelse i deltidsstillinger og  

 kombinationsstillinger § 11.  Ved ansættelse af forskere i deltidsstillinger  

 og kombinationsstillinger (stillinger med delt ansættelse ved to  

 institutioner) anvendes reglerne i § 10, stk. 3 og 4 om opslag og bedømmelse.  

 Ved ansættelse i mindre end et år, ved genansættelse ved udløbet af en  

 ansættelsesperiode eller ved vikaransættelse for en kortere periode kan  

 ansættelse dog ske uden opslag efter reglerne i § 10, stk. 2.
Dispensationer § 12.  Forskningsministeriet kan i særlige tilfælde  

 dispensere fra bekendtgørelsens bestemmelser.
Overgangsbestemmelser § 13.  For videnskabeligt personale med  

 forskningsopgaver ansat ved institutioner, der ikke før 1. april 1997 var  

 omfattet af stillingsstrukturaftalen, gennemføres der en fagkyndig bedømmelse  

 af de forskningsmæssige og andre faglige kvalifikationer.
Ikrafttræden § 14.  Bekendtgørelsen træder i kraft den 1. september  

 1997 og har virkning for stillinger, der opslås efter dette tidspunkt.
For så  

 vidt angår den faglige bedømmelse finder bekendtgørelsen også anvendelse for  

 overgangsansatte og forskere ansat uden tidsbegrænsning samt for forskere på  

 institutioner, der først er blevet omfattet af stillingsstrukturaftalen fra  

 april 1997, jf. § 13.
