Fremsat den 2. oktober 2002 af  

 skatteministeren (Svend Erik Hovmand) Forslag til Lov om indgåelse af tillægsaftale  

 til den  

 dansk-grønlandske dobbeltbeskatningsaftale § 1. Tillægsaftale af 12. juni 2002 til den mellem den  

 danske regering og Grønlands hjemmestyre indgåede aftale af 18.  

 oktober 1979 til undgåelse af dobbeltbeskatning for så vidt  

 angår indkomst- og formueskat samt om bistand i skattesager kan  

 tiltrædes.
Tillægsaftalen er optaget som bilag til denne lov.
 Stk. 2. Tillægsaftalen træder i kraft og finder  

 anvendelse efter bestemmelserne i tillægsaftalens artikel 3.
 § 2. Loven træder i kraft dagen efter  

 bekendtgørelsen i Lovtidende.
 § 3. Loven gælder ikke for Færøerne og  

 Grønland.
Bilag Tillægsaftale  

 til  

 den dansk-grønlandske dobbeltbeskatningsaftale Tillægsaftale til den mellem den danske regering og det  

 grønlandske landsstyre indgåede aftale af 18. oktober 1979 til  

 undgåelse af dobbeltbeskatning for så vidt angår indkomst-  

 og formueskat samt om bistand i skattesager.
 Den danske regering og det grønlandske landsstyre er blevet enige  

 om følgende:
Artikel 1 Dobbeltbeskatningsaftalens artikel 10 affattes som følger:
»Artikel 10 Udbytte 1. Udbytte, som betales af et selskab, som er bosat i den ene del af  

 riget, til en person, som er bosat i den anden del af riget, kan beskattes i  

 begge dele af riget, jf. dog stk. 2-5.
2. Uanset artikel 4, stk. 3, kan udbytte fra et selskab, der er  

 registreret i den ene del af riget, beskattes i denne del af riget.
Hvis  

 udbyttemodtageren er bosat i den del af riget, hvor selskabet er registreret,  

 kan udbyttet kun beskattes i denne del af riget.
Det udbetalende selskab er  

 kun indeholdelsespligtig til den del af riget, hvor det er registreret.
 3. Hvis den retmæssige ejer af udbytte er et selskab  

 (moderselskabet), som er bosat i den anden del af riget, og som direkte ejer  

 mindst 25 pct. af kapitalen i det selskab, der udbetaler udbytte  

 (datterselskabet), i en periode på mindst et år, inden for  

 hvilken periode udbyttet skal udloddes, kan udbyttet kun beskattes i den del  

 af riget, hvor moderselskabet er bosat, jf. dog stk. 4-5.
 4. Ved udlodning af udbytte fra et datterselskab, som er bosat eller  

 registreret i Danmark, til et moderselskab, som er bosat i Grønland,  

 er det en betingelse for anvendelse af stk. 3, at det  

 pågældende udbytte ikke undergives beskatning hos moderselskabet  

 i Grønland, og at der ved udlodning af udbytte fra moderselskabet ikke  

 gives fradrag for den del af moderselskabets udbytteudlodning, der kan  

 henføres til udbytte modtaget fra datterselskaber i Danmark.
 5. Så længe det efter grønlandsk lovgivning er muligt  

 for selskaber fuldt ud at fradrage udbetalte udbytter i den skattepligtige  

 indkomst, kan Grønland beskatte udbytter, som udbetales fra  

 datterselskaber, som er bosat eller registreret i Grønland, til  

 moderselskaber, som er bosat i Danmark.
 6. Udtrykket »udbytte« betyder i denne artikel indkomst af aktier,  

 andelsbeviser eller   bortset fra gældsfordringer   andre rettigheder  

 til andel i fortjeneste, såvel som indkomst fra andre  

 selskabsrettigheder, som ifølge skattelovgivningen i den del af riget,  

 hvori et udbetalende selskab er bosat, beskattes på samme måde  

 som indkomst fra aktier.
 7. Uanset bestemmelserne i stykke 1-5 kan de kompetente myndigheder i de  

 to dele af riget aftale, at udbytte, som tilfalder en i aftalen navngiven  

 institution, der i medfør af lovgivningen i den del af riget, hvor  

 institutionen er bosat, er fritaget for beskatning af udbytte, skal  

 være fritaget for den i den anden del af riget gældende  

 beskatning af udbytte fra selskaber i denne del af riget.
8. Bestemmelserne i stykke 1 og stykke 3-5 skal ikke finde anvendelse,  

 hvis udbyttets retmæssige ejer, som er bosat i den ene del af riget,  

 driver erhvervsvirksomhed i den anden del af riget, hvor det udbyttebetalende  

 selskab er bosat, gennem et dér beliggende fast driftssted eller  

 udøver frit erhverv gennem et dér beliggende fast sted, og den  

 aktiebesiddelse, som ligger til grund for udbetalingen af udbyttet, har  

 direkte forbindelse med et sådant fast driftssted eller fast sted.
I  

 så fald skal bestemmelserne i artikel 7 henholdsvis artikel 14 finde  

 anvendelse.
9. Hvis et selskab, som er bosat i den ene del af riget, oppebærer  

 fortjeneste eller indkomst fra den anden del af riget, må denne anden  

 del af riget ikke påligne nogen skat på udbytte, som udbetales af  

 selskabet, medmindre udbyttet udbetales til en person, der er bosat i denne  

 del af riget, eller medmindre den aktiebesiddelse, som ligger til grund for  

 udbetalingen af udbyttet, har direkte forbindelse med et fast driftssted  

 eller et fast sted, som er beliggende i denne anden del af riget, eller  

 beskatte selskabets ikke-udloddede fortjeneste, selv om det udbetalte udbytte  

 eller den ikke-udloddede fortjeneste helt eller delvis består af  

 fortjeneste eller indkomst, der hidrører fra denne anden del af  

 riget." Artikel 2 Overførsel til Grønland af pensionsordninger med  

 løbende udbetalinger tegnet i danske pensions- eller  

 livsforsikringsselskaber for personer, som har skattemæssigt hjemsted i  

 Grønland efter artikel 4 i den mellem den danske regering og det  

 grønlandske landsstyre indgåede aftale af 18. oktober 1979 til  

 undgåelse af dobbeltbeskatning for så vidt angår indkomst-  

 og formueskat samt om bistand i skattesager, behandles ikke som ud- og  

 indbetaling efter pensionsbeskatningslovens afsnit 1. Det er en betingelse,  

 at der ikke i Danmark har været givet fradrag for indbetalinger til de  

 pågældende pensionsordninger eller bortseelsesret for  

 arbejdsgivers bidrag til ordningerne.
Det er videre en betingelse, at  

 overførsel til Grønland finder sted senest den 31. december  

 2003.
Artikel 3 Stk. 1. Denne tillægsaftale træder i kraft den  

 dag, som begge parter har undertegnet den.
 Stk. 2. Tillægsaftalen skal dog tidligst træde i  

 kraft den dag, hvor det danske Folketing tiltræder aftalen.
 Stk. 3. Tillægsaftalen har virkning fra og med den 1.  

 januar 2003, artikel 2 dog fra 1. juli 2002.
Artikel 4 Denne tillægsaftale skal forblive i kraft, så længe  

 aftalen af 18. oktober 1979 er i kraft.
 Udfærdiget i Ilulissat, den 12. juni 2002 i to eksemplarer på  

 dansk og to eksemplarer på grønlandsk, hvilke tekster har lige  

 gyldighed.
For det grønlandske landsstyre For den danske regering Augusta Salling Svend Erik Hovmand Bemærkninger til lovforslaget Almindelige bemærkninger Formålet med lovforslaget er at bemyndige regeringen  

 til at tiltræde en ny tillægsaftale til den  

 dansk-grønlandske dobbeltbeskatningsaftale af 18. oktober 1979 og  

 dermed gennemføre aftalens bestemmelser i Danmark.
Da Grønland  

 ikke er en fremmed stat bemærkes, at der ikke er tale om indhentelse af  

 folketingets samtykke efter grundlovens § 19.
Tillægsaftalen indeholder to elementer.
Der er for  

 det første tale om en ændring af dobbeltbeskatningsaftalens  

 bestemmelser om beskatning af udbytter, når udbytte udloddes fra et  

 datterselskab i den ene del af riget til et moderselskab i den anden del af  

 riget.
Dernæst er der tale om indsættelse af en bestemmelse om  

 overførsel af pensionsordninger fra Danmark til Grønland.
Denne  

 bestemmelse er en ændret videreførelse af en tidligere aftale,  

 som udløb pr. 1. januar 2002.
 Ændring af dobbeltbeskatningsaftalens bestemmelser om beskatning  

 af udbytter i moder/datterselskabsforhold.
Efter den gældende dobbeltbeskatningsaftale kan  

 såvel Danmark som Grønland fuldt ud beskatte udbytter, der  

 udloddes fra et selskab til en modtager i den anden del af riget.
Dette  

 indebærer, at udbytter udloddet fra et dansk datterselskab til et  

 moderselskab i Grønland efter aftalen kan beskattes med 28 pct. i  

 Danmark.
 Danmark fritager efter interne regler  

 (selskabsskattelovens § 2, stk. 1, litra c) udbytter udloddet fra  

 et dansk datterselskab til et udenlandsk (herunder færøsk og  

 grønlandsk) moderselskab for beskatning på betingelse af, at  

 udbytteskatten skal frafaldes eller nedsættes efter bestemmelserne i  

 EUs moder/datterselskabsdirektiv eller i en dobbeltbeskatningsaftale  

 med det land, hvor moderselskabet er hjemmehørende.
Efter den gældende dansk-grønlandske  

 dobbeltbeskatningsaftale kan Danmark som nævnt beskatte udbyttet fuldt  

 ud.
Udbytteskatten skal ikke frafaldes eller nedsættes efter aftalen,  

 og fritagelsesbestemmelsen i selskabsskattelovens § 2, stk. 1,  

 litra c, finder således ikke anvendelse.
Grønland ønsker, at grønlandske  

 moderselskaber skal kunne modtage udbytter fra danske datterselskaber uden  

 dansk beskatning.
Dette er i overensstemmelse med den generelle danske  

 holdning på dette område.
Imidlertid adskiller det grønlandske skattesystem  

 sig på et væsentligt punkt fra det danske, og en bestemmelse om  

 skattefritagelse for udloddede udbytter i moder/datterselskabsforhold kan  

 ikke uden videre gøres gensidig.
Forskellen vedrører den  

 måde, hvorpå man undgår kædebeskatning (beskatning af  

 samme indkomst i flere led), når udbytte udloddes fra et datterselskab  

 til et moderselskab.
Indkomsten i datterselskabet er blevet beskattet som  

 almindelig selskabsindkomst.
Når indkomsten udloddes som udbytte til  

 moderselskabet, vil den samme indkomst blive beskattet i to led, hvis  

 udbyttet også beskattes som almindelig indkomst hos moderselskabet.  

 Dette undgår man i Danmark ved at fritage udbyttet for beskatning hos  

 moderselskabet.
I Grønland har man valgt en anden løsning,  

 nemlig at beskatte udbyttet hos moderselskabet og samtidig give  

 datterselskabet fradrag for det udloddede udbytte.
Hvis Danmark uden videre frafalder sin udbyttebeskatning,  

 vil de grønlandske regler indebære, at udbyttet blot vil blive  

 beskattet i Grønland i stedet for i Danmark.
Der vil ikke være  

 tale om at undgå kædebeskatning, men alene om at skattebetalingen  

 flyttes fra Danmark til Grønland.
Tilsvarende hænger den  

 grønlandske fradragsmodel kun sammen i det omgang, at Grønland  

 kan beskatte udloddet udbytte hos udbyttemodtageren.
Derfor kan man ikke blot  

 indsætte en bestemmelse i dobbeltbeskatningsaftalen om gensidig  

 skattefritagelse for udbytteudlodninger i moder/datterselskabsforhold.
 I stedet er der valgt følgende løsning:
 Danmark fritager udbytter udloddet til grønlandske  

 moderselskaber for beskatning.
 Det er en betingelse herfor, at udbyttet ikke beskattes  

 hos det grønlandske moderselskab, og at der ved videreudlodning af  

 udbytte fra det grønlandske moderselskab ikke gives fradrag for den  

 del af udbyttet, der hidrører fra danske datterselskaber.
 Så længe Grønland giver selskaber fuldt  

 fradrag for udloddede udbytter, kan Grønland beskatte udbytter  

 udloddet fra datterselskaber i Grønland til moderselskaber i Danmark.  

 Denne beskatningsret bortfalder, hvis Grønland senere begrænser  

 eller helt afskaffer fradraget for udloddede udbytter.
 Der er i forhold til den eksisterende affattelse af  

 udbyttebestemmelserne desuden foretaget forskellige tekniske tilpasninger af  

 teksten for i videst muligt omfang at bringe artiklen i overensstemmelse med  

 ordlyden i OECDs model for dobbeltbeskatningsaftaler.
 Overførsel af pensionsordninger fra Danmark til  

 Grønland.
Bestemmelsen gør det muligt at overføre  

 private pensionsordninger med løbende udbetalinger fra Danmark til  

 Grønland, uden at overførselen anses for ophævelse i  

 utide med deraf følgende betaling af afgift på 60 pct. af  

 beløbet.
Betingelserne er, at pensionsordningerne skal være  

 tegnet i danske pensions- og livsforsikringsselskaber af personer, som hele  

 tiden siden etableringen af pensionsordningerne har været fuldt  

 skattepligtige til Grønland, og at Danmark ikke har givet fradrag for  

 indbetalingerne.
 Grønland giver fradrag for bidrag og præmier  

 til pensionsordninger med løbende udbetalinger, som er oprettet i et  

 pensionsselskab godkendt af landstyret, i forsikringsselskaber godkendt af  

 landsstyret eller i godkendte danske pensionsselskaber.
Der har ikke før 2000 eksisteret pensionsselskaber  

 i Grønland.
I forbindelse med etableringen af et grønlandsk  

 pensionsselskab i 2000 blev det i tillægsaftale af 28. september 2000  

 til den dansk-grønlandske dobbeltbeskatningsaftale aftalt, at  

 arbejdsgiverordninger inden den 1. januar 2002 skulle kunne overføres  

 fra danske pensionsselskaber til det dengang nyoprettede grønlandske  

 pensionsselskab, uden at en sådan overførsel blev anset for  

 ophævelse i utide.
Ophævelse af pensionsordninger i utide  

 medfører som før nævnt betaling af en afgift på 60  

 pct. af beløbet.
Det er aftalt med det grønlandske landstyre, at  

 denne mulighed udvides til alle privattegnede pensionsordninger på de  

 ovenfor nævnte betingelser.
Overførsel skal kunne finde sted  

 frem til udgangen af 2003.
Aftalen skal ses som et led i bestræbelserne  

 på at øge opsparingen i Grønland.
Der er i  

 Grønland kun i begrænset omfang adgang til privat  

 investeringskapital.
Dette skyldes i høj grad den grønlandske  

 økonomis ringe størrelse, men også at der hidtil kun i  

 begrænset omfang har været foretaget privat pensionsopsparing i  

 Grønland.
Etablering af nye pensionsordninger vil ikke blot kunne  

 reducere den offentlige pensionsbyrde på sigt, men vil også kunne  

 tilvejebringe en gradvis kapitalopbygning, der kan skabe grundlag for  

 realinvesteringer i det grønlandske samfund.
Lovforslagets økonomiske og erhvervsmæssige  

 konsekvenser Forslaget om, at udbytte fra danske datterselskaber til  

 grønlandske moderselskaber gøres skattefri, skønnes at  

 vedrøre ca. 10 danske selskaber.
Udbytteudlodningerne, der er svinger  

 meget fra år til år, skønnes i gennemsnit til 2   3 mill.  

 kr. årligt.
På denne baggrund skønnes forslaget at  

 medføre et årligt provenutab af størrelsesordenen 1 mill.  

 kr. årligt fra og med 2003. Provenutabet vedrører alene staten.
Forslaget om, at visse pensionsordninger tilhørende  

 personer, der er hjemmehørende i Grønland, skal kunne  

 overføres fra danske til grønlandske pensionsselskaber, uden at  

 dette vil udløse en afgift på 60 pct. for ophævelse i  

 utide, må anses som en forudsætning for, at overførsel af  

 ordninger overhovedet vil finde sted.
Der er således ikke forbundet et  

 egentligt provenutab hermed.
I det omfang, at pensionsordninger  

 overføres til Grønland, vil der kunne forekomme et provenutab  

 vedr. pensionsafkastskatten.
Dette provenutab skønnes at være  

 meget beskedent.
Forslaget om udbyttereglerne vil gøre det mere  

 attraktivt for grønlandske selskaber at etablere datterselskaber i  

 Danmark.
Forslaget om mulighed for at overføre pensionsordninger vil  

 medvirke til øget grønlandsk opsparing og kapitaldannelse til  

 gavn for det grønlandske erhvervsliv.
Lovforslagets administrative konsekvenser Lovforslaget skønnes ikke at have væsentlige  

 administrative konsekvenser.
Forholdet til EU-retten Lovforslaget har ikke EU-retlige aspekter.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Statsligt provenutab i størrelsesordenen 1 mill. kr.  

 årligt ved skattefritagelsen af udbytte til grønlandske  

 moderselskaber.
Meget beskedent provenutab på  

 pensionsafkastbeskatningen ved overførsel af pensionsordninger til  

 Grønland.
Administrative konsekvenser for stat, amter og  

 kommuner Ingen Økonomiske konsekvenser for erhvervslivet Mere attraktivt for grønlandske selskaber at etablere  

 datterselskaber i Danmark. Øget grønlandsk opsparing og  

 kapitaldannelse til gavn for det grønlandske erhvervsliv.
Administrative konsekvenser for erhvervslivet Ingen Miljømæssige konsekvenser Ingen Administrative konsekvenser for borgerne Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Efter lovforslagets § 1 bemyndiges regeringen til at  

 tiltræde tillægsaftalen til den dansk-grønlandske  

 dobbeltbeskatningsaftale.
Tillægsaftalen er optaget som bilag til  

 lovforslaget, og dens bestemmelser er gennemgået under de almindelige  

 bemærkninger.
Til § 2 Efter lovforslagets § 2 træder loven i kraft  

 dagen efter bekendtgørelsen i Lovtidende.
Tillægsaftalen skal  

 efter aftalens artikel 3 træde i kraft den dag, som begge parter har  

 undertegnet den, dog tidligst den dag, hvor Folketinget tiltræder  

 aftalen.
Tillægsaftalen skal have virkning fra og med den 1. januar  

 2003, idet artikel 2 om overførsel af pensionsordninger dog skal finde  

 anvendelse fra den 1. juli 2002. Den pågældende bestemmelse er  

 udelukkende af begunstigende karakter.
Til § 3 Efter lovforslagets § 3 gælder loven ikke for  

 Færøerne og Grønland, da skattespørgsmål  

 hører under det færøske og grønlandske landsstyre.  

 I det aktuelle tilfælde, hvor aftalen indgås mellem den danske  

 regering og det grønlandske landsstyre, skal Folketingets godkendelse  

 selvsagt alene vedrøre den danske regerings godkendelse af  

 aftalen.
