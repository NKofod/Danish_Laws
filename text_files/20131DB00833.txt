Betænkning afgivet af Transportudvalget den 20. maj 2014 Betænkning over Forslag til folketingsbeslutning om at lade udenlandske transportører af gods eller passagerer registrere i Registret for Udenlandske Tjenesteydere (RUT), hvis de foretager national gods- eller passagertransport i Danmark (cabotagekørsel) [af Henning Hyllested (EL) m.fl.]:
1. Udvalgsarbejdet Beslutningsforslaget blev fremsat den 2. april 2014 og var til 1. behandling den 8. maj 2014. Beslutningsforslaget blev efter 1. behandling henvist til behandling i Transportudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (V, S, RV, LA og KF) indstiller beslutningsforslaget til forkastelse ved 2. behandling.
Et mindretal i udvalget (DF, SF og EL) indstiller forslaget til vedtagelse.
Enhedslistens medlemmer af udvalget er af den opfattelse, at det i høj grad vil gavne indsatsen for at komme ulovlig cabotagekørsel til livs, hvis der blev stillet krav om, at alle udenlandske transportørers tjenesteydelser skulle registreres i Registret for Udenlandske Tjenesteydere (RUT). På nuværende tidspunkt er der kun krav om, at udenlandske vognmænd skal lade sig registrere, hvis de udfører såkaldte kombitransporter.
Registeret har i øvrigt vist sig at være et godt middel mod social dumping i entreprenørbranchen og vil efter Enhedslistens opfattelse kunne få samme effekt på transportområdet.
Enhedslisten gør desuden opmærksom på, at det i forbindelse med behandlingen af beslutningsforslaget er kommet frem, at der tilsyneladende ikke har været nogen opfølgning på, hvorvidt der på buscabotageområdet er sket registrering i Registret for Udenlandske Tjenesteydere (RUT) i overensstemmelse med reglerne.
Enhedslisten er selvfølgelig tilfreds med, at transportministeren har lovet at undersøge dette forhold nærmere og vende tilbage med en orientering til Transportudvalget.
Meget tyder dog på, at ulovlig buscabotagekørsel er et tiltagende problem i København, særlig i forbindelse med krydstogtsskibe, og det er derfor nødvendigt, at området følges tæt.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Benny Engelbrecht (S) fmd.
Karin Gaardsted (S) Rasmus Horn Langhoff (S) Mette Reissmann (S) Orla Hav (S) Rasmus Prehn (S) Anne Sina (S) Jeppe Mikkelsen (RV) Ida Auken (RV) Lone Loklindt (RV) Karsten Hønge (SF) Karina Lorentzen Dehnhardt (SF) Henning Hyllested (EL) Per Clausen (EL) Lars Dohn (EL) Anni Matthiesen (V) Martin Geertsen (V) Flemming Damgaard Larsen (V) nfmd.
Troels Lund Poulsen (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 89 Bilagsnr.
