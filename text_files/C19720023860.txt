 På grundlag af betænkningen »Det offentliges annoncering i  

 dagspressen« (nr. 641, 1972) angives nedenfor nogle retningslinier for  

 det offentliges brug af annoncering.
 I.
Vejledende kriterier for, hvorvidt og i hvilket omfang annoncering bør finde sted.
1. Til sikring af offentlige myndigheders egen virksonmed vil myndighederne løbende have brug for at udsende  

 administrativt bestemte meddelelser, f.eks. om stillingsopslag eller bredere  

 rekruttering af personale, køb og salg af fast ejendom, licitationer,  

 udpantninger og ekspropriationer.
Ved formidlingen af sådanne henvendelser  

 til offentligheden vil myndighederne i almindelighed være henvist til brug  

 netop af annonceformen, og det må på dette område anbefales, at annonceringen  

 som hidtil sker ud fra rent forretningsmæssige hensyn, dvs. kun i det konkret  

 nødvendige omfang.
Dette gælder såvel med hensyn til annoncernes størrelse,  

 udstyr og hyppighed som med hensyn til bladvalg, alt efter annoncernes  

 adresse til erhvervsbestemte, faglige, geografiske eller andre udsnit af  

 befolkningen.
 2. Afgørelsen af spørgsmålet om, hvorvidt der bør ske  

 annoncering med det formål at søge kendskabet til gennemførelsen eller  

 ikrafttrædelsen af retsforskrifter eller af administrative dispositioner  

 udbredt i befolkningen eller større grupper af denne, må træffes efter en  

 konkret vurdering i det enkelte tilfælde eller for hver enkelt type af  

 forskrift eller disposition.
 Til brug ved en sådan vurdering kan følgende betragtninger fremhæves:
a.
Annoncering i dagblade, eventuelt andre blade, vil navnlig være  

 indiceret med hensyn til retsforskrifter eller administrative dispositioner,  

 der berører en bred, ubestemt del af befolkningen, og som ikke virkeliggøres  

 efter deres formål blot ved at blive administreret (f. eks. en generel  

 forhøjelse af folke- og invalidepension eller af vægtafgiften for  

 motorkøretøjer), men forudsætter borgernes medviden og medvirken.
b.
Dette gælder således, hvor der gennemføres eller sker ændring af regler  

 om pligter, hvis tilsidesættelse kan medføre strafansvar eller andre  

 retsvirkninger for den enkelte (f. eks. ændrede regler om motorkøretøjers  

 udstyr eller om tidspunkt for indgivelse af selvangivelse af indkomst og  

 formue eller regler, hvorved administrative opgaver delegeres til en større  

 kreds af borgere), rettigheder, som den enkelte efter eget valg kan udnytte  

 (f. eks. ret til klage til folketingets ombudsmand, ret til erstatning efter  

 by- og landzoneloven og ret til aktindsigt efter lov om offentlighed i  

 forvaltningen), eller adgang til efter ansøgning at opnå særlige tilladelser  

 eller ydelser (f. eks. tilladelse til svangerskabsafbrydelse eller særlige  

 sociale ydelser).
c.
Er der i forbindelse med sådanne retsforskrifter eller administrative  

 dispositioner fastsat tidsfrister (f. eks. for indgivelse af ansøgninger  

 eller anmeldelse af krav) eller betingelser, som det er af betydning for den  

 enkelte at have kendskab til (f. eks. for erstatning efter by- og  

 landzoneloven eller for opnåelse af særlige sociale ydelser), vil der være  

 særligt behov for annoncering, såfremt oplysninger om sådanne forhold ikke på  

 anden måde kan ventes viderebragt til offentligheden i tilstrækkeligt omfang  

 eller med fornøden præcision.
d.
Også den omstændighed, at en retsforskrift eller administrativ  

 disposition træder i kraft enten med meget kort varsel eller forholdsvis  

 længe efter vedtagelsen og pressens omtale heraf, vil ofte tale for, at  

 oplysning om ikrafttrædelsen søges udbredt ved annoncering.
e.
Det må i øvrigt fremhæves, at gennemførelse af retsforskrifter, der er  

 fastsat administrativt, og administrative dispositioner ofte vil have givet  

 anledning til væsentlig mindre offentlig debat end gennemførelse af  

 lovforslag; dette forhold bør derfor tages i betragtning i forbindelse med  

 overvejelsen af annoncering i dagblade, eventuelt andre blade, af sådanne  

 forskrifter eller dispositioner (f. eks. prisstop, karantæneforanstaltninger,  

 vandingsforbud).
f.
Opmærksomheden henledes endvidere på, at informationsbehovet kan være  

 påvirket af, at andre meddelelsesmidler bidrager til oplysningsformidlingen,  

 således eksempelvis pengeinstitutternes orienterende virksomhed om  

 opsparingsfremmende retsforskrifter og den indsats, som særlige  

 halvoffentlige institutioner øver på andre områder, blandt disse indsats for  

 større færdselssikkerhed eller sygdomsforebyggelse.
3. Hvis administrationen af gældende retsforskrifter  

 giver anledning til formodning om, at der er behov for fornyet annoncering ud  

 fra indskærpningshensyn eller lignende, vil annoncering i dette øjemed også  

 kunne komme på tale.
Det må dog fremhæves, at administrationen af  

 retsforskrifter erfaringsvis som oftest i sig selv vil medvirke til, at  

 hovedindholdet af retsforskrifterne efterhånden indgår i befolkningens eller  

 vedkommende befolkningsgruppes almindelige »retsbevidsthed«.
 4. Bredt oplysende annoncering kan i særlige tilfælde  

 udgøre et alternativ til gennemførelse af retsforskrifter eller  

 administrative dispositioner, navnlig i form af forebyggende kampagner, der  

 kan overflødiggøre - muligvis væsentlig kostbarere -lovgivningsmæssige eller  

 administrative foranstaltninger.
5. Skønnes der at være behov for at iværksætte  

 annoncering om retsforskrifter eller administrative dispositioner eller  

 forebyggende kampagner, bør dette ske ud fra forudsætningen om, at den  

 enkelte borger ikke kan forventes at holde eller læse mere end en enkelt  

 daglig avis.
Det må derfor anses for rigtigst, at annonceringen så vidt  

 muligt omfatter samtlige dagblade, dog således, at annonceringen - såfremt  

 forskriften eller dispositionen kun vedrører et klart afgrænset område af  

 landet - begrænses til dagblade, eventuelt andre blade, i det pågældende  

 område.
 II.
Annonceringens indhold og udformning m. v.
 1. Medens spørgsmålet om, hvorvidt der bør ske  

 annoncering om retsforskrifter og administrative dispositioner, i hvert  

 enkelt tilfælde må afgøres ved en vurdering efter de ovenfor anførte  

 retningslinier, vil spørgsmålet om den enkelte annonces udformning afhænge  

 ikke blot af arten af de pågældende forskrifter eller dispositioner, men også  

 af disses omfang og tekniske opstilling.
2. Det vil i almindelighed ikke være hensigtsmæssigt  

 at lade annoncen indeholde selve ordlyden af de pågældende bestemmelser eller  

 dispositioner.
Hvor der sker annoncering om nye eller ændrede  

 straffebestemmelser, vil det dog af retssikkerhedsmæssige grunde kunne være  

 påkrævet, at bestemmelsernes nøjagtige ordlyd gengives i annoncen.
Som oftest  

 må det foretrækkes, at annoncen indeholder en kort gengivelse af de vigtigste  

 elementer i forskrifterne eller dispositionerne.
Ud fra dette synspunkter er  

 det klart, at der ved annoncering om forskrifter eller dispositioner af kort  

 og forholdsvis ukompliceret beskaffenhed vil kunne gives en mere udtømmende  

 information, end hvor der er tale om mere omfangsrigt materiale, f. eks.  

 komplicerede lovregler med omfattende undtagelser og andre specialregler.
3. Der er i de senere år tilstræbt en sproglig  

 forenkling af bestemmelserne i lovforslag og andre retsforskrifter.
Ved den  

 udformning af gengivelser af forskrifternes indhold, som foretages med  

 henblik på annoncering, må der imidlertid tages hensyn til, at den i  

 forskrifterne anvendte sprogbrug såvel som de heri forekommende begreber i vidt omfang ikke er egnet til umiddelbar  

 anvendelse i en dagsbladsannonce.
Da annonceringen tilsigter at glve det størst mulige antal medborgere kendskab til forskrifternes hovedindnold, må der i  

 gengivelserne af dette anvendes en mere enkel og mundret sprogbrug end den der er brugt i  

 forskrifternes tekst, ligesom de deri forekommende begreber eller kriterier ofte må søges  

 omskrevet eller populariseret.
Det er imidlertid af afgørende betydning, at arbejdet  

 hermed udføres med den største omhu, således at annoncen trods den stedfundne  

 forenkling af sprogbrug og begreber er udtryk for en fuldt ud korrekt gengivelse af de  

 pågældende forskrifters hovedindhold.
 4. Der bør ikke i annoncen tages stilling til  

 fortolkningstvivl eller lignende, hvorimod det undertiden vil kunne være  

 hensigtsmæssigt, at der udover en gengivelse af forskrifternes hovedindhold  

 bringes en kort objektiv omtale af baggrunden for forskrifterne og oplysning  

 om bestemmelsernes anvendelse i praksis, f. eks. om rekvirering af blanketter  

 og om fremgangsmåden ved indgivelse af ansøgninger eller lignende.
5. Da en annoncering om retsforskrifter hyppigt kun  

 kan indeholde stærkt koncentreret gengivelse af forskrifternes hovedindhold,  

 vil det ofte være formålstjenligt at det i annoncen oplyses, hvilke myndigheder der efter skriftlig eller personlig henvendelse kan give nærmere oplysninger om forskrifternes indhold, eventuelt ved  

 udlevering af særtryk, brochurer eller lignende.
I andre tilfælde bør det i  

 annoncen anføres, at forskrifterne er optrykt i Lovtidende og kan gennemses  

 ved henvendelse på et bibliotek eller købes i særtryk gennem boghandelen.
6. Annoncens udformning og tekniske opsætning (samt dens placering) og dermed dens mulighed for at fange  

 blikket og opmærksomheden er af selvfølgelig betydning for sikringen af det  

 størst mulige udbytte af annonceringsudgifterne.
Imidlertid må der stilles  

 det krav til den kreative ide, at den slutter sig til indholdets  

 hovedhensigt.
Bekostningen af særlig kreativ indsats i forbindelse med  

 annoncens udformning vil undertiden kunne begrundes i ønskeligheden af at få  

 en bred offentlighed i tale.
 7. Annoncerne bør i alle tilfælde udformes eller  

 godkendes af vedkommende myndighed.
 8. Det vil undertiden kunne være hensigtsmæssigt, at  

 der etableres koordinerende drøftelser mellem kommunerne og/eller de enkelte  

 statsstyrelser vedrørende - evt. fælles - løsninger af konkret opstående  

 informationsopgaver og disses annoncering.
