 Bekendtgørelse om ændring af bekendtgørelse om mælkeprodukter m.v.
§ 1 I bekendtgørelse nr. 335 af 10. maj 2004 om mælkeprodukter m.v., som ændret ved bekendtgørelse nr. 750 af 25. juli 2005 og bekendtgørelse nr. 1006 af 15. august 2007, foretages følgende ændringer:
 1. I titelnoten indsættes efter »(EF-Tidende 2002, L 15, s. 19)«: », som ændret ved Rådets direktiv 2007/61/EF af 26. september 2007 om ændring af direktiv 2001/114/EF om visse former for konserveret helt eller delvis inddampet mælk bestemt til konsum (EU-Tidende 2007, L 258, s. 27)«.
 2. Bekendtgørelsens indledning affattes således:
 3. I § 12, stk. 1 og  2 , udgår »umiddelbart«.
 4. I § 12, stk. 1, ændres »idet dog tilsætningen af helt inddampet mælk« til: »idet tilsætningen af helt inddampet mælk dog«.
 5. § 14 affattes således:
 »§ 14.  Det er ved fremstillingen af sukret kondenseret mælk tilladt at tilsætte yderligere laktose i en mængde på indtil 0,03 vægtprocent af det færdige produkt.
 Stk. 2. Proteinindholdet i mælk må justeres til et minimumsindhold på 34 vægtprocent (udtrykt i fedtfrit tørstof), ved at der tilsættes og/eller fjernes mælkebestanddele på en sådan måde, at mælkens valleprotein-kasein-forhold ikke ændres.
 Stk. 3. Til justering af proteinindholdet jf. stk. 2, må der anvendes:
 1) Mælkeretentat, som er det produkt, der opnås ved at koncentrere mælkeprotein ved ultrafiltrering af mælk, eller af helt eller delvis skummet mælk.
 2) Mælkepermeat, som er det produkt, der opnås ved at fjerne mælkeproteiner og mælkefedt ved ultrafiltrering af mælk eller af helt eller delvis skummet mælk.
3) Laktose, som er en naturlig mælkebestanddel, der normalt udvindes af valle, og som har et indhold af vandfri laktose på mindst 99,0 % m/m udtrykt som tørstof.
Laktosen kan være vandfri eller indeholde et molekyle krystalvand eller en blanding af begge former.
Stk. 4. Fødevarestyrelsen kan, jf. § 21 i bekendtgørelse om tilsætningsstoffer til fødevarer, meddele tilladelse til tilsætning af vitaminer og mineraler til de i § 12, stk. 1-3 definerede produkter.« § 2 Bekendtgørelsen træder i kraft den 22. december 2007.
