 I Medfør af § 42 i Lov om Brandvæsenet i København af 15de Maj 1868 og §  

 37 i Lov om Brandvæsenet i Købstæderne med Undtagelse af Købenahvn af 21de  

 Marts 1873, samt § 36 i Bekendtgørelse om et af Justitsministeriets  

 stadfæstet Reglement for Brandvæsenet i Frederiksberg Sogn fastsætter  

 Justitsministeriet herved følgende Bestemmelser vedrørende Anbringelse af  

 Gnistfangere, Sodfangere og Støvkamre i Fabriksskorstene m.v. i København og  

 Købstæderne samt paa Frederiksberg:
 Ved Skorstene, saavel nyopførte som ældre, der afleder Røgen fra Fyret  

 under Dampkedler eller fra Ildsteder ved Fabrikker og andre industrielle  

 Virksomheder, kan det, naar der til Skorstenen benyttes Brændselsmateriale,  

 der i væsentlig Grad bestaar af Spaaner, Træaffald eller lignende, eller,  

 naar det har vist sig, at Skorstenen til Stadighed eller dog jævnligt  

 udkaster glødende Brændselsdele eller glødende Sod, i København af  

 Brandvæsenet, i Købstæderne og paa Frederiksberg af Brandkommissionen  

 paabydes, at der anbringes Gnistfangere, Sodfangere eller Støvkamre, som skal  

 være godkendt af den paagældende Brandmyndighed, og som Brugeren derefter  

 skal holde tilbørlig rene.
 Hvilket herved bringes til almindelig Kundskab.
 Justitsministeriet, den 31te Oktober  

 1916.
 Zahle.
 /Lundbye.
