Fremsat den 5. oktober 2006 af  

 fødevareministeren (Hans Chr.
Schmidt) Forslag til Lov om ændring af lov om jordfordeling og offentligt køb og  

 salg af fast ejendom til jordbrugsmæssige formål m.m. (jordfordelingsloven) (Ny  

 organisering af jordkøbsnævn) § 1 I lov nr. 535  

 af 24. juni 2005 om jordfordeling og offentligt køb og salg af fast ejendom  

 til  

 jordbrugsmæssige formål m.m. (jordfordelingsloven), som ændret ved § 4 i lov  

 nr. 536 af 24. juni 2005, og § 65 i lov nr. 538 af 8. juni 2006, foretages  

 følgende ændringer:
 1.  


  

 § 25, stk. 1,  

  

 affattes således:
  

 Ministeren for  

 fødevarer, landbrug og fiskeri kan henlægge sine beføjelser til  

 jordbrugskommissionerne,  

 kommunale myndigheder, jordkøbsnævn og  efter aftale med  

 finansministeren  Økonomistyrelsen. 2.  


  

 § 25, stk. 2  

  

 , affattes således:
Stk. 2.  

  

 Ministeren  

 kan fastsætte nærmere regler for udøvelse af bemyndigelsen efter stk. 1.  

 Ministeren  

 kan desuden fastsætte regler om jordkøbsnævnenes sammensætning, finansiering  

 og  

 administration, herunder om at en institution under ministeriet efter aftale  

 med kommunen henholdsvis kommunerne kan udøve sekretariatsfunktionen for  

 jordkøbsnævnet. 3.  


  

 § 25, stk. 3,  

  

 affattes således:
Stk. 3.  

  

 Et  

 jordkøbsnævn kan oprettes af en kommunalbestyrelse eller flere  

 kommunalbestyrelser i fællesskab til at varetage opgaver efter ministerens  

 bemyndigelse, jf. stk. 1 og 2. Kommunalbestyrelsen henholdsvis  

 kommunalbestyrelserne træffer afgørelse om nedlæggelse eller udtræden af et  

 jordkøbsnævn.
Ministeren fastsætter nærmere regler om nedlæggelse og udtræden  

 af et jordkøbsnævn. 4.  


  

 § 25, stk. 4,  

  

 affattes således:
Stk. 4.  

  

 Kommunalbestyrelsen eller kommunalbestyrelserne afholder de udgifter, som er  

 forbundet med et jordkøbsnævns virke.
Kommunen henholdsvis kommunerne  

 varetager  

 tilsynet med jordkøbsnævn og godkender jordkøbsnævnets regnskab.
Ministeren  

 fastsætter nærmere regler om kommunens henholdsvis kommunernes tilsyn og  

 godkendelse  

 af et jordkøbsnævns regnskab. § 2 Loven træder i kraft den 1. januar 2007.
Bemærkninger til lovforslaget Almindelige bemærkninger 1. Indledning Formålet med lovforslaget er at sikre, at jordkøbsnævn fremover  

 kan oprettes som selvstændige forvaltningsmyndigheder med kompetence til at  

 købe og sælge jord i overensstemmelse med jordfordelingslovens formål.
 Herudover foreslås en konsekvensrettelse af lovens § 25, stk.  

 1, i lyset af kommunalreformen, samt en redaktionel ændring af § 25, stk. 2.
 Om Folketingets behandling af lov nr. 535 af 24. juni 2005 om  

 jordfordeling og offentligt køb og salg af fast ejendom til jordbrugsmæssige  

 formål m.m. (jordfordelingsloven) henvises til Folketingstidende 2004-05, 2.  

 samling, sp. 349, 3058, 3779, 4202, tillæg A sp. 114, 142, tillæg B sp. 222  

 og  

 tillæg C sp. 375.
Ved § 4 i lov nr. 536 af 24.juni 2005 om ændring af  

 jordfordelingsloven, lov om drift af landbrugsjorder og forskellige andre  

 love  

 på Fødevareministeriets område blev der foretaget nødvendige tilpasninger som  

 følge af kommunalreformen.
Folketingets behandling fremgår af  

 Folketingstidende  

 2004-05, 2. samling, sp. 1002, 4278, 4874, tillæg A sp. 1755, 1773, tillæg B  

 sp.797 og tillæg C sp. 508.
Ved § 65 i lov nr. 538 af 8. juni 2006 om ændring af  

 retsplejeloven og forskellige andre love blev jordfordelingslovens § 10  

 ophævet.
Bestemmelsen vedrørte fuldbyrdelse af endelige  

 jordfordelingskendelser  

 og har ikke relation til nærværende forslag.
Folketingets behandling fremgår  

 af  

 Folketingstidende 2005-06 sp. 4666,...,  

 tillæg A sp. 5137, 5760, tillæg B sp.   og tillæg C sp. 824.
2. Baggrunden for lovforslaget Jordkøbsnævn  

 forudsættes også efter lovændringen i 2005 (lov nr. 536 af 24. juni 2005),  

 hvorved nedsættelse af jordkøbsnævn blev en kommunal opgave, sammensat af 5-7  

 medlemmer, hvoraf 2-4 medlemmer udpeges af  

 kommunalbestyrelsen/kommunalbestyrelserne, 1 medlem udpeges af de lokale  

 landboforeninger  

 i kommunen/ kommunerne, 1 medlem udpeges af de regionale  

 familielandbrugsforeninger i kommunen/kommunerne, og 1 medlem udpeges af  

 kommunalbestyrelsen/kommunerne efter indstilling fra miljø-, natur- og  

 friluftsorganisationerne i kommunen/ kommunerne.
 Jordkøbsnævn har således ekstern repræsentation og skal derfor  

 ikke være kommunale fællesskaber, jf. § 60 i lov om kommunernes styrelse,  

 idet  

 sådanne fællesskaber alene har kommuner som deltagere og er undergivet de  

 deltagende kommuners instruktionsbeføjelse.
 Lovforslaget skal sikre, at jordkøbsnævn fremover kan oprettes  

 som selvstændige forvaltningsmyndigheder med kompetence til at købe og sælge  

 jord i overensstemmelse med jordfordelingslovens formål.
 Der er p.t. oprettet ét regionalt jordkøbsnævn i Nordjyllands  

 Amt og ét i Sønderjyllands Amt.  

 Jordkøbsnævnet  

 i Nordjyllands Amt er under afvikling, og der er ingen planer om at søge  

 aktiviteterne i dette jordkøbsnævn videreført efter 1. januar 2007.
Jordkøbsnævnet i  

 Sønderjyllands Amt forventes videreført af de fire  

 nye kommuner,  

 Aabenraa, Haderslev, Sønderborg og Tønder, der dækker det nuværende  

 Sønderjyllands Amt, og endelig afgørelse herom vil blive truffet i de fire  

 sammenlægningsudvalg.
Hvis jordkøbsnævnet videreføres, skal  

 sammenlægningsudvalgene  

 for de fire kommuner desuden træffe afgørelse om, hvorvidt de jordarealer,  

 der  

 ved kommunalreformens gennemførelse er udlagt fra Jordkøbsnævnet i  

 Sønderjyllands  

 Amt til den enkelte kommune, skal overdrages til et nyt jordkøbsnævn.
 Det er derfor af stor betydning specielt for planerne om  

 videreførelse af jordkøbsnævnet i Sønderjylland i samarbejde mellem de fire  

 kommuner, at lovgrundlaget for oprettelse af jordkøbsnævn er til stede ved  

 kommunalreformens  

 ikrafttræden den 1. januar 2007.
 Det bemærkes, at det er frivilligt, om kommunerne vil oprette  

 et jordkøbsnævn.
3. Lovforslagets indhold Efter  

 jordfordelingslovens § 25, stk. 1, kan fødevareministeren henlægge sine  

 beføjelser efter loven til bl.a. jordkøbsnævn med henblik på disses køb og  

 salg  

 af fast ejendom.
Ministeren har tillige  

 hjemmel til at fastsætte nærmere regler om udøvelse af bemyndigelsen efter  

 stk.  

 1, samt regler for et jordkøbsnævns sammensætning, finansiering og  

 administration.
Denne bemyndigelse er udmøntet i bekendtgørelse nr. 511 af  

 18.  

 juni 1997 om regionale jordkøbsnævn.
 Lovens § 25, stk. 3,  

 foreslås ændret således, at jordkøbsnævn kan nedsættes af en  

 kommunalbestyrelse  

 eller flere kommunalbestyrelser som selvstændige forvaltningsmyndigheder med  

 deltagelse af repræsentanter for en række interesseorganisationer og med  

 selvstændig kompetence til at købe og sælge jord til jordfordelingslovens  

 formål.
 For fremtiden vil det  

 således være konsekvensen af en beslutning om at oprette et jordkøbsnævn, at  

 der herved - og når jordkøbsnævnet opnår fødevareministerens bemyndigelse i  

 medfør af jordfordelingslovens § 25, stk. 1, - etableres en selvstændig  

 forvaltningsmyndighed med selvstændig kompetence til at købe og sælge jord  

 til  

 jordfordelingslovens formål.
Den erhvervede jord og  

 eventuelle indtægter heraf samt tilskud givet til nævnets virksomhed vil være  

 ejet af jordkøbsnævnet, og nævnet har kompetencen til at råde over den  

 erhvervede jord og de midler, som kommunalbestyrelsen har bevilget til  

 nævnets  

 virksomhed, inden for rammerne for nævnets virksomhed.
Der vil derfor med  

 lovforslaget blive tilvejebragt hjemmel for ministeren til at fastsætte  

 regler  

 om et jordkøbsnævns regnskabsaflæggelse.
En kommunalbestyrelse  

 kan som efter de hidtil gældende regler beslutte at oprette et jordkøbsnævn.  

 Det er frivilligt for den enkelte kommunalbestyrelse, om den vil oprette  

 eller  

 deltage i et samarbejde om et jordkøbsnævn.
Efter forslaget kan  

 kommunalbestyrelsen  

 desuden træffe afgørelse om nedlæggelse eller udtræden af et jordkøbsnævn,  

 idet  

 dette dog skal ske inden for rammerne af de regler, som ministeren bemyndiges  

 til at fastsætte herfor.
Det foreslås  

 præciseret, at tilsyn med jordkøbsnævn og godkendelse af disses regnskaber  

 skal  

 være en kommunal opgave.
De nærmere regler herom vil blive udmøntet i henhold  

 til den foreslåede bemyndigelse.
4. Økonomiske konsekvenser for det offentlige Lovforslaget, der alene ændrer det formelle grundlag for  

 etablering af jordkøbsnævn, har ingen økonomiske konsekvenser for staten,  

 regionerne og kommunale myndigheder.
5. Administrative konsekvenser for det  

 offentlige Lovforslaget vurderes ikke at have administrative konsekvenser  

 for staten, regionerne og kommunale myndigheder.
6. Økonomiske konsekvenser for erhvervslivet Lovforslaget vurderes ikke at have økonomiske konsekvenser for  

 erhvervslivet.
7. Administrative konsekvenser for borgerne Lovforslaget vurderes ikke at have konsekvenser for borgerne.
8. Miljømæssige konsekvenser Lovforslaget vurderes at være uden konsekvenser for miljøet.
9. Forholdet til EU-retten Lovforslaget har ingen EU-retlige aspekter.
10. Lovovervågning Lovforslaget indstilles ikke til lovovervågning.
Der er tale om  

 dels en teknisk tilretning, dels en mindre konsekvensrettelse af  

 jordfordelingsloven  

 i forbindelse med kommunalreformens gennemførelse.
11. Høring Lovforslaget har ikke været i høring, idet indholdet af  

 ændringen alene er af teknisk karakter.
12. Skematisk oversigt over konsekvenser af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for staten, regionerne og  

 kommunale myndigheder Ingen Ingen Administrative konsekvenser for staten, regionerne og  

 kommunale myndigheder Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Regionaløkonomiske konsekvenser Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Bestemmelsen er en  

 videreførelse af den fra 1. januar 2007 gældende bestemmelse med den ændring,  

 at ordet regionale udgår.
Der er tale om en konsekvensrettelse i  

 lyset af  

 kommunalreformen.
Til nr. 2 Bestemmelsen er en  

 videreførelse af den fra 1. januar 2007 gældende bestemmelse med den ændring,  

 at der i sidste punktum efter kommunen indføjes henholdsvis  

 kommunerne med  

 det formål at bringe bestemmelsens systematik i overensstemmelse med  

 paragraffens øvrige bestemmelser.
Til nr. 3 Bestemmelsen i jordfordelingslovens § 25, stk. 3, foreslås  

 ændret således, at der etableres hjemmel til, at en kommunalbestyrelse eller  

 flere kommunalbestyrelser kan oprette et jordkøbsnævn som en selvstændig  

 offentlig forvaltningsmyndighed, som ikke er undergivet kommunalbestyrelsens  

 eller kommunalbestyrelsernes instruktioner, og som har medlemmer udpeget af  

 en  

 række interesseorganisationer.
Om baggrunden for bestemmelsen henvises til de  

 almindelige bemærkninger afsnit 2. Herudover foreslås det præciseret i loven,  

 at kommunalbestyrelsen kan træffe beslutning om nedlæggelse eller udtræden af  

 et jordkøbsnævn, idet der samtidig foreslås en bemyndigelse til ministeren  

 til  

 at fastsætte regler herom.
Til nr. 4 Lovens § 25, stk. 4, foreslås affattet således, at det  

 fastsættes i loven, at tilsyn med jordkøbsnævnet og godkendelse af  

 jordkøbsnævnets regnskaber er forankret i kommunerne.
Bestemmelsen foreslås  

 samtidig hermed ændret således, at der er hjemmel for ministeren for  

 fødevarer,  

 landbrug og fiskeri til at fastsætte nærmere regler om det kommunale tilsyn  

 med  

 et jordkøbsnævn og om kommunernes godkendelse af et jordkøbsnævns regnskab.
Til § 2 Det foreslås, at loven træder i kraft den 1. januar 2007,  

 således at reglerne er på plads med kommunalreformens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 25.  

  

 Ministeren for fødevarer, landbrug og fiskeri kan henlægge sine beføjelser  

 til jordbrugskommissionerne, kommunale myndigheder, regionale jordkøbsnævn og  

  efter aftale med finansministeren  Økonomistyrelsen.
 1.  


  

 § 25, stk. 1,  

  

 affattes således:
Ministeren for fødevarer,  

 landbrug og fiskeri kan henlægge sine beføjelser til jordbrugskommissionerne,  

 kommunale myndigheder, jordkøbsnævn og  efter aftale med  

 finansministeren   

 Økonomistyrelsen. Stk. 2.  

  

 Ministeren  

 kan fastsætte nærmere regler for udøvelse af bemyndigelsen efter stk. 1.  

 Ministeren  

 kan desuden fastsætte regler om jordkøbsnævnenes sammensætning, finansiering  

 og administration, herunder om, at en institution under ministeriet efter  

 aftale med kommunen kan udøve sekretariatsfunktionen for jordkøbsnævnet.
 2.  


  

 § 25, stk. 2,  

  

 affattes således:
  

  

 Stk. 2.  

  

 Ministeren kan fastsætte nærmere regler for udøvelse af  

 bemyndigelsen efter stk. 1. Ministeren kan desuden fastsætte regler om  

 jordkøbsnævnenes sammensætning, finansiering og administration, herunder om  

 at en institution under ministeriet efter aftale med kommunen henholdsvis  

 kommunerne kan udøve sekretariatsfunktionen for jordkøbsnævnet. Stk. 3.  

  

 Et  

 jordkøbsnævn kan oprettes af kommunalbestyrelsen i en kommune eller af  

 kommunalbestyrelserne i flere samarbejdende kommuner, jf. § 60 i lov om  

 kommunernes styrelse til at varetage opgaver efter ministerens bemyndigelse,  

 jf. stk. 1 og 2.
 3.  


  

 § 25, stk. 3,  

  

 affattes således:
  

  

 Stk. 3.  

  

 Et jordkøbsnævn kan oprettes af en kommunalbestyrelse  

 eller flere kommunalbestyrelser i fællesskab til at varetage opgaver efter  

 ministerens bemyndigelse, jf. stk. 1 og 2. Kommunalbestyrelsen henholdsvis  

 kommunalbestyrelserne træffer afgørelse om nedlæggelse eller udtræden af et  

 jordkøbsnævn.
Ministeren fastsætter nærmere regler om nedlæggelse og udtræden  

 af et jordkøbsnævn. Stk. 4.  

  

 Kommunalbestyrelsen eller de samarbejdende kommunalbestyrelser afholder de  

 udgifter, som er forbundet med et jordkøbsnævns virke.
 4.  


  

 § 25, stk. 4,  

  

 affattes således:
  

  

 Stk. 4.  

  

 Kommunalbestyrelsen eller kommunalbestyrelserne afholder  

 de udgifter, som er forbundet med et jordkøbsnævns virke.
Kommunen  

 henholdsvis kommunerne fører tilsyn med jordkøbsnævnet og godkender  

 jordkøbsnævnets regnskab.
Ministeren fastsætter nærmere regler om kommunens  

 henholdsvis kommunernes tilsyn og godkendelse af et jordkøbsnævns  

 regnskab. Stk. 5.
 Stk. 6.
