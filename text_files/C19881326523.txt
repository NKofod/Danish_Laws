83.2.1 Papirkontrol vedr. passersedlen Følgende papirmæssige kontrol foretages - at passersedlen er udstedt af autoriseret firma - at oplysningerne er i overensstemmelse med certifikatet - at passersedlen er udstedt ved godsregistreringen eller umiddelbart  

 derefter - at passersedlen sandsynligvis er afsendt umiddelbart efter udstedelsen.
83.2.2 Papirkontrol vedr. plantesundhedscertifikatet Følgende kontrolleres - at certifikatet ikke var forældet ved eksporten, dvs. ikke over 14 dage  

 gammelt - at certifikatet er et originalcertifikat, stemplet og underskrevet - at der ikke er foretaget rettelser Certifikatet gennemgås for plantearter, som erfaringsmæssigt og på  

 grundlag af oprindelse kan frembyde en plantesundhedsmæssig fare.
83.2.3 Papirkontrol vedr.
Washingtonkonventionen Certifikatet gennemgås for Washingtonkonventionsarter (se kap. 82, bilag  

 2).
Indeholder sendingen disse arter, konstateres, om der på  

 plantesundhedscertifikatet er en deklaration om »Artificially propagated CITES plants«, Dette accepteres dog kun fra Holland, Belgien, Schweiz.
Ellers skal der  

 foreligge en egentlig CITES udførselstilladelse.
På passersedlen anføres i højre nederste hjørne »Kunstigt formerede CITES-planter« Såfremt dokumentation mangler kontaktes Else Mikkelsen.
Er der tale om vilde CITES planter skal eksporttilladelse fra  

 afsenderlandet foreligge.
På passersedlen anføres »Vilde CITES-planter«.
83.2.4 Fysisk importkontrol Distriktet kan planlægge at udføre kontrol ved grænsen, inden planterne er  

 godsregistreret - eller kan på grundlag af oplysninger fra den gule  

 passerseddel ønske at foretage kontrol fx af småplanter.
Endelig kan tilsynet  

 for en periode have suspenderet passerseddeludskrivningen hos de autoriserede  

 firmaer, således at mulighed for en mere intensiv importkontrol.
Når distriktet har besluttet sig for at inspicere en sending, der er  

 godsregistreret, må dette meddeles importøren (den endelige varemodtager), og  

 tid og sted for inspektionen aftales.
Importøren kan ikke disponere over  

 planterne før 48 timer efter, at den gule kopi af passersedlen kan være  

 tilsynets distrikt i hænde, medmindre man har truffet aftale med distriktet  

 herom.
 Ved selve inspektionen påses, at sendingens indhold er i overensstemmelse  

 med certifikat og faktura, samt at planterne sundhedsmæssigt opfylder kravet  

 om frihed for de i indførselsbekendtgørelsen definerede skadegørere (se  

 83.1). Endvidere må der i det væsentligste også kræves frihed for andre  

 planteskadegørere anført i regler for avlskontrol (se 81.1).
Emballage skal også kontrolleres med henblik på skadegørere.
Er distriktet  

 i tvivl om identifikationen af en skadegører, indsendes prøver til tilsynets  

 laboratorium, og sendingen tilbageholdes, indtil afgørelsen foreligger.  

 Konstateres der angreb af skadegørere ved importkontrollen, bør disse  

 indsendes til tilsynets laboratorium, hvis der er mistanke om nye arter,  

 afvigende typer m.v. - også selv om skadegørergruppen er kendt (og dermed  

 resultatet af avlskontrollen). For at markere, at der er udført  

 importkontrol, påføres passersedlens gule eksemplar et rødt kryds i øverste  

 højre hjørne.
83.2.5 Overtrædelser vedr. passerseddelordningen Uregelmæssigheder begået af de autoriserede firmaer ved udstedelse af  

 passersedler påtales skriftligt af distriktet.
 Ved grove overtrædelser og gentagelsestilfælde foretages skriftlig  

 indberetning til hovedkontoret.
83.2.6 Afvisning vedr. plantesundhed Afvisning af en plantesending af plantesundhedsmæssige årsager må finde  

 sted før godsregistrering og op til 48 timer efter, at tilsynet har modtaget  

 den gule kopi af passersedlen.
Ved afvisning underrettes importør/speditør.
Der træffes beslutning om  

 tilbagesendelse eller destruktion.
 Rapport (form. 222) udfærdiges, og plantesundhedscertifikatet eller en  

 bekræftet kopi heraf stemples med afvisningensstempel.
 Form. 222 og certifikat, faktura m.m. udsendes straks til hovedkontoret,  

 evt. ledsaget af en indberetning med blandt andet oplysninger, om planterne  

 er returneret eller destrueret.
83.2.7 Afvisninger vedr.
Washingtonkonventionen Alle Washingtonkonventionsplanter eksporteret fra Madagascar som  

 »kunstigt formerede« skal ifølge en EF beslutning indtil videre  

 afvises, da en del tyder på, at planterne stammer fra naturen og at et  

 eventuelt gartneriophold kun har været af kortere varighed.
For at statuere eksempler skal sendingen med Washingtonkonventionsplanter  

 uden nødvendige udførselspapirer afvises.
Her tænkes især på små sendinger i  

 fx toldpostpakker, hvoraf det ikke tydeligt fremsår, at planterne er kunstigt  

 formerede og hvor planterne kommer fra lande, hvor de også findes i naturen.
Hovedkontoret kontaktes.
Der kan blive tale om, at planterne tilbagesendes  

 eller overgives fx til botaniske haver.
 Der foreligger ingen speciel afvisningsrapport, men en kort indberetning  

 udfærdiges og indsendes til hovedkontoret.
83.2.8 Dispensationsmulighed Der gives normalt ikke dispensation for dyrkningsplanter.
Foreligger der  

 et mangelfuldt originaleksemplar af plantesundhedscertifikatet, der dog  

 tillader identifikation af sendingen, og manglerne kan afhjælpes på anden  

 vis, kan tilsynets distrikter i henhold til § 15, stk. 2 i bekendtgørelsen  

 dispensere mod at fortage inspektion af sendingen mod gebyr.
Ved dispensation  

 skal form. 222 udfyldes.
Foreligger der et kopicertifikat, og importøren ikke kan fremskaffe et  

 anordningsmæssigt certifikat, kan tilsynets distrikter dispensere i henhold  

 til § 15, i bekendtgørelsen, når der foreligger en bekræftelse på kopien ved  

 fx telex fra den udstedende myndighed.
Der foretages i sådanne tilfælde  

 inspektion, hvorfor der opkræves det til enhver tid fastsatte gebyr.
Form.  

 222 udfyldes ved dispensation.
 Foreligger der intet certifikat, afvises sendingen.
83.2.9 Statistiske oplysninger Distriktskontorerne foretager ingen statistiske opgørelser vedrørende  

 importkontrollen men sender passersedddel med vedhæftede  

 plantesundhedscertifikater og Washingtonkonventionstilladelser til  

 hovedkontoret.
 Indsendelse af passersedler sker månedsvis, ved udgangen af måneden.
83.2.10 Håndbagage Reglerne i afsnit 83.2.10 om håndbagage gælder indtil 31. december 1987.
 Fra januar 1988 vil der komme nye regler for papirgangen ved import af  

 planter som ikke godsregistreres hos Toldvæsenet.
83.2.10.1 Plantesundhedscertifikat Indtil 1. januar 1988 skal følgende praksis følges for planter i  

 håndbagage.
 Ved indrejse i Danmark fra EF-lande eller de nordiske lande er det tilladt  

 uden plantesundhedscertifikat at medtage indtil:
 2 kg planter eller plantemateriale (dog ikke kartofler og  

 Washingtonkonventionsplanter), når det indføres som håndbagage til privat  

 brug. (se bilag I).
 Ved øvrige indførsler af certifikatpligtige planteprodukter kræves et  

 plantesundhedscertifikat.
 Efter indrejse må personen selv sende plantesundhedscertifikat til  

 nærmeste lokalkontor og her få udstedt en passerseddel.
83.2.10.2 Washingtonkonventionsplanter For Washingtonkonventionsplanter, skal der ved indrejse altid foreligge et  

 udførselsdokument fra afsenderlandet, hvilket kan være et  

 plantesundhedscertifikat med deklarationen Artificially propagated CITES  

 »»plants«» eller en CITES udførselstilladelse/certifikat.
 Center for planter kan i visse situationer udstede en passerseddel forud  

 for personens afrejse, hvis vi finder det sandsynligt, at der vil være tale  

 om kunstigt formerede planter.
 Efter indrejse skal personen sende passerseddel og CITES dokumenter til  

 tilsynet.
Bilag I Hellerup september 1987 Til alle rejsende Vedr.: Planter i håndbagagen.
 Ved indrejse i Danmark fra EF-lande eller de nordiske lande er det tilladt  

 uden plantesundhedscertifikat at medtage indtil:
 2 kg planter eller plantemateriale (dog ikke kartofler og  

  Washingtonkonventionsplanter).
 når det indføres som håndbagage til privat brug.
 Ved øvrige indførsler af planter og andre certifikatpligtige  

 planteprodukter kræves et plantesundhedscertifikat.
 Det drejer sig bl.a. om følgende:
- al erhvervsmæssig import - håndbagage over 2 kg fra EF-lande eller de nordiske lande håndbagage fra andre lande uanset mængde - postpakker m.v.
Washingtonkonventionsplanter Er der tale om kaktus, orkideer eller andre planter omfattet af  

 Washingtonkonventionen, skal planterne altid være fulgt af  

 Washingtonkonventionspapirer, som skal forevises toldvæsenet.
Vær opmærksom  

 på, at man også skal have disse papirer med, selv om planterne er dyrket i et  

 gartneri.
 Statens Plantetilsyn giver gerne yderligere oplysninger om indførsel af  

 planter og planteprodukter m.m.
