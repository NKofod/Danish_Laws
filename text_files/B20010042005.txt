Bekendtgørelse om særskilt  

 vederlæggelse af  

 bestyrelsesmedlemmer ved visse uddannelsesinstitutioner  

 under Undervisningsministeriet I medfør af § 20 a i lov om Centre for Videregående  

 Uddannelse og andre selvejende institutioner for videregående  

 uddannelser m.v. (selvejeloven), jf. lovbekendtgørelse nr. 684 af 11.  

 juli 2000, § 15 a i lov om erhvervsskoler, jf. lovbekendtgørelse  

 nr. 962 af 26. oktober 2000, § 6, stk. 1, i lov om teknika, jf.  

 lovbekendtgørelse nr. 865 af 27. september 1996, og § 8,  

 stk. 1, i lov om handelshøjskoler og  

 handelshøjskoleafdelinger, jf. lovbekendtgørelse nr. 864 af 27.  

 september 1996, fastsættes:
 § 1. Institutioner, der er omfattet af lov om  

 Centre for Videregående Uddannelse og andre selvejende institutioner  

 for videregående uddannelser m.v. - herunder betinget godkendte Centre  

 for Videregående Uddannelse, jf. § 27 g i selvejeloven, samt  

 erhvervsskoler, ingeniørhøjskoler og  

 handelshøjskoleafdelinger kan yde særskilt vederlag til  

 bestyrelsens/studiebestyrelsens formand og eventuelt tillige til  

 næstformanden som anført i stk. 2.
 Stk. 2. Der kan ydes særskilt vederlag inden for  

 følgende rammer:
 1)	Til en formand og en næstformand for en  

 bestyrelse/studiebestyrelse, der leder uddannelser med 2000  

 studenterårsværk/årselever og derover, kan ydes op til  

 50.000 kr., henholdsvis 25.000 kr. pr. kalenderår.
 2)	Til en formand og en næstformand for en  

 bestyrelse/studiebestyrelse, der leder uddannelser med 1000 - 1999  

 studenterårsværk/årselever, kan ydes op til 40.000 kr.,  

 henholdsvis 20.000 kr. pr. kalenderår.
 3)	Til en formand og en næstformand for en  

 bestyrelse/studiebestyrelse, der leder uddannelser med 500 - 999  

 studenterårsværk/årselever, kan ydes op til 30.000 kr.,  

 henholdsvis 15.000 kr. pr. kalenderår.
 4)	Til en formand og en næstformand for en  

 bestyrelse/studiebestyrelse, der leder uddannelser med under 500  

 studenterårsværk/årselever, kan ydes op til 20.000 kr.,  

 henholdsvis 10.000 kr. pr. kalenderår.
 Stk. 3. Ved opgørelsen af antal  

 studenterårsværk/årselever i et betinget godkendt Center  

 for Videregående Uddannelse, jf. § 27 g i selvejeloven, medregnes  

 tillige de stiftende institutioners  

 studenterårsværk/årselever.
 § 2. For varetagelse af hvervet som medlem af  

 forretningsudvalg kan der til bestyrelsesmedlemmer ydes et særskilt  

 vederlag på 10.000 kr. pr. kalenderår ved institutioner med 1000  

 studenterårsværk/årselever og derover og 5.000 kr. pr.  

 kalenderår ved øvrige institutioner.
 Stk. 2. Der kan ikke ydes særskilt vederlag efter  

 stk. 1 til:
1)	Medlemmer, som modtager honorar som formand eller næstformand,  

 jf. § 1, eller 2)	Medlemmer, hvis deltagelse i bestyrelsesvirksomheden indgår  

 som led i deres tjenstlige opgaver i hovedstillingen.
 Stk. 3. Det påhviler revisor årligt at  

 kontrollere, at reglerne i stk. 2 overholdes.
 § 3. Til bestyrelsens/studiebestyrelsens  

 øvrige medlemmer, bortset fra repræsentanter for institutionens  

 medarbejdere og studerende/elever, kan institutionerne yde et særskilt  

 vederlag på 3.000 kr. pr. kalenderår.
 Stk. 2. Der kan ikke ydes særskilt vederlag efter  

 stk. 1 til:
1)	medlemmer, hvis deltagelse i bestyrelsesvirksomheden indgår  

 som led i deres tjenstlige opgaver i hovedstillingen, 2)	medlemmer, der er udpeget som repræsentanter for  

 interesseorganisationer, 3)	medlemmer, der er udpeget af en kommunalbestyrelse/et amtsråd,  

 og som tillige er medlem af denne, eller 4)	medlemmer, der er udpeget af en kommunalbestyrelse/et amtsråd,  

 og som uden at være medlem af denne modtager diæter for  

 varetagelsen af hvervet som medlem af institutionens bestyrelse, jf.  

 § 16 a i lov om kommunernes styrelse.
 Stk. 3. Det påhviler revisor årligt at  

 kontrollere, at reglerne i stk. 2 overholdes.
 § 4. Beløbene i §§ 1 - 3 er  

 anført i årligt grundbeløb pr. 1. oktober 1997.  

 Beløbene procentreguleres efter lønjusteringsaftalens regler.  

 Der ydes 1 pct. i særlig feriegodtgørelse af vederlaget.
 Stk. 2. Vederlag efter reglerne i §§ 1 - 3 reduceres  

 forholdsmæssigt i tilfælde, hvor vederlaget ikke ydes for et helt  

 år.
 § 5. Beslutningen om at yde særskilt  

 vederlag træffes af bestyrelsen.
 Stk. 2. Bestyrelsens beslutning om at yde særskilt  

 vederlag har virkning indtil udløbet af  

 formandens/næstformandens/bestyrelsesmedlemmets valgperiode, medmindre  

 bestyrelsen har besluttet noget andet.
 § 6. I øvrigt gælder reglerne i  

 Finansministeriets cirkulære af 2. november 1998 om særskilt  

 vederlag mv.
 § 7. Bekendtgørelsen træder i kraft den 15. juni  

 2001 og har virkning fra den 1. januar 2001.
