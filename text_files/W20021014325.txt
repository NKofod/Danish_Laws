Landsskatteretskendelse af 19. september 2002 vedr.  

 Driftsudgifter - rykkergebyrer A klager for indkomståret 1999 over, at de stedlige  

 skattemyndigheder ikke har godkendt fradrag for udgift til rykkergebyrer,  

 8.000  

 kr.
Det fremgår af sagens oplysninger, at klageren driver en  

 maskinstation fra en ejendom i X.
I forbindelse med driften af  

 maskinstationen  

 har klageren indgået en række leasingkontrakter vedrørende markmaskiner.  

 Leasingkontrakterne er indgået med flere forskellige leasingfirmaer.
I en  

 række  

 tilfælde er leasingydelserne betalt for sent eller først betalt efter  

 modtagelse af en rykkerskrivelse fra leasingfirmaet.
De sene betalinger har  

 derfor udløst såvel morarenter som rykkergebyrer.
Rykkergebyrerne (påkravsgebyrerne) er af forskellig størrelse  

 afhængig af hvilket leasingfirma, der er tale om.
Gebyrerne varierer således  

 fra 100 kr. og op til 200 kr.
Der er fremlagt eksempler på leasinggebyrer fra  

 3  

 firmaer.
 Klageren har foretaget fradrag for de samlede ca. 60  

 rykkergebyrer, andragende i alt 8.000 kr.
 Myndighederne har ikke godkendt fradrag for udgiften til  

 rykkergebyr på 8.000 kr. og har derfor forhøjet klagerens indkomst med et  

 tilsvarende beløb.
Forhøjelsen er begrundet med, at rykkergebyrer opkræves i  

 forbindelse med, at leasingafgiften ikke betales eller betales for sent.  

 Højesteret har i en dom af den 27. juni 1985, TfS 1985.438, tilkendegivet, at  

 inkassoudgifter, som planlagt eller ufrivilligt bliver påført en  

 erhvervsdrivende i forbindelse med gæld på varekøb (formue), ikke kan  

 betragtes  

 som en fradragsberettiget driftsudgift.
Inkassoudgifter kan efter  

 myndighedernes opfattelse sidestilles med rykkergebyrer i denne forbindelse.
 Klagerens repræsentant har over for Landsskatteretten nedlagt  

 påstand om, at der godkendes fradrag for udgiften i overensstemmelse med det  

 selvangivne.
Til støtte for denne påstand har repræsentanten anført, at der  

 er fradragsret for de omhandlede rykkergebyrer, jf. statsskattelovens § 6,  

 stk.  

 1, litra a.
Repræsentanten har yderligere anført, at der er tale om gebyrer  

 vedrørende lejeforhold og ikke vedrørende låneforhold, at der er tale om  

 udgifter, der er knyttet til den erhvervsmæssige virksomhed, at gebyrerne må  

 sidestilles  

 med andre fradragsberettigede gebyrer vedrørende checks, kontantudbetalinger,  

 pengeoverførsler m.v., jf.
SKATM. 1983, side 251, hvor der reelt er tale om  

 administrationsudgifter, der overvæltes på debitor ud fra et  

 brugerbetalingsprincip, at rykkergebyrer er udtryk for, at kreditor  

 overvælter  

 sine meradministrationsudgifter på debitor og at gebyrerne ikke kan  

 sidestilles  

 med inkassoudgifter.
Repræsentanten har vedrørende anbringendet om, at der ikke er  

 tale om et låneforhold, men et lejeforhold endvidere anført, at de betalte  

 rykkergebyrer er ydelser, der er betalt i forhold til en lejekontrakt  

 (leasingaftale). Finansierings- og prioriteringsomkostninger i låneforhold er  

 som hovedregel ikke fradragsberettigede efter statsskattelovens § 6, stk. 1,  

 litra a.
I ligningslovens § 8, stk. 3 er der dog opregnet en række  

 undtagelsestilfælde, hvor der indrømmes fradrag for diverse finansierings- og  

 prioriteringsomkostninger samt rentelignende ydelser.
Rykkergebyrerne over for leasingselskaberne kan ikke sidestilles  

 med disse, idet der ikke er tale om et låneforhold (kapitalfremskaffelse),  

 men  

 derimod om et lejeforhold.
Ydelserne er derfor ikke omfattet af  

 ligningslovens  

 § 8, stk. 3. Rykkergebyrerne kan ej heller sidestilles med renteudgifter,  

 idet  

 gebyrerne ikke kan anses for omfattet af det almindelige rentebegreb.
Repræsentanten har uddybet anbringendet om, at gebyrerne ikke er  

 inkassoudgifter, med at anføre, at et rykkergebyr er udtryk for det vederlag,  

 som en kreditor kan kræve, når han har sendt en rykkerskrivelse.
Kreditor  

 overvælter så at sige sine meradministrationsudgifter på debitor.  

 Rykkergebyret  

 vil ofte være en standardiseret beregning eller fastsættelse af de  

 omkostninger, der er forbundet med at fremsende en rykkerskrivelse.
Kreditor vil ofte sende 2-3 rykkerskrivelser førend sagen  

 overgår til inkasso.
Kreditors første rykkerskrivelse vil i almindelighed  

 være  

 en påmindelse til debitor om manglende betaling og en opfordring til at  

 betale  

 inden for et antal dage.
Først ved de senere rykkerskrivelser vil kreditor  

 typisk angive, at fordringen overgives til retslig inkasso, hvis der ikke  

 sker  

 betaling.
I denne sag er der ikke tale om, at sagen er overgivet til  

 retslig inkasso, intern inkassoafdeling, advokat eller til en person, der er  

 omfattet af lov om inkassovirksomhed.
Nærværende sag er derfor heller ikke  

 sammenlignelig med sagen i Højesterets dom i TfS 1985.438, hvor der var tale  

 om  

 inddrivelsesudgifter (inkassoudgifter) afholdt over for en advokat.
 Repræsentanten har endelig uddybet anbringendet om, at der er  

 tale om en driftsudgift, jf. statsskattelovens § 6, stk. 1, litra a.  

 Repræsentanten har således anført, at over de seneste årtier er der sket en  

 udvikling i driftsomkostningsbegrebet, jf. blandt andet Skattelovrådets  

 betænkning nr. 1221 fra 1991, side 7 samt Ligningsvejledningen 1999, afsnit  

 E.A.2.2.
Den snævre afgrænsning af fradragsretten er der lempet på via en  

 række særlove, der så i stedet hjemler fradrag.
Også inden for  

 praksisafgørelser er der over årene sket en lempeligere tolkning af, hvad  

 statsskattelovens § 6 hjemler fradrag for.
Statsskattedirektoratet har i SKATM. 1983, side 251 udtalt, at  

 gebyrer for ID-kort, kundekort og checkhæfte, gebyrer vedrørende checks,  

 kontantudbetalinger og kundekortudbetalinger og gebyrer for diverse  

 pengeoverførsler samt øvrige formueadministrationsgebyrer alene er  

 fradragsberettigede i det omfang, udgiften i medfør af statsskattelovens § 6,  

 stk. 1, litra a, kan anses som en driftsomkostning.
Statsskattedirektoratets  

 udtalelse må formodes at betyde, at de omtalte gebyrer er  

 fradragsberettigede,  

 hvis de er knyttet til en erhvervsmæssig virksomhed, mens der ikke er  

 fradrag,  

 hvis der er tale om privatrelaterede udgifter, idet udtalelsen ellers ikke  

 giver nogen mening.
En snæver/streng fortolkning af statsskattelovens § 6, stk. 1,  

 litra a, ville givet medføre, at der ikke er fradragsret for gebyrer m.v.  

 vedrørende ovennævnte betalingstransaktioner.
Afgørelsen ovenfor er derfor  

 udtryk for en lempelig  mere nutidig  tolkning af  

 statsskattelovens § 6, stk.  

 1, litra a, hvor der tilsyneladende lægges vægt på udgifternes tilknytning  

 til  

 erhvervsvirksomheden.
 Rykkergebyrer må indplaceres i feltet mellem en  

 erhvervsvirksomheds betalingstransaktionsgebyrer m.v. (SKATM. 1983, side  

 251),  

 som er fradragsberettigede, og inkassoomkostninger (TfS 1985.438), hvor der  

 ikke kan anerkendes fradragsret.
I skattelovrådets betænkning nr. 1221 fra 1991 om  

 driftsomkostninger har skattelovrådet på side 133 følgende bemærkninger om  

 inkassoomkostninger og TfS 1985.438: Ved TfS 1983.438 H (inkassodommen)  

 blev  

 en bygmester nægtet fradrag for inkassoomkostninger, som han blev pålagt i  

 forbindelse med for sen betaling af varegæld.
Dommen er i overensstemmelse  

 med  

 tidligere praksis, og er formentlig båret af en moralsk betragtning om, at  

 gæld  

 skal betales til tiden.
Det må antages, at Højesterets afgørelse er udtryk  

 for  

 en artsbestemt nægtelse af fradrag, hvorfor inkassoomkostninger kan henføres  

 til gruppen af omkostninger uden fradrag.
Det er repræsentantens opfattelse, at rykkergebyrerne ikke har  

 karakter af inkassoomkostninger, idet der ikke er påbegyndt nogen  

 inkassoforretning på rykkertidspunktet.
Det vil efter repræsentantens  

 opfattelse forekomme temmelig anstrengt, hvis man vil nægte fradrag med  

 henvisning til, at rykkergebyrerne ikke er naturlige og sædvanlige udgifter  

 eller ligefrem nødvendige udgifter, idet udgifterne er klart knyttet til en  

 virksomhed i drift.
I andre sammenhænge anerkendes der fradrag selvom  

 udgiften  

 enten kunne undgås eller kunne minimeres.
Dette gælder eksempelvis for spild  

 i  

 produktionen og morarenter.
 Landsskatteretten skal  

 udtale:
I henhold til statsskattelovens § 6, stk. 1, litra a, kan  

 udgifter, som i årets løb er anvendt til at erhverve, sikre og vedligeholde  

 indkomsten, herunder ordinære afskrivninger, fradrages.
Der skal således  

 foreligge en direkte og umiddelbar forbindelse mellem afholdelsen af udgiften  

 og erhvervelsen af indkomsten.
Dette kræver, dels at udgiftsafholdelsen  

 ligger  

 inden for de naturlige rammer af virksomheden, dels at udgiften ikke kan  

 karakteriseres som en privatudgift, som er indkomstopgørelsen uvedkommende.
Landsskatteretten finder herefter, at de omhandlede  

 rykkergebyrer er af en sådan karakter, at de ikke kan anses for omfattet af  

 ligningslovens § 8, stk. 3, eller statsskattelovens § 6, stk. 1, litra a.
De  

 ca. 60 rykkerskrivelser, som klageren har modtaget som følge af hans  

 manglende  

 betaling af leje af markredskaber m.v. kan ikke karakteriseres som en følge  

 af  

 en normal driftsrisiko.
Der er herved henset til Højesterets dom om manglende  

 fradrag for inkassoomkostninger, refereret i TfS 1985.438. Idet  

 rykkergebyrerne  

 endvidere ikke findes at kunne sidestilles med almindelige gebyrer for  

 betalingsformidling stadfæstes den påklagede ansættelse.
