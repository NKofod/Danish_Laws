6.1 Håndbagage 6.1.1 Almindelige bestemmelser For medbringelse af håndbagage i tilslutningsbusser gælder det aktuelle  

 trafikselskabs regler.
 Passagerer kan uden betaling i passagervogne medbringe genstande, som let  

 kan bæres af passageren.
 Håndbagage - hvorved forstås kolli, hvis mål ikke overskrider 100 x 60 x  

 30 cm - må kun anbringes over eller under passagerens egen plads eller på de  

 i visse vogne, dertil bestemte pladser.
 Endvidere kan medtages sammenklappede cykler i emballage (emballagen skal  

 omslutte cyklen fuldstændig, så passagererne ikke tilsmudses), sammenklappede  

 cykelanhængere (hjulene skal være afmonterede), såfremt det samlede rummål  

 (maks. 180.000 cm3) for håndbagage ikke overskrides, sammenklappede kørestole  

 samt ski, små slæder, kælke og styrestænger, når disse genstande kan  

 anbringes, så de ikke generer.
6.1.2 Barnevogne Som håndbagage (jf. ovenfor) kan medbringes sammenklappede barnevogne  

 (stativet til barnevognen skal være sammenklappet).
 Herudover kan barnevogne i ikke sammenklappet stand medtages i tog (dog  

 ikke InterCity, InterCityLyn og EuroCity), hvis pladsforholdene tillader det.  

 Det er det kontrollerende personale, der træffer afgørelse herom.
 Passageren skal selv sørge for ind- og udlæsning.
Ved barnevogne forstås selve barnevognen med tilhørende madras, dyne,  

 hovedpude samt evt. tæpper og forlæder.
Andre effekter må ikke medtages i  

 barnevognen, men må henvises til befordring som indskrevet bagage eller anden  

 befordring.
6.1.3 Undtagelser I passagervogne må ikke medbringes:
6.1.4 Ansvarsbestemmelser Passageren bærer selv ansvaret for sin håndbagage, og han er ansvarlig for  

 enhver skade, som forvoldes heraf, medmindre der foreligger fejl fra  

 jernbanens side.
 Jernbanepersonalet har ret til i passagerens overværelse at overbevise sig  

 om beskaffenheden af den medførte håndbagage, hvis vægtige grunde lader  

 formode, at bestemmelserne i afsnit 6.1.3 a) overtrædes.
Viser det sig ved ovennævnte undersøgelse, at bestemmelserne er overtrådt,  

 har passageren pligt til foruden erstatning for eventuel derved opstået skade  

 at betale DSB en bod på 6,00 kr pr. kg af håndbagagens vægt.
Dog mindst 12,00  

 kr.
 Modtages der begrundet klage over håndbagage fra andre passagerer, kan det  

 kontrollerende personale forlange, at de pågældende genstande skal fjernes  

 fra passagervognene.
6.2 Hunde og andre smådyr 6.2.1 Indledning I tog kan passagerer på Standard og Busines/1. klasse uden betaling,  

 medbringe smådyr i tasker, bure, kasser, kurve eller anden velegnet  

 emballage, hvis mål ikke overstiger målene for håndbagage (100 x 60 x 30 cm).
 Dyrene skal under hele rejsen blive i emballagen, der skal anbringes som  

 anden håndbagage, dvs.
- under eller over passagerens egen plads, på skødet eller - i visse vogne på bestemte pladser til håndbagage 6.2.2 Hunde I tog må hunde, der ikke opfylder ovennævnte betingelser, medbringes mod  

 takstmæssig betaling efter bestemmelserne i afsnit 2.8.
 Hvis der medbringes mere end en hund til takstmæssig betaling pr.  

 passager, gælder bestemmelserne i afsnit 6.2.4.
6.2.3 Større dyr I tog må andre dyr end nævnt ovenfor ikke medbringes.
6.2.4 Togbenyttelse Passagerer, der medtager dyr, kan tage plads i siddevognenes  

 kupeer/vognafdelinger, hvor dette er tilladt.
InterCityLyn Smådyr, der kan medbringes i tasker eller lignende, må medtages undtaget i  

 de afdelinger, der er markeret »Dyrefri«.
Endvidere kan blindes  

 førerhunde med-tages på Business, dog ikke afdelinger, der er markeret  

 »Dyrefri«.
InterCity Der må ikke medtages dyr på Hvileafdeling eller i afdeling med  

 Familiepladser.
På Business må kun medtages smådyr, der kan medbringes i  

 taske eller lignende.
Regionaltog I Regionaltog må smådyr, der kan medbringes i taske eller ligende medtages  

 på 1. klasse.
Blinde med førerhunde kan ligeledes benytte 1. klasse samt alle  

 øvrige vognafdelinger uanset beskiltning.
På Standard må dyr ikke medtages i de vognafdelinger, der er markeret »Dyrefri«.
Internationale tog Dyr må ikke medtages på 1. Klasse ej heller førerhunde.
For alle tog Der kan købes pladsbillet til hunde efter bestemmelserne i hovedafsnit 7.
 Der kan ikke købes pladsbillet til smådyr efter bestemmelserne i afsnit  

 6.2.1.
En passager der medbringer mere end een hund skal have rådighed over hele  

 kupeen/vognafdelingen.
Der betales voksenpris, herunder billet og eventuel  

 pladsbillet, for det antal pladser, der er i kupeen/vognafdelingen, samt  

 takstmæssig betaling for hver hund der medtages.
 Hundene skal under hele rejsen opholde sig på gulvet i  

 kupeen/vognafdelingen.
6.2.5 Ordensbestemmelser Hunde, der ikke medbringes i emballage, skal føres i snor.
De må ikke  

 anbringes på sæderne.
DSB kan forlange, at de forsynes med mundkurv.
Dyr - herunder hunde - må ikke ved lugt, støj eller på anden måde genere  

 andre passagerer.
Den person, der medbringer dyr, skal selv passe på dem.
6.2.6 Kontrolbestemmelser Såfremt ovennævnte bestemmelser efter det kontrollerende personales  

 afgørelse overtrædes, kan passageren udelukkes fra  

 befordring/viderebefordring.
6.2.7 Efterbetaling Overtrædes bestemmelserne i afsnit 6.2.1, skal der efteropkræves betaling efter bestemmelserne i afsnit 2.10.
6.3 Medtageordning for cykler 6.3.0 Indledning DSBs Cykelbilletter og Cykelklippekort er ikke gyldige i busser, medmindre  

 bussen i følge DSB køreplan erstatter tog.
Se nedenfor.
 Amters cykelbilletter og eventuelle cykelrabatkort er ikke gyldige i DSBs  

 tog.
 Det er tilladt at medtage cykler i:
* S-tog (inklusiv Hillerød - Helsingør og Nærumbanen) * Privatbanetog, kun i forbindelse med en DSB togrejse (undtaget  

 Nærumbanen).
* Regionaltog (Re) * Interregionaltog (IR) * InterCity med tognumre der begynder med 5 eller 9 kan benyttes uden  

 pladsreservering.
 * Øvrige InterCity (kun med pladsbillet). Disse InterCity kan dog ikke  

 benyttes lokalt København - Korsør eller omvendt (ej heller dele af  

 strækningen).
 * Overfarterne Kalundborg - Samsø, Esbjerg - Fanø og Korsør - Lohals men  

 kun i forbindelse med en DSB togrejse.
På afgange, hvor busser erstatter tog, kan cykler (såfremt der er  

 plads) medta-ges i busserne, når dette er anført i DSBs køreplan.
Bemærk at  

 bussernes kapacitet er mindre end togenes.
Det er en forudsætning, at pladsforholdene, efter togpersonalets skøn,  

 tillader medtagelse af cykler, samt at passagererne selv sørger for ind- og  

 udlæsning.
Hver passager må medtage een cykel.
 Cykelmedtagning sker på passagerernes eget ansvar.
6.3.1 Almindelige bestemmelser For befordringen i DSB tog gælder de bestemmelser om medtagelse af  

 håndbagage i afsnit 6.1, om almindelige enkelt- og dobbeltbilletter i  

 hovedafsnit 2 (for cykelbilletter) og om 10-turskort i afsnit 3.4 (for  

 cykelrabatkort) i det omfang, de efter deres natur kan komme til anvendelse  

 og ikke er i strid med nedenstående bestemmelser.
Cyklernes placering I S-tog skal cyklerne placeres i mellemgangen ved de indgange, hvor der er  

 opsat cykelsymbol.
Der må højst placeres 2 cykler i hver mellemgang.
Under  

 rejsen skal passageren opholde sig ved cyklen.
 I de nye S-tog og andre tog placeres cyklerne i togenes godsrum/flexareal.  

 I tog, der består af IC-3 materiel, ved den plads, der er anført på  

 pladsbilletten.
Udelukkelse fra befordring Der kan kun medtages almindelige 2-hjulede cykler.
Varecykler og  

 cykelanhængere er ikke omfattet af ordningen.
Tandemcykler kan dog medtages i  

 Regional-tog og Interregionaltog, hvis pladsforholdene tillader det.
6.3.2 Stationsforbindelser Der gælder bestemmelserne i punkt 6.3.0.
6.3.3 Rejseruter Der gælder bestemmelserne i punkt 6.3.1.
6.3.4 Vognklasser Cykler kan kun medtages på Standard.
6.3.5 Togbenyttelse Der gælder bestemmelserne i punkt 6.3.0.
6.3.6 Pris Priser for Cykelbilletter og Cykelklippekort findes i hovedafsnit 11.
 Priser for indenamtsrejser findes i hovedafsnit Amt.
6.3.7 Børn Der betales samme pris som voksne betaler.
6.3.8 Hunde Ikke aktuelt.
6.3.9 Gyldighedstid Cykler kan medtages alle dage undtagen:
 * I S-tog og på Nærumbanen hvor påstigning/omstigning ikke må foretages på  

 hverdage i følgende tidsrum: mandage - fredage mellem klokken 06.30 - 08.30  

 og mellem klokken 15.30 - 17.30. Fra og med 24.05.1998 er spærre-tiderne:  

 mandage - fredage mellem klokken 07.00 - 08.30 og mellem klokken 15.30 -  

 17.00.
 Der er ingen begrænsninger på helligdage, Grundlovsdag, 24.12. og 31.12.
 På strækningen Hillerød - Helsingør kan cykler medtages på alle dage og  

 alle tidsrum.
 Cykelbilletten/klip på Cykelklippekortet er gyldig til en uafbrudt  

 enkeltrejse.
 Der må foretages skift undervejs, hvis det indgår som en naturlig del af  

 rejsen.
Specielt for S-tog, strækningen Hillerød-Helsingør og Nærumbanen En billet til 10 kr/1 klip på klippekortet er kun gyldig i S-tog, på  

 strækningen Hillerød- Helsingør og på Nærumbanen.
På disse strækninger giver  

 cykelbilletten/ Cykelklippekortet ret til ubegrænset kørsel i 11/2 time.  

 Sidste påstigning/omstig-ning skal ske inden for billettens/kortets  

 gyldighedstid.
 Billetten/Cykelklippekortet er først gyldig, når den/det er stemplet i en  

 tidsstemplingsmaskine.
 Bemærk:
 Billetautomaterne i H-omr kan kun udstede 10 kr. billetter, hvorfor flere  

 af disse billetter med samtidig afstempling betragtes som en billet med  

 tilsvarende værdi. (Det svarer i realiteten til samtidige afstemplinger på  

 klippekortet).
6.3.10 Billetsalg Cykelbilletter og cykelrabatkort sælges på DSB stationer samt på visse  

 privatbanestationer.
Salg i tog på strækninger med stikprøvevis billetkontrol Medtager en passager en cykel på en strækning med stikprøvevis  

 billetkontrol uden at have gyldig billet til cyklen, skal der betales for en  

 billet, hvis pris udgør det dobbelte af den ordinære betaling for en  

 enkeltbillet i pågældende stationsforbindelse, dog mindst 500 kr.
Billet  

 udstedes som anført (for passagerer) i afsnit 2.10.2, eller PR bind 2.
6.3.11 Tilkøb Ikke aktuelt.
6.3.12 Ombytning/ændring Ombytning af købte billetter kan kun ske på salgsstedet og kun umiddelbart  

 efter købet.
6.3.13 Billetkontrol Der gælder bestemmelserne i hovedafsnit 2 og afsnit 3.3.
6.3.14 Pladsreservering Der skal altid reserveres plads til cykler i InterCity (dog ikke de der  

 begynder med tognumrene 5 eller 9) efter bestemmelserne i hovedafsnit 7. Der  

 kan dog ikke reserveres til lokale rejser i InterCity mellem København -  

 Korsør eller omvendt (ej heller dele af strækningen).
6.3.15 Tilbagebetaling Dr gælder bestemmelserne i hovedafsnit 10.
6.3.16 Rejseafbrydelse Der må ikke foretages rejseafbrydelse, men togskifte er tilladt.
6.4 IC bagage 6.4.1 Indledning Nedennævnte bestemmelser gælder for forsendelse af IC bagage.
6.4.2 Generelt En passager kan - mod forevisning af gyldig billet eller kort, der dækker  

 hele strækningen - sende sin bagage mellem InterCity/InterCityLyn  

 standsningssteder.
Det er en forudsætning, at passageren rejser med det  

 InterCity eller InterCityLyn, som bagagen sendes med.
Bagagen befordres kun,  

 hvis der plads i toget og kun i direkte InterCity eller InterCityLyn  

 forbindelser.
6.4.3 Genstande der modtages til befordring Som IC bagage modtages:
- genstande i kufferter, tasker og lignende emballage.
På det indleverede  

 må der ikke være bundet pakker eller andre genstande - sammenklappede barnevogne 6.4.4 Genstande der ikke modtages til befordring Følgende genstande kan ikke modtages til befordring:
- letfordærvelige varer - genstande, hvis befordring er forbeholdt postvæsnet (postloven) - genstande, hvis befordring er forbudt efter den øvrige lovgivning - farligt gods, der er omfattet af RID A (DSB Tarif nr. 62) - levende dyr - værdigenstande som penge, smykker, værdipapirer og lignende 6.4.5 Grænser for vægt, størrelse og antal Der kan maksimalt, pr. person, sendes:
 3 stk. bagage (inkl. 1 sammenklappet barnevogn). Hvert stk. bagage må max  

 veje 25 kg.
 Ingen af de indleverede stykker bagage må have større mål end 100 cm x 60  

 cm x 30 cm, maksimumlængden er 1 meter.
 Disse mål gælder ikke for sammenklappede barnevogne.
6.4.6 Emballering Bagage kan afvises af DSB, hvis:
- bagagens tilstand eller beskaffenhed er mangelfuld - emballeringen er utilstrækkelig - bagagen viser åbenbare tegn på beskadigelse Modtages den alligevel til befordring, kan DSB gøre en bemærkning om  

 forholdet på billetten.
Dette skal dog ikke gøres for sammenklappede  

 barnevogne, som sædvanligvis kun modtages til befordring uemballerede eller  

 mangelfuldt emballeret.
Modtager passageren billetten med en sådan  

 bemærkning, betragtes bagagen som anerkendt.
6.4.7 Togbenyttelse IC bagage kan kun befordres i direkte InterCity og InterCityLyn  

 forbindelser, da omlæsning ikke kan finde sted.
 IC bagage kan dog ikke befordres i InterCity med tognumre, der begynder  

 med 5 eller 9.
6.4.8 Indlevering Bagagen skal indskrives af det kontrollerende personale.
6.4.9 Pris Prisen er 25,00 kr pr stk. bagage uanset afstand.
 Ved indleveringen udleveres en billet.
6.4.10 Udlevering IC bagage udleveres af det kontrollerende personale mod kvittering.
DSB  

 har ikke pligt til at undersøge, om ihændehaveren af billetten er berettiget  

 til at få bagagen udleveret.
 Passageren kan nægte at modtage bagagen, hvis en undersøgelse af en  

 påstået skade ikke er iværksat.
6.4.11 Forsinket/manglende afhentning Afhentes bagagen ikke, opkræves oplagspenge for opbevaring for hvert døgn.
 Oplagspenge udgør pr. 100 kg pr. døgn:
Har bagagen stået uafhentet i en måned, kan DSB sende det til ejeren, der  

 kan afkræves oplagspenge og andre omkostninger.
Kendes ejeren ikke, kan DSB  

 undersøge bagagen for at få konstateret identitet.
 Kan ejeren ikke findes, eller betales omkostningerne ikke, kan DSB lade  

 bagagen realisere efter følgende regler:
 1. DSB kan sælge bagagen ved offentlig auktion, der  

 kan afholdes af DSB uden medvirken af en af justitsministeriet beskikket  

 auktionsleder.
 2. DSB kan overgive bagagen til et offentlig  

 auktionsfirma.
 3. DSB kan destruere bagagen, hvis anden mulighed ikke  

 skønnes at foreligge.
 Der gælder ingen begrænsninger for ansatte ved DSB eller disses husstande  

 for deltagelse i ovennævnte auktioner.
6.4.12 Passagerens ansvar Er genstande befordret i strid med bestemmelserne i afsnit 6.4.3 og 6.4.4,  

 skal passageren betale:
 - forskellen mellem taksten for befordring af indskrevet bagage og taksten  

 for befordring som gods.
- eventuel erstatning for opstået skade og - fragttillæg for genstande, som er udelukket fra befordring som bagage.
 Fragttillægget er pr kilogram:
 - 6,00 kr, mindst 12,00 kr, hvis disse genstande omfatter stoffer, der er  

 udelukket for befordring som gods.
 - 4,00 kr, mindst 8,00 kr, i alle andre tilfælde af overtrædelse af  

 bestemmelserne.
6.4.13 DSBs ansvar Følgende er et citat fra Lov om DSB:
 DSBs ansvar for indskrevet bagage.
 § 14.  Medmindre andet følger af stk. 2-4, er DSB  

 ansvarlig for forsinket levering og for skade, der opstår ved helt eller  

 delvist tab af indskrevet bagage eller ved beskadigelse af denne i tidsrummet  

 fra dens modtagelse til befordring og indtil udleveringen efter samme regler,  

 som gælder for gods efter kapitel 5.
 Stk 2 .  Passageren kan betragte et manglende stykke  

 bagage som tabt, hvis udlevering ikke har kunnet finde sted inden 14 dage  

 efter bagagens normale ankomsttid.
 Stk 3 .  Ved forsinket levering skal DSB, når passageren  

 ikke beviser, at der derved er opstået noget tab, betale erstatning, der  

 fastsættes i befordringsreglementet.
Stk 4 .  Beviser passageren, at der ved forsinkelsen er  

 lidt et tab, betales erstatning for dette tab.
Erstatningen kan dog ikke  

 overstige det firdobbelte af den i stk 3 nævnte erstatning, der fastsættes i  

 befordringsreglementet.
 Stk 5 .  Den højeste erstatning, der kan forlanges  

 udbetalt for et bortkommet eller beskadiget stykke bagage fastsættes i  

 befordringsreglementet, jf. § 37.
 Stk 6 .  Ved forsinket levering af biler, motorcykler  

 med sidevogn, påhængsvogne og campingvogne, der befordres som indskrevet  

 bagage, skal DSB kun yde erstatning, hvis tab påvises, og ikke udover  

 fragtbeløbet.
 Ad § 14 stk 3:
 Den nævnte erstatning er fastsat til 1,00 kr pr kg bruttovægt af den for  

 sent udleverede bagage for hver påbegyndte 24 timer regnet fra bagagens  

 normale ankomsttid, dog højst for 14 dage.
 Ad § 14 stk 5:
 Den højeste erstatning er fastsat til 6.000 kr.
6.5 InterCity Kurer 6.5.0 Indledning Nedennævnte bestemmelser gælder for forsendelse af InterCity Kurer.
6.5.1 Almindelige bestemmelser Følgende genstande kan sendes som InterCity Kurer:
 Mindre pakker, tasker og lignende, der måler max. 1 meter på længste led.  

 Vægten må ikke overstige 20 kg.
 Følgende genstande kan ikke sendes som InterCity Kurer:
- sendinger, der pga. art eller emballage ikke egner sig til befordring i  

 InterCity eller InterCityLyn - levende dyr - stoffer og genstande, der er omfattet af bestemmelserne i RID-A (DSB  

 Tarif nr. 62) - værdipapirer, smykker, penge og lignende - ædle metaller - kunstgenstande mm.
 - Genstande, hvis befordring er forbudt efter den øvrige lovgivning.
Emballering DSB kan afvise forsendelsen, hvis den ikke er tilstrækkelig emballeret  

 eller den viser tegn på skader.
På forsendelsen skal stå tydelig afsender og  

 modtageradresse, bestemmelsesstation samt telefonnummer, ellers kan DSB  

 afvise at modtage forsendelsen.
6.5.5 Togbenyttelse InterCity Kurer kan kun befordres i direkte InterCity og InterCityLyn  

 forbindelser, da omlæsning ikke kan finde sted.
6.5.6 Pris Prisen er 200,00 kr pr. forsendelse.
Betaling kan ske ved benyttelse af  

 frimærke, som klistres på pakken.
Kurerfrimærker a 200,00 kr kan købes på  

 større DSB stationer.
Betaling kan også ske hos togpersonalet ved  

 indlevering.
6.5.7 Indlevering InterCity Kurer skal afleveres direkte hos togpersonalet ved InterCity  

 eller InterCityLyn.
6.5.8 Udlevering InterCity Kurer skal afhentes direkte hos togpersonalet på  

 bestemmelsesstationen, hvor der kvitteres for modtagelsen.
6.5.9 Passagerens ansvar Der gælder bestemmelserne i afsnit 6.4.12.
6.5.10 DSBs ansvar Der gælder bestemmelserne i afsnit 6.4.13.
