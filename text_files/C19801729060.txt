 Ved Justitsministeriets bekendtgørelse nr. 330 af 21. juni 1977 er der med  

 virkning fra 1. juli 1977 fastsat ændrede bestemmelser vedrørende køretøjers  

 største bredde, længde, højde, vægt og akseltryk - det maksimalt tilladelige  

 akseltryk er således forhøjet fra 8 t til 10 t.
 Akseltrykforhøjelsens virkninger for broerne på det danske vejnet har  

 været drøftet på et møde i Vejbestyrelsernes Fællesudvalg mellem  

 Amtsrådsforeningen, Kommunernes Landsforening og Vejdirektoratet, og det blev  

 her besluttet at iværksætte en undersøgelse af broernes bæreevne.
Denne undersøgelse er beskrevet i vedlagte rapport:»Vejledende  

 bæreevnevurdering af Danmarks vejbroer«, marts 1980, og undersøgelsens  

 resultater er angivet i form af en serie EDB-udskrifter.
EDB-udskrift af  

 undersøgte broer inden for amtskommunens/kommunens område er vedlagt.
 Undersøgelsen har omfattet en foreløbig vurdering på grundlag af data for  

 samtlige 8.800 broer registrerede i forsvarets registre og, hvor det har  

 været muligt, efterfulgt af civil EDB-klassificering af de broer, der er  

 fundet for svage.
 Det skal bemærkes, at det ikke af udskrifterne umiddelbart fremgår,  

 hvilken amtskommune eller primærkommune, der er vejbestyrelse for en aktuel  

 bro, ligesom fortegnelserne på grund af det tilgrundliggende materiales  

 karakter kan være behæftet med fejl.
For så vidt angår landevejs- og kommunevejsnettet indgår skønsmæssigt  

 2.300 broer ikke i forsvarets registre, og ialt 900 registrerede broer er  

 ikke blevet klassificerede i nærværende undersøgelse.
Såfremt der foreligger  

 de fornødne oplysninger i form af tegninger og materialespecifikationer, vil  

 disse bygværker kunne behandles på lige fod med de allerede registrerede.
Det  

 skal i denne forbindelse nævnes, at der er mulighed for at den enkelte  

 vejbestyrelse kan anvende Vejdirektoratets broklassificeringsprogrammer.  

 Amtskommunens/kommunens benyttelse af klassificeringsprogrammerne bør dog, af  

 hensyn til korrekt inddatering såvel som til vurdering af  

 klassificeringsresultaterne, kun ske med bistand af fornøden broteknisk  

 ekspertise.
Brugerdokumentation for og inddataskemaer til disse programmer kan  

 rekvireres i: Vejdirektoratet Broafdelingen Att.: Civ.ing.
Torben Monrad  

 Postbox 2169 1016 København K Inddataskemaer sendes i udfyldt stand til kørsel i: Vejdatalaboratoriet  

 Stationsalleen 42 2730 Herlev For de broer, der ved den civile EDB-klassificering er fundet for svage,  

 vil der være følgende muligheder:
Vejbestyrelsen fastlægger - uden videre undersøgelse - en lastbegrænsning  

 gennem afmærkning, eller der foretages en vurdering af en teknisk sagkyndig.  

 Denne vurdering kan være baseret på blot en besigtigelse, men kan også  

 omfatte en gennemregning i overensstemmelse med de i redegørelsen omtalte  

 belastningskrav.
Såfremt der herefter stadig må konstateres en for ringe  

 bæreevne, bør vejbestyrelsen træffe beslutning om lastbegrænsning, eventuel  

 mulig forstærkning eller udskiftning af bygværket, alt efter en  

 sikkerhedsmæssig vurdering samt under hensyntagen til eksisterende  

 alternative ruter.
 Vejdirektoratets broafdeling vil iøvrigt være behjælpelig med besvarelse  

 af spørgsmål i tilknytning til det udsendte materiale.
 Kopi af denne skrivelse er samtidig fremsendt til amtskommunens/kommunens  

 tekniske forvaltning.
 P.D.V.
