 I medfør af § 1, stk. 2, § 4, stk. 4 og § 9 i lov om statstilskud til  

 forbedringsarbejder m.v. i helårsboliger og fritidsboliger, jf.  

 lovbekendtgørelse nr. 777 af 22. september 1993 fastsættes:
Tilskudsberettigede arbejder § 1.  Tilskud kan ydes til arbejder omfattet af  

 nedennævnte liste:
 Stk. 2.  Tilskud ydes til følgearbejder, der vedrører  

 arbejder omfattet af positivlisten, jf. stk. 1.
 Stk. 3.  Tilskud ydes ikke til arbejder uden for det  

 grundareal, hvorpå bygningen er beliggende.
 Stk. 4.  Tilskud kan ikke ydes til finansieringsudgifter  

 eller tilslutningsafgifter.
 Stk. 5.  Tilskud kan kun ydes til helårsboliger og  

 fritidsboliger med eget køkken med afløb, som er registreret i Bygnings- og  

 Boligregisteret (BBR).
 Stk. 6.  Kommunalbestyrelsen har pligt til ved  

 behandlingen af tilskudsansøgninger at kontrollere at boliger, hvortil der  

 søges om tilsagn om tilskud er registreret i BBR, jf. stk. 5.
 Stk. 7.  Tilskud kan ikke ydes til boliger, som helt  

 eller delvist indgår i hotelvirksomhed.
 Stk. 8.  Kommunalbestyrelsen afgør, hvorvidt et arbejde  

 er omfattet af positivlisten, jf. stk. 1.
Ansøgning om tilskud § 2.  Tilsagn om tilskud meddeles til den helårsbolig,  

 hvor ansøgeren er tilmeldt folkeregistret på ansøgningstidspunktet.
Stk. 2.  Tilsagn om tilskud kan dog meddeles til en  

 helårsbolig, hvor hverken ansøgeren eller anden person er tilmeldt  

 folkeregistret på ansøgningstidspunktet i tilfælde, hvor ansøgeren har  

 erhvervet helårsboligen eller indgået lejekontrakt vedrørende denne, og hvor  

 indflytning og tilmelding til folkeregistret sker inden udbetaling af  

 tilskuddet.
Det er en betingelse, at ansøgeren på udbetalingstidspunktet er  

 tilmeldt den pågældende bolig i folkeregistret.
 Stk. 3.  Ved ansøgning om tilsagn om tilskud efter stk.  

 2, påhviler det ansøgeren overfor kommunalbestyrelsen at dokumentere, at  

 ansøgeren har indgået lejekontrakt vedrørende eller erhvervet den bolig,  

 hvortil tilskud søges.
 § 3.  Ansøgning om tilskud til helårsbolig og  

 fritidsbolig skal ske særskilt for hver bolig.
Stk. 2.  Forhøjelse af et tilsagn om tilskud kan ske  

 inden ansøgning om udbetaling af tilskuddet er indsendt til  

 kommunalbestyrelsen.
Ansøgning om forhøjelse af tilsagn indgives på skema,  

 som rekvireres hos kommunen.
Ansøgningen skal indeholde oplysning om  

 løbenummeret på det tilsagn, som søges forhøjet.
§ 4.  Ansøgninger om tilskud til fællesarbejder, der  

 gennemføres i ejerlejlighedsejendomme af ejerforeningen, skal indsendes  

 samlet til kommunalbestyrelsen.
Fuldmagt til ejerforeningen meddeles ved  

 anvendelse af den på ansøgningsskemaet optrykte fuldmagt.
 Stk. 2.  Ansøgninger om tilskud til fællesarbejder, der  

 gennemføres i andelsboligforeninger af ejeren (andelsboligforeningen), skal  

 indsendes samlet til kommunalbestyrelsen, og de enkelte andelshaveres tilsagn  

 om tilskud skal tiltransporteres ejeren ved anvendelse af den på  

 ansøgningsskemaet optrykte transporterklæring.
 Stk. 3.  Ansøgninger om tilskud til arbejder, som  

 gennemføres af ejeren på to eller flere lejeres/boligtageres vegne skal  

 indsendes samlet til kommunalbestyrelsen.
 Stk. 4.  Tilsagn om tilskud til forbedringarbejder i  

 udlejningsejendomme, som gennemføres af ejeren, skal tiltransporteres ejeren  

 ved anvendelse af den på ansøgningsskemaet optrykte transporterklæring.
§ 5.  Ejere af udlejningsejendomme, der i perioden fra  

 den 1. juli til den 31. december ansøger om tilskud i henhold til lov om  

 statstilskud til forbedringsarbejder m.v. i helårsboliger og fritidsboliger,  

 har pligt til, senest 8 uger inden ansøgning om tilskud indsendes til  

 kommunalbestyrelsen, skriftligt at orientere lejerne om de arbejder hvortil,  

 der søges tilskud.
Orienteringen skal indeholde oplysning om, hvilke arbejder  

 ejeren søger tilskud til, samt hvor stort tilskud ejeren ønsker at søge om.
 Stk. 2.  Det påhviler ejeren at dokumentere, at  

 orientering af lejerne, jf. stk. 1, er sket.
 § 6.  Ansøgeren kan give afkald på et meddelt tilsagn  

 og efterfølgende ansøge om et nyt tilsagn.
Udbetaling af tilskud § 7.  Udbetaling af tilskud er, ud over de i § 8 i lov  

 om statstilskud til forbedringsarbejder m.v. i helårsboliger og  

 fritidsboliger nævnte krav, betinget af, at tilskudsmodtageren foreviser  

 dokumentation for, at regninger, der ligger til grund for tilskudsudmålingen,  

 er betalt.
 Stk. 2.  Angår udbetalingen kun en del af det meddelte  

 tilsagn, bortfalder resten af tilsagnet i forbindelse med udbetalingen.
 Stk. 3.  Nyt tilsagn op til 10.000 kr. pr. helårs- og  

 fritidsbolig pr. år kan søges inden udgangen af kalenderåret, såfremt der  

 stadig er tilskudsmidler til rådighed.
 Stk. 4.  Har både lejer, og ejer i henhold til § 5, fået  

 tilsagn om tilskud i samme kalendeår, fratrækkes bundfradrag på 2.000 kr.  

 altid i forbindelse med den første udbetalingsekspedition.
 § 8.  Ansvaret for reservation af tilstrækkeligt  

 tilsagn, for korrekt udfyldelse af såvel ansøgningsskema som  

 udbetalingsskema, herunder indsendelse af tilstrækkeligt og korrekt  

 regningsmateriale påhviler ansøgeren, jf. § 7 og § 8 i lov om statstilskud  

 til forbedringsarbejder m.v. i helårsboliger og fritidsboliger.
 Stk. 2.  Ansvaret for sagsbehandlingsfejl i forbindelse  

 med ekspedition af sagen, påhviler kommunalbestyrelsen.
 Stk. 3.  Efter kommunalbestyrelsens indberetning om  

 udbetaling af et ansøgt tilskud, kan der kun ske udbetaling af supplerende  

 tilskud til de af udbetalingen omfattede arbejder, såfremt  

 kommunalbestyrelsen finder, at ansvar jf. stk. 2, ifaldes, eller såfremt  

 kommunalbestyrelsen efter en konkret vurdering af den omhandlede sag finder,  

 at særlige grunde taler herfor.
Tilskuddets størrelse § 9.  Tilskuddet udgør 50 pct. af den del af  

 regningsbeløbet incl. moms med fradrag for virksomhedens udgifter til  

 materialer incl. moms, som efter fradrag af støtte efter anden lovgivning  

 overstiger et årligt grundbeløb på 2.000 kr.
Tilskud kan højst udgøre 10.000  

 kr. årligt pr. helårsbolig og pr. fritidsbolig.
Tilskud, der udgør mindre end  

 100 kr. pr. helårsbolig og pr. fritidsbolig, udbetales ikke.
 Stk. 2.  Beregningen af tilskud jf. § 1 sker særskilt  

 for den enkelte helårs- og fritidsbolig.
 Stk. 3.  Tilskud kan ikke opnås til udgifter, som dækkes  

 af forsikring.
Lejefastsættelse § 10.  Ved fastsættelse af lejeforhøjelse i private  

 udlejningsejendomme for forbedringsarbejder, hvortil der ydes tilskud efter  

 lov om statstilskud til forbedringsarbejder m.v. i helårsboliger og  

 fritidsboliger, påhviler det udlejeren at sikre, at lejeforhøjelsen beregnes  

 under hensyntagen til det bevilgede tilskud til hver enkelt  

 beboelseslejlighed.
Stk. 2.  Undtaget fra stk. 1 er fastsættelse af  

 lejeforhøjelse i private udlejningsejendomme for fælles forbedringsarbejder,  

 hvortil der er ydet tilskud i henhold til § 4 i lov om statstilskud til  

 forbedringsarbejder m.v. i helårsboliger og fritidsboliger.
I disse tilfælde  

 skal det samlede tilskudsbeløb fratrækkes den samlede forbedringsudgift inden  

 beregning af lejeforhøjelse for de enkelte lejemål.
Stk. 3.  Ved gennemførelse af arbejder, der omfatter  

 både forbedrings- og vedligeholdelsesarbejder i private udlejningsejendomme  

 fragår opnået tilskud fuldt ud i den udgift, der danner grundlag for  

 forbedringsforhøjelsen.
Eventuelt overskydende tilskud fragår  

 vedligeholdelsesudgiften.
 § 11.  Ved fastsættelse af lejeforhøjelse for  

 individuelle forbedringsarbejder i boliger opført med støtte efter lov om  

 boligbyggeri eller lov om boliger for ældre og personer med handicap,  

 påhviler det ejeren at sikre, at lejeforhøjelsen beregnes under hensyntagen  

 til det bevilgede tilskud til den enkelte beboelseslejlighed.
Stk. 2.  Undtaget fra stk. 1. er fastsættelse af  

 lejeforhøjelse for individuelle forbedringsarbejder i den enkelte bolig,  

 hvortil der er ydet tilskud i henhold til § 4 i lov om statstilskud til  

 forbedringsarbejder m.v. i helårsboliger og fritidsboliger.
I disse tilfælde  

 skal det samlede tilskudsbeløb fratrækkes den samlede forbedringsudgift inden  

 beregning af lejeforhøjelse for de enkelte lejemål.
 Stk. 3.  Ved fastsættelse af lejeforhøjelse for fælles  

 forbedrings- og vedligeholdelsesarbejder, hvortil der er ydet tilskud efter  

 lov om statstilskud til forbedringsarbejder m.v. i helårsboliger og  

 fritidsboliger, påhviler det ejeren at sikre, at lejeforhøjelsen beregnes  

 under hensyntagen til det samlede bevilgede tilskud.
 Stk. 4.  Ved gennemførelse af arbejder, der både  

 omfatter individuelle forbedringsarbejder og fælles forbedrings- eller  

 vedligeholdelsesarbejder, skal lejeforhøjelse beregnes i overensstemmelse med  

 bestemmelserne i stk. 1-3.
 § 12.  Tilskud efter lov om statstilskud til  

 forbedringsarbejder m.v. i helårsboliger og fritidsboliger, som ydes til  

 vedligeholdelses- eller forbedringsudgifter, som dækkes helt eller delvis af  

 boligens/ejendommens vedligeholdelses- eller forbedringskonti i henhold til  

 regler herom i lov om leje, lov om midlertidig regulering af boligforholdene,  

 samt vedligeholdelsesudgifter som dækkes helt eller delvis af  

 boligens/ejendommens vedligeholdelses- eller henlæggelseskonti i henhold til  

 lov om boligbyggeri, skal godskrives disse konti.
 Tilskud til institutioner m.v.
 § 13.  Tilskud kan ydes til etablerede, permanente  

 overnatningsmuligheder i ejendomme ejet af foreninger, fonde, stiftelser,  

 institutioner m.v., såfremt betingelserne i stk. 2 og 3 er opfyldt.
 Stk. 2.  Det er en betingelse, at ejeren for at kunne  

 opnå tilskud i hvert enkelt tilfælde på ansøgningstidspunktet er optaget i  

 det seneste cirkulære om fonde, foreninger, stiftelser, institutioner m.v. og  

 religiøse samfund, der er godkendt i henhold til ligningslovens § 8 A.
 Stk. 3.  Det er endvidere en betingelse, at  

 kommunalbestyrelsen i hvert enkelt tilfælde godkender, at de omhandlede  

 overnatningsmuligheder alene anvendes til et socialt, kulturelt eller  

 kirkeligt formål, der kan karakteriseres som almenvelgørende eller på anden  

 måde almennyttigt.
§ 14.  Tilskuddet udgør 10.000 kr. pr.  

 overnatningsmulighed pr. år.
Tilskuddet beregnes i øvrigt i henhold til § 5 i  

 lov om statstilskud til forbedringsarbejder m.v. i helårsboliger og  

 fritidsboliger.
 § 15.  Kommunalbestyrelsen har pligt til at  

 kontrollere ejendommens samlede antal etablerede, permanente  

 overnatningsmuligheder samt antallet af overnatningsmuligheder, hvortil der  

 søges tilskud.
Tilskud til fredede bygninger § 16.  Tilskud til fredede bygninger, med undtagelse  

 af offentligt ejede fredede bygninger, som anvendes til andre formål end  

 beboelse, kan ydes efter bestemmelserne i §§ 18-20.
 § 17.  Tilskud efter § 16 kan ydes til:
 § 18.  Tilskuddet udgør maksimalt 50.000 kr. pr. bolig  

 pr. år.
 Stk. 2.  For fredede bygninger eller dele heraf, der  

 anvendes til andre formål end beboelse, udgør tilskuddet maksimalt 50.000 kr.  

 pr. påbegyndt 200 (m2) bruttoetageareal pr. år dog maksimalt 250.000 kr. pr.  

 bygning pr. år.
Stk. 3.  Tilskuddet beregnes i øvrigt i henhold til § 5  

 i lov om statstilskud til forbedringsarbejder m.v. i helårsboliger og  

 fritidsboliger.
Vedrørende bygninger der anvendes til andre formål end  

 beboelse, fradrages grundbeløbet, jf. 1. pkt., med 2.000 kr. pr. år pr.  

 bygning.
 § 19.  Tilskud jf. § 16 og § 17 kan ydes til arbejder  

 omfattet af § 1.
 § 20.  Det er en betingelse for udbetaling af tilskud,  

 at tilskudsmodtageren overfor kommunalbestyrelsen dokumenterer, at  

 godkendelse i henhold til bygningsfredningslovens § 10, stk. 1 vedrørende det  

 ønskede projekt er indhentet.
Tilskud til bevaringsværdige bygninger § 21.  Tilskud efter bestemmelserne i §§ 22-26 kan  

 ydes til følgende bevaringsværdige bygninger, med undtagelse af offentligt  

 ejede bevaringsværdige bygninger, som anvendes til andre formål end beboelse:
 § 22.  Tilskud efter § 21 kan ydes til:
 § 23.  Kommunalbestyrelsens registrering og  

 klassifikation af bygninger i henhold til § 21, nr. 4 sker efter anmodning  

 fra ejeren.
Stk. 2.  Ejeren har pligt til samtidig med anmodning om  

 registrering af bygningen i henhold til § 21, nr. 4 overfor  

 kommunalbestyrelsen at sandsynliggøre ved fotos samt anden dokumentation, at  

 bygningen er bevaringsværdig, samt at afgive en beskrivelse af, hvilke  

 arbejder, der ønskes udført på bygningen.
Kommunalbestyrelsen afgør, hvorvidt  

 det fremsendte materiale kan danne grundlag for at foretage besigtigelse af  

 ejendommen.
 Stk. 3.  Kommunalbestyrelsen stiller ved tilsagnet om  

 tilskud de nødvendige vilkår for bygningsarbejdernes udførelse med henblik på  

 ikke at forringe bevaringsværdien.
 Stk. 4.  Kommunalbestyrelsens udgift til besigtigelse og  

 vurdering af bygninger, der indtastes til bygningsbevaringssystemet, samt  

 optagelse af fotos i overensstemmelse med vejledning herom fra  

 Boligministeriet og Skov- og Naturstyrelsen, afholdes af tilskudsrammen med  

 275 kr. pr. bygning.
 § 24.  Tilskud jf. §§ 21 og 22 kan ydes til arbejder  

 omfattet af nedennævnte liste:
 § 25.  Tilskuddet udgør maksimalt 50.000 kr. pr. bolig  

 pr. år.
 Stk. 2.  For bevaringsværdige bygninger eller dele  

 heraf, der anvendes til andre formål end beboelse, udgør tilskuddet maksimalt  

 50.000 kr. pr. påbegyndt 200 (m2) bruttoetageareal pr. år, dog maksimalt  

 250.000 kr. pr. bygning pr. år.
Stk. 3.  Tilskuddet beregnes i øvrigt i henhold til § 5  

 i lov om statstilskud til forbedringsarbejder m.v. i helårsboliger og  

 fritidsboliger.
Vedrørende bygninger der anvendes til andre formål end  

 beboelse, fradrages grundbeløbet, jf. 1. pkt., med 2.000 kr. pr. år pr.  

 bygning.
 § 26.  Tilskud til en bevaringsværdig bygning jf. § 21  

 kan i hvert kalenderår enten ydes i henhold til:
 § 27.  Det er en betingelse for udbetaling af tilskud,  

 at ansøgeren overfor kommunalbestyrelsen dokumenterer, at eventuelle vilkår  

 stillet af kommunalbestyrelsen i forbindelse med tilsagnet er overholdt.
Administration § 28.  Mangelfuldt udfyldte ansøgningsskemaer samt  

 dokumentation, der efter kommunalbestyrelsens vurdering ikke opfylder de  

 stillede krav, jf. § 7 og § 8 i lov om statstilskud til forbedringsarbejder  

 m.v. i helårsboliger og fritidsboliger, returneres.
Indsendelsestidspunktet  

 bliver beregnet fra det tidspunkt, hvor ansøgningen i korrekt stand modtages  

 af kommunalbestyrelsen.
 § 29.  Indkomne ansøgninger indberettes af  

 kommunalbestyrelsen til et administrativt styringssystem, som føres på  

 Kommunedata I/S.
Stk. 2.  Ansøgninger om tilsagn imødekommes i den  

 rækkefølge, de indgår.
Ansøgninger, som på grund af bevillingspuljernes  

 størrelse ikke kan imødekommes i det enkelte finansår, jf. § 28, tildeles  

 plads på systemets venteliste i den rækkefølge, de indgår.
§ 30.  Tilskud kan kun ydes til arbejder, der er  

 påbegyndt efter den 31. december 1992. Et arbejde anses for påbegyndt ved den  

 fysiske iværksættelse på ejendommen.
Kontrahering eller indkøb af materialer  

 anses ikke for påbegyndelse.
Afgørelse herom træffes af kommunalbestyrelsen.
 Stk. 2.  Tilskud kan kun bevilges, såfremt arbejdet ikke  

 er igangsat, når tilsagn om tilskud meddeles, og såfremt arbejdet er  

 påbegyndt i det kalenderår, hvori tilsagnet er meddelt.
 § 31.  Tilskudsrammen for 1993 fordeles på tre puljer  

 således:
 § 32.  Kommunalbestyrelsens afgørelser i henhold til  

 denne bekendtgørelse kan ikke påklages til anden administrativ myndighed.
 § 33.  Bekendtgørelsen træder i kraft den 4. oktober  

 1993.
Stk. 2.  Samtidig ophæves bekendtgørelse nr. 518 af 30.  

 juni 1993 om statstilskud til forbedringsarbejder m.v. i helårsboliger og  

 fritidsboliger.
Bekendtgørelse nr. 479 af 25. juni 1991 om statstilskud til  

 forbedringsarbejder m.v. i helårsboliger bevarer sin gyldighed for arbejder  

 der påbegyndt før den 1. januar 1993.
 Stk. 3.  Fredede bygninger jf. § 16, som har opnået  

 tilskud i henhold til § 2 i lov om statstilskud til forbedringsarbejder m.v.  

 i helårsboliger og fritidsboliger, jf. denne bekendtgørelses § 1 eller § 13  

 (10.000 kr's ordningen) kan ikke i samme kalenderår opnå tilskud i henhold  

 til denne bekendtgørelses §§ 16-20.
