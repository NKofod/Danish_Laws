Klage  

 over mangelfuld undersøgelse af knude i bryst Nævnet fandt ikke grundlag for kritik af den  

 undersøgende overlæge, idet nævnet fandt, at mammografien var af en  

 tilstrækkelig god kvalitet, og at vurderingen heraf ikke var kritisabel.
Nævnet kunne oplyse, at vævsprøveundersøgelse, som er  

 det sidste og ofte afgørende led i udredningen af patienter med lidelser i  

 brystet, forudsætter, at det ved enten føleundersøgelse og/eller  

 billedundersøgelse er muligt at identificere en mistænkelig forandring,  

 hvorfra  

 der kan udhentes en celleprøve eller en biopsi.
Der udtages således ikke  

 rutinemæssigt en celleprøve eller en biopsi, når der ud fra føleundersøgelsen  

 og  

 billedundersøgelsen ikke er mistænkelige forhold.
 På denne baggrund fandt nævnet, at det ikke var  

 kritisabelt, at der ikke blev udtaget en celleprøve eller en biopsi, idet der  

 ved de foretagne billedundersøgelser ikke blev påvist nogen mistænkelige  

 forandringer.
 Nævnet fandt endvidere, at der i forbindelse med  

 undersøgelsen blev indhentet tilstrækkelige kliniske oplysninger, idet det  

 blev  

 noteret i journalen, at patienten var henvist til undersøgelsen på grund af  

 en  

 cyklussvingende udfyldning i højre bryst.
 Herudover fandt nævnet, at det i det konkret tilfælde  

 ikke var kritisabelt, at der ikke blev indhentet oplysninger om tidligere  

 nyrekræftsygdom og hormonbehandling, idet disse oplysninger ikke ville have  

 haft nogen betydning for, hvordan undersøgelsen skulle udføres og vurderes.
