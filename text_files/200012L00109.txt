Fremsat den 10. november 2000 af  

 socialministeren (Henrik Dam Kristensen) Forslag til Lov om ændring af lov om social  

 service (Fleksibel hjemmehjælp og kommunal  

 genoptræning) § 1 I lov om social service, jf. lovbekendtgørelse nr. 944 af 16.  

 oktober 2000, foretages følgende ændringer:
 1. Efter § 73 indsættes:
» Stk. 2. Tilbudet efter stk. 1 gives efter en konkret  

 individuel vurdering af behovet for genoptræning med henblik på  

 så vidt muligt at bringe personen op på det funktionsniveau,  

 pågældende havde inden sygdommen.« 2. I § 75 indsættes efter stk. 2 som nyt  

 stykke:
» Stk. 3 bliver herefter stk. 4.
 3. I § 110, stk. 2, ændres »§§ 71 og 72« til »§§ 71, 72 og 73 a«.
 4. I § 131, stk. 3, nr. 2, ændres »§§ 71-73« til »§§ 71-73a«.
 § 2.
 Loven træder i kraft den 1. april 2001.
Bemærkninger til lovforslaget Almindelige bemærkninger Som led i udmøntningen af aftalen mellem  

 regeringen, Socialistisk Folkeparti og Enhedslisten om  finansloven for 2001  

 fremsættes nærværende lovforslag.
Lovforslaget indeholder  

 to forslag: Dels foreslås det, at der fastsættes regler om  

 genoptræning i kommunalt regi.
Dels foreslås en mere fleksibel  

 tilrettelæggelse og udførelse af den praktiske hjælp i  

 hjemmet, hvor brugerne får mere indflydelse på, hvilke opgaver  

 der skal udføres.
Lovforslagets indhold 1. Kommunal genoptræning.
Det fremgår af aftalen mellem regeringen,  

 Socialistisk Folkeparti og Enhedslisten om finansloven for 2001, at der  

 blandt andet på folkehøringerne på sundhedsområdet  

 og ældreområdet har været rejst kritik af  

 genoptræningsindsatsen over for gruppen af ældre, der som  

 følge af sygdom er svækket midlertidigt, og som ikke behandles i  

 sygehusregi.
Den nuværende lovgivning fastlægger ikke klart, hvem  

 der har ansvaret for genoptræningsindsatsen over for denne gruppe.
De  

 offentlige træningstilbud er, som det også anføres i  

 bemærkningerne til det lovforslag om genoptræningsplaner, som  

 sundhedsministeren har fremsat den 1. november 2000, karakteriseret ved en  

 glidende overgang fra den specialiserede genoptræning i amtsligt regi  

 til vedligeholdelsestræningen, der varetages i kommunalt regi.
 De nuværende regler om vedligeholdelsestræning  

 i kommunalt regi findes i servicelovens § 71, stk. 1, nr. 3.  

 Ifølge denne bestemmelse skal kommunen sørge for tilbud om  

 hjælp til at vedligeholde fysiske eller psykiske færdigheder.  

 Tilbudene skal gives efter en konkret vurdering og bidrage til at  

 afhjælpe væsentlige følger af nedsat fysisk eller psykisk  

 funktionsevne, jf. servicelovens § 75, stk. 1 og 2.
 De kommunale træningsaktiviteter finder typisk sted  

 på fx dagcentre, i servicecentre i tilknytning til ældreboliger,  

 plejehjem m.v.
 Genoptræning kan defineres som bevidst og  

 målrettet træning, der medfører en generhvervelse af  

 patientens hidtidige funktionsniveau, før sygdom/ulykke  

 indtrådte og vedligeholdelsestræning som bevidst træning  

 for at forhindre funktionstab og for at fastholde eller forbedre det  

 hidtidige funktionsniveau.
Genoptræning efter sygdom/ulykke  

 iværksættes, som nævnt, med henblik på generhvervelse  

 af færdigheder, som helt eller delvist er gået tabt i forbindelse  

 med sygdommen/ulykken.
Tidsmæssigt er genoptræning  

 afgrænset til den periode, hvor patientens tilstand fortsat kan  

 forbedres gennem yderligere behandling, herunder genoptræning.
Hvorvidt genoptræning er en sygehusopgave og dermed  

 en amtskommunal opgave beror på, om træningen er en del af et  

 sundhedsfagligt behandlingsforløb eller ej.
Genoptræning, der  

 indgår i behandlingsforløb, forudsætter en  

 lægehenvisning.
I sundhedsministerens lovforslag præciseres det, at  

 den enkelte patient ved udskrivning fra sygehus får udarbejdet en plan  

 for den videre genoptræning.
Dette forslag indebærer, at ansvaret  

 for tilrettelæggelsen af genoptræningsforløb i tilknytning  

 til sygehusophold for den enkelte patient placeres klart og entydigt hos  

 amtskommunen.
Genoptræningsplanen skal indeholde oplysning om, hvilket  

 funktionsniveau patienten vurderes at kunne nå efter endt  

 genoptræning.
Kravet om træningsplaner vil styrke rammerne for et  

 formaliseret samarbejde og aftaler mellem amter og kommuner med hensyn til  

 udførelse af opgaverne.
Med nærværende forslag får kommunerne,  

 som noget nyt, ansvaret for at give tilbud om genoptræning til  

 midlertidigt svækkede ældre med funktionsnedsættelse som  

 følge af sygdom, som ikke har involveret sygehusbehandling.
Forslaget  

 om kommunalt tilbud om genoptræning skal ses i sammenhæng med  

 tilbud efter den eksisterende lovgivning om vedligeholdelsestræning i  

 kommunalt regi og forudsættes koordineret hermed.
 2. Fleksibel hjemmehjælp.
Efter gældende regler skal tilbudene efter  

 servicelovens § 71 gives efter en konkret, individuel vurdering af  

 behovet for hjælp til opgaver, som borgeren ikke selv kan udføre  

 pga. nedsat fysisk eller psykisk funktionsevne, og tilbudene skal  

 løbende tilpasses modtagerens behov, jf. § 75, stk. 1. Til brug  

 for denne vurdering og den endelige afgørelse skal der udarbejdes et  

 skema, der som minimum skal indeholde oplysninger om, hvilke opgaver  

 hjælpen omfatter, formålet med hjælpen samt for hvilken  

 periode hjælpen gives.
Det er et lovkrav, at skemaet skal udfyldes i  

 samarbejde med ansøgeren.
Derved sikres, at der i videst muligt omfang  

 er enighed mellem ansøgeren og kommunen om de forhold, der ligger til  

 grund for kommunens afgørelse.
Ansøgeren/brugeren inddrages  

 således allerede i dag direkte i vurderingen af, hvilken form for  

 hjælp, der er brug for.
Det er kommunens ansvar at sikre, at der ydes den  

 hjælp, der er nødvendig, ud fra den enkelte modtagers behov,  

 samt at de konkrete ydelser, der er visiteret til, leveres i overensstemmelse  

 med afgørelsen.
Kommunens ansvar for, at den enkelte bruger får  

 den nødvendige hjælp svarende til de vurderede behov,  

 indebærer visse begrænsninger for fleksibiliteten i  

 hjælpen.
Kommunerne kan således ikke indenfor den nuværende  

 lovgivning tilbyde den form for medindflydelse og fleksibilitet, der giver  

 modtageren mulighed for eksempelvis at bytte eller erstatte ydelser.
 Formålet med dette lovforslag er at skabe de  

 lovgivningsmæssige rammer for en mere fleksibel tilrettelæggelse  

 og udførelse af den praktiske hjælp, hvor brugerinddragelse og  

 medindflydelse er i fokus.
Forslaget giver mulighed for, at den enkelte bruger af  

 praktisk hjælp i særlige tilfælde selv kan  

 tilrettelægge, hvilke opgaver der skal udføres.
Med lovforslaget  

 ønsker aftaleparterne at give brugerne mulighed for i større  

 omfang at kunne få individualiseret hjælpen svarende til et helt  

 aktuelt behov, uden at kommunen skal foretage en (re)visitation (og  

 træffe en ny afgørelse) hver gang.
Forslaget vil i praksis medføre, at modtagere af  

 praktisk hjælp i særlige tilfælde får mulighed for at  

 vælge en hel eller delvis anden hjælp end den, der er truffet  

 afgørelse om.
Med forslaget forpligtes kommunen til i særlige  

 tilfælde at give modtageren mulighed for at bytte eller erstatte de  

 visiterede ydelser til andre ydelser omfattet af den pågældende  

 kommunes politisk fastsatte serviceniveau for praktisk hjælp.  

 Eksempelvis ved at fravælge dele af rengøringen, fordi der den  

 pågældende dag ikke skønnes at være behov for lige  

 præcis den hjælp, til fordel for en anden ydelse, også  

 selvom denne ydelse ikke er omfattet af kommunens afgørelse om  

 hjælp.
Med henblik på at give så vide rammer for  

 fleksibiliteten som muligt foreslås det endvidere, at kommunerne  

 får mulighed for at tilbyde modtageren at bytte til ydelser, der ligger  

 udover det fastsatte serviceniveau for ydelser efter § 71.  

 Formålet er at give de kommuner, der ønsker det, hjemmel til at  

 tilbyde ydelser, der typisk ikke er omfattet af bestemmelserne om hjælp  

 eller støtte til nødvendige praktiske opgaver i hjemmet.
Muligheden for helt eller delvist at vælge en anden  

 ydelse end den, der er truffet afgørelse om, skal holdes indenfor  

 samme tidsramme, som kommunen har afsat til udførelsen af den  

 visiterede hjælp.
Det er således ikke sigtet med lovforslaget at  

 udvide kredsen af brugere af den praktiske hjælp, eller at  

 pålægge kommunerne en serviceudvidelse i forhold til den  

 eksisterende gruppe af modtagere af praktisk hjælp, ved at skulle  

 afsætte mere tid eller flere ressourcer til den enkelte bruger.
Det er væsentligt for aftaleparterne at holde fast i  

 det kommunale ansvar for, at de nødvendige praktiske opgaver i hjemmet  

 bliver løst, dvs. at den enkelte bruger får den  

 nødvendige hjælp til de opgaver, den pågældende ikke  

 selv kan løse på grund af nedsat fysisk eller psykisk  

 funktionsevne eller særlige sociale problemer. Øget  

 medindflydelse og fleksibilitet må derfor ikke medføre, at  

 nødvendige praktiske opgaver ikke bliver udført.
Forslaget  

 ændrer ikke på, at det fortsat er kommunen, der har det  

 overordnede ansvar for, at den enkelte modtager får den  

 nødvendige hjælp.
For at sikre, at den enkelte modtager faktisk  

 får den nødvendige hjælp, er det derfor vigtigt, at  

 modtagerens ønske om at bytte ydelser ses i sammenhæng med  

 kommunens forpligtelse til at yde nødvendig praktisk hjælp.
Det  

 vil i den forbindelse blive hjemmehjælperens opgave løbende at  

 vurdere, i hvilket omfang det er acceptabelt og forsvarligt i særlige  

 tilfælde at tilsidesætte den tildelte hjælp helt eller  

 delvist til fordel for andre ønsker hos modtageren.
Hvis der er  

 uenighed mellem hjemmehjælperen og modtageren om, hvilken hjælp  

 der skal ydes den pågældende dag, skal der ydes den hjælp,  

 der er visiteret til.
3. Der er igennem de senere år - med bred opbakning  

 fra Folketinget   iværksat flere initiativer m.v. med henblik på  

 at sikre bedre kvalitet og klarere rettigheder ved personlig og praktisk  

 hjælp.
Indførelse af kravet om skriftlige afgørelser,  

 klageadgang samt kravet til kommunerne om mindst en gang årligt at  

 træffe beslutning om indhold, omfang og udførelse af hjælp  

 efter servicelovens §§ 71 og 72 (kvalitetsstandarder) er nogle af de  

 meget væsentlige retssikkerhedsmæssige tiltag på  

 området.
Forslaget medfører ingen ændringer i  

 servicelovens bestemmelser om, at der skal træffes en præcis  

 afgørelse om indhold og omfang af den tildelte hjælp på  

 baggrund af en konkret, individuel vurdering af ansøgerens behov for  

 hjælp.
Dette gælder også i forbindelse med kommunens tilbud  

 om fysisk genoptræning.
Kommunens forpligtelse til at udarbejde  

 kvalitetsstandarder omkring indhold og omfang af personlig og praktisk  

 hjælp får med nærværende forslag om øget  

 valgmulighed og fleksibilitet en særlig væsentlig betydning i og  

 med, at det skal være synligt for den enkelte modtager, hvilke ydelser  

 der er at vælge imellem udover de visiterede.
Kommunens forpligtelse  

 til at udarbejde kvalitetsstandarder vil ifølge forslaget også  

 omfatte tilbud om fysisk genoptræning.
Økonomiske og administrative konsekvenser Da der for så vidt angår forslaget om  

 fleksibel hjemmehjælp er tale om at erstatte en tildelt ydelse med en  

 anden hjælp, vil den brugte tid hos modtageren af ydelserne ikke  

 ændres, og det indgår derfor som et element i aftalen mellem  

 regeringen, Socialistisk Folkeparti og Enhedslisten, at forslaget om  

 fleksibel hjemmehjælp forudsættes at være  

 udgiftsneutralt.
 Indførelse af fleksibilitet i  

 tilrettelæggelse og udførelse af den praktiske hjælp  

 skønnes ikke at medføre nogen nævneværdig  

 administrativ merbelastning for kommunerne.
 Til forslaget om kommunal genoptræning er der af  

 forligsparterne afsat en ramme på 87 mio. kr. årligt.
 Lovforslaget skal forhandles med de kommunale parter.  

 Forslaget om kommunal genoptræning skal forhandles sammen med  

 Sundhedsministeriets lovforslag om genoptræningsplaner.
Erhvervsmæssige og miljømæssige konsekvenser Forslaget skønnes ikke at have  

 erhvervsmæssige eller miljømæssige konsekvenser.
Forslaget  

 skønnes endvidere ikke at have nævneværdige administrative  

 konsekvenser for erhvervslivet.
Forholdet til EU-retten Lovforslaget indeholder ikke EU-retlige aspekter.
Lovforslagets konsekvenser i hovedtræk Positive konsekvenser/  

 Mindreudgifter (hvis ja, angiv omfang) Negative konsekvenser/  

 Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner En veltilrettelagt og behovsrettet træningsindsats vil  

 på sigt forebygge yderligere funktionstab og dermed bl.a. forebygge  

 ind- og genindlæggelser på sygehus og behov for yderligere  

 plejeindsats i kommunerne.
 84 mio. kr.
Administrative konsekvenser for stat, kommuner og  

 amtskommuner 3 mio. kr.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås, at kommunerne får ansvaret for  

 at tilbyde ældre genoptræning til afhjælpning af fysisk  

 funktionsnedsættelse forårsaget af sygdom, der ikke behandles i  

 tilknytning til et sygehusophold.
Tilbudet foreslås givet til  

 ældre, som på grund af sygdom, har fået reduceret  

 funktionsevnen, og hvor kommunen vurderer, at funktionsevnen kan genvindes  

 ved genoptræning.
Forslaget omfatter ikke ældre, der har ret til  

 genoptræning som led i en sygehusbehandling.
Sigtet med forslaget er,  

 at lade den kommunale genoptræning indgå sammen med kommunens  

 øvrige tilbud i en samlet indsats for at bringe den ældre  

 tilbage til det funktionsniveau, vedkommende havde inden sygdommen opstod.  

 Tilbudet gives for at undgå vedvarende eller yderligere svækkelse  

 og vil desuden kunne medvirke til at forebygge, at der opstår behov for  

 øget hjælp i form af tilbud efter serviceloven, fx efter  

 § 71, eller i form af sygehusindlæggelse.
Tilbudet om  

 genoptræning kan fx være relevant for en ældre person, som  

 er svækket efter et sengeleje i hjemmet på grund af en influenza  

 eller efter et fald.
Her vil der være behov for at kunne genvinde  

 mistet eller reduceret funktionsevne.
Ifølge forslaget skal kommunen tilbyde  

 genoptræning efter en konkret individuel vurdering af behovet.  

 Formålet er, så vidt det er muligt, at genvinde den mistede  

 funktionsevne.
Kommunen har, når den træffer afgørelse,  

 pligt til at inddrage alle muligheder for hjælp efter den sociale  

 lovgivning.
Kommunen skal desuden være opmærksom på, om der  

 kan søges om hjælp hos en anden myndighed eller efter anden  

 lovgivning fx sygehusloven, jf. den sociale retssikkerhedslov § 5.  

 Tilbudet skal gives i de tilfælde, hvor anden form for træning,  

 fx i form af egen træningsindsats eller tilbud efter servicelovens  

 §§ 65 og 71, ikke kan bringe personens funktionsniveau op.
 Det vil ofte være den praktiserende læge eller  

 hjemmeplejen, som konstaterer, at borgeren har en funktionsnedsættelse.  

 Behovet for genoptræning vil også kunne opfanges ved forebyggende  

 hjemmebesøg.
 Til nr. 2.
Det foreslås, at kommunerne forpligtes til at give  

 modtagere af praktisk hjælp mulighed for i særlige tilfælde  

 at kunne vælge en hel eller delvis anden praktisk hjælp end den,  

 der er truffet afgørelse om.
Det foreslås endvidere, at  

 kommunerne får mulighed for i disse tilfælde at tilbyde  

 modtageren at bytte til ydelser, der ligger udover det fastsatte  

 serviceniveau for ydelser efter lovens § 71, stk. 1, nr. 2. Dermed  

 får de kommuner, der ønsker det, mulighed for at tilbyde ydelser  

 som fx ledsagede gåture, omsorgssamtaler eller lignende, der ligger ud  

 over den nødvendige praktiske hjælp efter § 71, stk. 1, nr.  

 2. Det forudsættes, at der er tale om ydelser, som kan varetages af det  

 udførende personale.
Hvis brugeren er omfattet af den berettiget  

 personkreds i § 78 om ledsagelse, bør ledsagelse ydes efter denne  

 bestemmelse og ikke efter § 75, stk. 3.
Alle modtagere af praktisk hjælp er omfattet af  

 muligheden for mere fleksibel tilrettelæggelse og udførelse af  

 hjælpen.
Det er op til den enkelte kommune selv via kvalitetsstandarden  

 at fastsætte retningslinier for, hvornår der foreligger  

 særlige tilfælde, som medfører, at modtageren kan bytte  

 den praktiske hjælp til anden praktisk hjælp.
Som eksempel  

 på særlige tilfælde kan nævnes den situation, hvor en  

 person udenfor husstanden, forud for hjemmehjælperens besøg,  

 helt eller delvist har løst de opgaver, som modtageren er tildelt  

 hjælp til.
Eller hvis der er særlige begivenheder  

 (mærkedage mv.), der gør, at brugeren den pågældende  

 dag har særlige behov, som kommunen ved den foreliggende  

 afgørelse om hjælp ikke har kunne tage højde for.
Det er  

 op til den enkelte kommune i det konkrete tilfælde at vurdere,  

 hvornår der foreligger en situation, der i forhold til de kommunalt  

 fastsatte retningslinier giver adgang til at bytte mellem de  

 visiterede/ikke-visiterede ydelser.
Modtagerens ønske om at vælge en anden  

 hjælp, end den tildelte, vil typisk komme frem i det konkrete  

 møde mellem hjemmehjælperen og modtageren.
Det vil derfor  

 være den pågældende hjemmehjælper, der på  

 baggrund af de kommunalt fastsatte retningslinier for, om der foreligger  

 forhold, der berettiger til at bytte mellem visiterede og ikke-visiterede  

 ydelser, skal vurdere, om et helt aktuelt behov for anden hjælp end den  

 tildelte skal tilgodeses.
Da det fortsat er kommunen, der har det overordnede ansvar  

 for, at den enkelte modtager får den nødvendige hjælp, er  

 det vigtigt at fastholde den allerede eksisterende forpligtelse for kommunen  

 til løbende at følge op på, om afgørelsen om  

 hjælp fortsat svarer til modtagerens behov for hjælp, eller om  

 der er behov for at træffe en ny afgørelse.
Kommunens ansvar  

 for, at den enkelte modtager får den nødvendige hjælp,  

 betyder tillige, at den pågældende hjemmehjælper i den  

 konkrete situation skal vurdere, i hvilket omfang det er acceptabelt og  

 forsvarligt helt eller delvist at erstatte den tildelte hjælp med andre  

 ydelser.
Hvis en bruger har fravalgt en visiteret ydelse til fordel for anden  

 hjælp, kan der ikke klages over, at den fravalgte hjælp ikke er  

 udført.
 For at undgå, at der opstår tvivl om, hvad der  

 konkret er aftalt, vil det være hensigtsmæssigt, hvis  

 hjemmehjælperen noterer de aftalte fravigelser i hjælpen ned og  

 samtidig får dette attesteret af brugeren.
 Muligheden for at vælge en hel eller delvis anden  

 praktisk hjælp end den, der er truffet afgørelse om, skal holdes  

 indenfor samme tidsramme, som kommunen har afsat til udførelse af den  

 visiterede praktiske hjælp.
 Til nr. 3.
 Kommunens forpligtelse til at udarbejde  

 kvalitetsstandarder udvides til også at omfatte forslaget om at  

 sørge for tilbud om genoptræning efter nærværende  

 lovforslag.
 Til nr. 4.
 Efter lovforslaget afholder kommunen udgifterne  

 vedrørende kommunal genoptræning på samme måde som  

 bl.a. personlig og praktisk hjælp efter § 71. Forslaget om  

 ændring af § 131, stk. 3, nr. 2, er en konsekvens heraf.
Til § 2 Det foreslås, at loven træder i kraft den 1. april 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om social service, jf. lovbekendtgørelse nr.  

 944 af 16. oktober 2000, foretages følgende ændringer:
§ 71. Kommunen sørger for tilbud  

 om 1)	personlig hjælp og pleje, 2)	hjælp eller støtte til  

 nødvendige praktiske opgaver i hjemmet og 3)	hjælp til at vedligeholde fysiske eller  

 psykiske færdigheder.
 Stk. 2. Tilbudene efter stk. 1 gives til personer,  

 som på grund af midlertidig eller varigt nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. En person, som efter en afgørelse  

 truffet af kommunen er berettiget til hjælp eller støtte efter  

 stk. 1, nr. 2, skal kunne vælge selv at udpege en person til at  

 udføre opgaverne.
Den udpegede person skal godkendes af kommunen, som  

 herefter skal indgå skriftlig aftale med den pågældende om  

 omfang og indhold af opgaverne samt om betaling m.v.
 Stk. 4. Tilbudene efter stk. 1, nr. 1 og 2, kan  

 ikke gives som generelle tilbud efter § 65.
 § 73. Kommunen sørger for tilbud om  

 hjælp, omsorg eller støtte samt optræning og hjælp  

 til udvikling af færdigheder til personer, der har behov  herfor  

 på grund af betydelig nedsat fysisk eller psykisk funktionsevne eller  

 særlige sociale problemer.
 1. Efter § 73 indsættes:
» Stk. 2. Tilbudet efter stk. 1 gives efter en  

 konkret individuel vurdering af behovet for genoptræning med henblik  

 på så vidt muligt at bringe personen op på det  

 funktionsniveau, pågældende havde inden sygdommen.« § 75. Tilbudene i §§ 71-73 gives efter en  

 konkret individuel vurdering af behovet til opgaver, som modtageren ikke selv  

 kan udføre.
Tilbudene skal løbende tilpasses modtagerens  

 behov.
 Stk. 2. Tilbudene i §§ 71-73 skal bidrage til  

 at afhjælpe væsentlige følger af nedsat fysisk eller  

 psykisk funktionsevne eller særlige sociale problemer.
Stk. 3. En klage over en afgørelse efter  

 §§ 71 og 72 kan først indbringes for det sociale nævn,  

 når 1)	klagen har været behandlet af  

 klagerådet, jf. § 34, stk. 1, nr. 1, i lov om retssikkerhed og  

 administration på det sociale område, og 2)	kommunalbestyrelsen har taget stilling til  

 klagerådets indstilling.
 2. I § 75 indsættes efter stk. 2 som nyt  

 stykke:
» Stk. 3 bliver herefter stk. 4.
§ 110. Kommunens eller amtskommunens  

 afgørelser om tildeling af personlig hjælp og pleje m.v. efter  

 kapitel 14 skal meddeles ansøgeren i skriftlig form.
Til brug for  

 afgørelsen udarbejder kommunen eller amtskommunen et skema.
Skemaet  

 skal som minimum indeholde oplysning om, hvilke opgaver hjælpen  

 omfatter, formålet med hjælpen, og for hvilken periode  

 hjælpen gives.
Skemaet udfyldes i samarbejde med ansøgeren og  

 udleveres til ansøgeren i forbindelse med afgørelsen.
 Stk. 2. Socialministeren kan fastsætte regler  

 om, at kommunen skal træffe beslutninger om indhold, omfang og  

 udførelse af hjælp efter §§ 71 og 72 samt følge  

 disse beslutninger op.
 3. I § 110, stk. 2, ændres »§§ 71 og 72« til »§§ 71, 72 og 73 a«.
 § 131.
 Stk. 3. For personer, der er fyldt 67 år,  

 afholder kommunen endeligt udgifterne vedrørende:
 1)	Almene tilbud efter § 65.
 2)	Personlig hjælp m.v. efter §§ 71-73 og 76  

 samt støtte- og kontaktperson efter § 80.
 3)	Ophold i boformer efter § 91.
 4)	Hjælpemidler m.v. efter kapitel 19, jf. dog  

 stk. 6.
 5)	Hjælp i forbindelse med pasning af  

 døende i hjemmet efter kapitel 20.
 4. I § 131, stk. 3, nr. 2, ændres  

 "§§ 71-73" til "§§ 71-73a".
 § 2.
 Loven træder i kraft den 1. april 2001.
