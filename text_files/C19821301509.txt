 (Til samtlige autoriserede osteeksportører og selveksporterende mejerier).
 I henhold til Kommissionens forordning (EØF) nr. 3677/81 af 22. december  

 1981 om gennemførelsesbestemmelser for administrativ bistand ved udførsel af  

 ost som kan få særbehandling ved indførsel til Finland, har Finland indvilget  

 i at tillade import af visse oste samt udvide importkontingenterne for  

 Fællesskabet til nedsat importafgift fra 1. januar 1982.
 EF har over for Finland forpligtet sig til at sørge for, at ethvert parti  

 ost henhører under pos. 04.04 i den fælles toldtarif, som afsendes fra et  

 medlemsland til Finland, skal være ledsaget af et certifikat som vedlagte,  

 der skal være udstedt af en kompetent myndighed i det pågældende medlemsland.
Certifikatet udstedes efter anmodning af Statskontrollen med Mejeriprodukter og Æg m.m. i der distrikt, hvor eksportøren er bosat.
Der  

 udstedes 1 original samt 2 kopier af hvert certifikat.
Original og 1 kopi  

 medsendes det enkelte parti ost og forelægges det toldsted, hvor  

 toldklarering ved udførsel til Finland finder sted.
Det nævnte toldsted  

 påtegner originalen, der udleveres til den, der har forelagt denne.
Genparten  

 opbevares af toldstedet.
 E.B.
