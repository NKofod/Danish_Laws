Landsskatteretskendelse vedr.
Køb af landbrugsejendom -  

 nullitet Sagen vedrører selskabets køb af en  

 landsbrugsejendom fra aktionærerne.
Som følge af manglende tilladelse fra  

 Direktoratet for FødevareErhverv kan selskabet ikke erhverve ejendommen.  

 Klagen  

 vedrører spørgsmålet om, hvorvidt købet er en nullitet.
Landsskatterettens afgørelse Indkomståret 2003 Den kommunale skattemyndighed  

 har anset selskabet for at have erhvervet ejendommen i X, til underpris.  

 Differencen er anset skattepligtigt tilskud, hvorfor selskabets indkomst er  

 forhøjet med 458.000 kr.
 Landsskatteretten anser ikke  

 ejendommen for overdraget til selskabet, idet handlen er en nullitet.  

 Selskabets indkomst nedsættes derfor med 458.000 kr.
Sagens oplysninger B og C ejer sammen med D  

 selskabet i lige sameje.
B og C har endvidere ejet en  

 række ejendomme i lige sameje.
Som led i forberedelse af generationsskifte  

 har  

 B og C overdraget flere af ejendommene til selskabet, herunder  

 landbrugsejendommen i X som er overdraget ved skøde af 28. januar 2003.
 Direktoratet for  

 FødevareErhverv gav ved afgørelse af 11. juni 2003 afslag på anmodning af 8.  

 april 2003 om tilladelse til, at selskabet kan erhverve den omhandlede  

 landbrugsejendom.
 Handlen blev herefter ikke  

 gennemført.
 I forbindelse med  

 udarbejdelse af direktørkontrakter for B og C er der udarbejdet en erklæring  

 af  

 31. januar 2003 med B og C som sælgere og selskabet som køber, hvoraf bl.a.  

 følgende fremgår:
 "I forbindelse med  

 overdragelse af følgende ejendomme:
( ) 7. Ejendommen i X er undertegnede køber og  

 sælgere enige om, at foretage nødvendige korrektioner, hvis  

 skattemyndighederne  

 i forbindelse med overdragelserne  eller én af disse  ændrer  

 værdifastsættelsen respektive den skattemæssige virkning af en eventuel  

 ændring.
Den interne regulering skal i  

 så vid udstrækning som muligt tilstræbe at fastholde resultatet af de ved de  

 nu  

 foreliggende aftalte købesummer forventede konsekvenser." Den kommunale skattemyndigheds afgørelse Den kommunale skattemyndighed  

 har forhøjet selskabets skatteansættelse med 458.000 kr. vedrørende  

 overdragelsen af den omhandlede landbrugsejendom.
Ejendommen er ikke  

 overdraget  

 til markedsværdien, hvorfor differencen mellem markedsværdien og den aftalte  

 handelspris anses for skattepligtigt tilskud, jf. statsskattelovens § 4.
Klagerens påstand og argumenter Repræsentanten har nedlagt  

 påstand om nedsættelse af den skattepligtige indkomst med 458.000 kr.
Repræsentanten har til støtte  

 herfor bl.a. anført, at ejendommen i X hverken med civilretlig eller  

 skatteretlig virkning har været overdraget fra B og C til A A/S.
Det fremgår  

 af  

 Landbrugslovens § 20, stk. 1, at det er en betingelse for et selskabs  

 erhvervelse  

 af en landbrugsejendom, at der i selskabets ejerkreds skal være en uddannet  

 landmand, der besidder aktier i selskabet, der repræsenterer stemmeflertallet  

 i  

 selskabet.
Denne betingelse har ikke været opfyldt af A A/S og kan ikke  

 opfyldes af A A/S.
Det bemærkes i den forbindelse, at der ikke er hjemmel til  

 at dispensere fra denne regel i Landbrugslovens § 20, stk. 1, nr. 1, hvilket  

 tillige fremgår af afslaget på ansøgningen om tilladelse, jf. bilag 6 side 2  

 sidste afsnit.
Det har således på intet tidspunkt været muligt for parterne  

 at  

 gennemføre handelen i overensstemmelse med sit indhold.
Såfremt Landsskatteretten  

 måtte være af den opfattelse, at der skulle være sket et salg af ejendommen  

 fra  

 B og C til A A/S, gøres det gældende, at salget som følge af den manglende  

 civilretlige virkning må anses for en nullitet og ophævet i skatteretlig  

 henseende med oprindelig virkning (ex nunc). Det gøres i den forbindelse  

 gældende, at A A/S ikke har kunnet opnå en civilretligt gyldig erhvervelse af  

 ejendommen.
Dette er blevet påberåbt overfor parterne af en offentlig  

 myndighed  

  Direktoratet for FødevareErhverv.
Der foreligger således ikke en  

 civilretlig  

 gyldig overdragelse, og overdragelsen er da heller ikke gennemført af sagens  

 parter.
I et sådant tilfælde tillægges aftalen ikke virkning i skattemæssig  

 henseende, idet overdragelsen anses for at være ophævet ex nunc.
Der henvises  

 i  

 denne sammenhæng til Skatteretten 1, 4. udg., pp. 416, hvoraf bl.a. fremgår:
"Foreligger der således  

 en oprindelig mangel, dvs. en mangel af faktisk eller retlig karakter, der  

 består ved salgets indgåelse, og er denne mangel hindrende for salgets  

 endelige  

 gennemførelse, har salget som udgangspunkt ikke skattemæssig virkning i  

 relation til kapitalgevinstbeskatningen og Påberåbes ugyldigheden  

 derimod, og  

 medfører den aftalens civilretlige ophævelse, vil dette betyde, at afståelsen  

 ej heller i skattemæssig henseende er sket.
I sådanne tilfælde ophæves den  

 indgåede aftale med oprindelig virkning Det bemærkes som ovenfor  

 anført, at parterne ikke civilretligt har gennemført overdragelsen, efter at  

 Direktoratet for FødevareErhverv har nægtet at tillægge aftalen civilretlig  

 gyldighed.
Således er der ikke foretaget tinglysning af overdragelsen.  

 Yderligere henvises til, at både selskabet eller aktionærerne heri har haft  

 en  

 interesse i at overdrage ejendommen til selskabet.
At dette ikke sker, beror  

 alene på den manglende tilladelse og den manglende civilretlige mulighed  

 herfor.
Parterne har således på ingen måde haft mulighed for at disponere  

 over  

 beskatningstidspunktet eller periodiseringen, hvilket ligeledes bør tages i  

 betragtning.
 Endelig har repræsentanten  

 henvist til Ligningsvejledningen 2005 afsnit E.J.2.1.2 p. 824, hvoraf  

 fremgår:
Manglende opfyldelse af en  

 på aftaletidspunket objektiv konstaterbar betingelse medfører, at aftalen  

 også  

 i skattemæssig henseende må anses for en nullitet (skd 1977.42.171 / SKDM  

 1977.64) ( ) Når handelen herefter må anses for at være en nullitet, skal  

 parterne stilles, som om handelen ikke var indgået Betingelsen i Landbrugslovens  

 § 20 var på salgstidspunktet objektiv konstaterbar.
Ligeledes kan det  

 konstateres, at betingelsen ikke var opfyldt, ligesom der slet ikke var  

 mulighed for at opnå dispensation for betingelserne for selskabets  

 erhvervelse  

 af ejendommen, jf. afgørelsen fra Direktoratet for FødevareErhverv.
 Det har således på intet  

 tidspunkt været muligt at gennemføre salget i civilretlig henseende, og på  

 baggrund heraf  og med henvisning til ovenstående  

 litteraturhenvisninger   

 gøres det gældende, at overdragelsen skatteretligt er en nullitet og parterne  

 derfor skal stilles, som om aftalen ikke var indgået.
Landsskatterettens bemærkninger og begrundelse I henhold til afgørelsen af  

 11. juni 2003 fra Direktoratet for FødevareErhverv kan selskabet ikke opnå  

 tilladelse til at erhverve den omhandlede landsbrugsejendom.
Den indgåede  

 aftale om selskabets erhvervelse af landbrugsejendommen kan således ikke  

 gennemføres og ophæves derfor.
 Da ophævelsen af aftalen  

 skyldes, at selskabet ikke kan erhverve ejendommen i civilretlig henseende,  

 må  

 handlen anses for en nullitet i skattemæssig henseende.
 Da  

 selskabet herefter ikke kan anses for at have erhvervet den omhandlede  

 ejendom,  

 kan selskabet ikke beskattes af en eventuel difference mellem den aftalte  

 handelspris og markedsværdien af ejendommen, hvorfor den påklagede ansættelse  

 ændres i overensstemmelse med den af repræsentanten nedlagte påstand.
