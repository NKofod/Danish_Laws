Cirkulære om de regionale  

 arbejdsmarkedsråds behandling af ansøgninger om  

 arbejdstilladelse for udenlandske arbejdstagere, der ikke er statsborgere i  

 et EF/EØS-land (Til AF-kontorerne) I.
Indledning Dette cirkulære ophæver AF-cirkulære nr.  

 16/93.
 Cirkulæret fastsætter retningslinierne for  

 arbejdsmarkedsrådenes behandling af ansøgninger om  

 arbejdstilladelse for udenlandske arbejdstagere, der ikke er statsborgere i  

 et EF/EØS-land, jf. personkredsen i § 31, stk. 3, i  

 bekendtgørelse nr. 19 af 18. januar 1984  

 (udlændingebekendtgørelsen), som senest ændret ved  

 bekendtgørelse nr. 683 af 12. juli 1996.
II.
Regler om opholds- og arbejdstilladelse Opholds- og arbejdstilladelse i Danmark gives efter den  

 gældende lovgivning kun, hvis pågældende har en  

 familiemæssig eller lignende nær tilknytning til landet, jf. § 9  

 i Udlændingeloven (lovbekendtgørelse nr. 650 af 13. august  

 1997).
 Opholds- og arbejdstilladelse for personer, der er uden  

 tilknytning til landet, vil dog kunne opnås, hvis væsentlige  

 beskæftigelsesmæssige eller erhvervsmæssige hensyn eller  

 andre ganske særlige grunde taler for at imødekomme en  

 ansøgning, jf. § 9, stk. 2, nr. 3 og 4.
 EF/EØS-statsborgere kan i overensstemmelse med  

 reglerne om arbejdskraftens frie bevægelighed i Traktaten om oprettelse  

 af Det Europæiske Fællesskab (EØF-Traktaten) tage  

 beskæftigelse i Danmark uden arbejdstilladelse.
 Hvis EF/EØS-statsborgere får  

 beskæftigelse i Danmark i mere end 3 måneder, skal der indgives  

 ansøgning om EF/EØS-opholdsbevis til det statsamt, hvor  

 EF/EØS-statsborgeren bor eller opholder sig, jf. § 20 i  

 bekendtgørelse nr. 690 af 17. august 1995 om ændring af  

 EF/EØS-bekendtgørelsen.
 Nordiske statsborgere, d.v.s. statsborgere fra Finland,  

 Island, Norge og Sverige, kan uden tilladelse indrejse og opholde sig her i  

 landet, jf. udlændingelovens § 1. Nordiske statsborgere er ligeledes  

 fritaget for at søge arbejdstilladelse, jf. udlændingelovens §  

 14, stk. 1.
 Nordiske statsborgere kan indgive ansøgning om  

 EF/EØS-opholdsbevis og herved erhverve rettigheder efter reglerne i  

 EF/EØS-bekendtgørelsen (bekendtgørelse nr. 761 af 22.  

 august 1994, som senest ændret ved bekendtgørelse nr. 684 af 12.  

 juli 1996).
Uddrag af lovbekendtgørelse nr. 650 af 13. august  

 1997 med §§ 1, 9 og 14 er optaget som bilag 1 til cirkulæret.1) III.
Procedurer vedrørende opholds- og  

 arbejdstilladelse Ansøgning om opholds- og arbejdstilladelse efter  

 udlændingelovens § 9, stk. 2, nr. 3, skal som udgangspunkt indgives til  

 en dansk repræsentation i ansøgerens hjemland eller i det land,  

 hvor ansøgeren har haft ophold i de sidste 6 måneder, jf. § 36 i  

 udlændingebekendtgørelsen (bekendtgørelse nr. 19 af 18.  

 januar 1984, som senest ændret ved bekendtgørelse nr. 683 af 12.  

 juli 1996). Udlændingestyrelsen modtager herefter ansøgningen  

 fra repræsentationen, og returnerer efter endt sagsbehandling  

 afgørelsen til repræsentationen.
Uddrag af bekendtgørelse nr. 19 af 18. januar 1984,  

 som senest ændret ved bekendtgørelse nr. 683 af 12. juli 1996,  

 er optaget som bilag 2 til cirkulæret.2) Hvis ansøgeren bor eller opholder sig i det  

 Storkøbenhavnske område, skal ansøgningen afleveres ved  

 personligt fremmøde i Udlændingestyrelsen.
I andre  

 tilfælde kan ansøgning afleveres ved personligt fremmøde  

 hos det lokale politi, som herefter indsender ansøgningen til  

 styrelsen.
 Hvis en ansøgning om opholds- og arbejdstilladelse  

 efter udlændingelovens § 9, stk. 2, nr. 3, undtagelsesvis indgives her  

 i landet, træffer Udlændingestyrelsen afgørelse om,  

 hvorvidt ansøgeren kan opholde sig her i landet under sagens  

 behandling (processuelt ophold).
 Efter Udlændingestyrelsens praksis indebærer  

 indgivelse af en ansøgning efter udlændingelovens § 9, stk. 2,  

 nr. 3, som udgangspunkt ikke processuelt ophold, hvorfor ansøgeren  

 må afvente styrelsens afgørelse i ansøgerens  

 hjemland/bopælsland, med mindre pågældende har et andet  

 opholdsgrundlag, f.eks. visum, udvidet besøgsophold eller andet.
IV.
Afgørelser om arbejdstilladelse Kompetencen til at træffe afgørelse om  

 meddelelse af arbejdstilladelse tilkommer Udlændingestyrelsen.
A.
Arbejde inden for det almindelige  

 arbejdsmarked 1. 1. gangsansøgninger Hvis der er tale om ansøgninger, der  

 vedrører arbejde inden for det almindelige arbejdsmarked, kan  

 Udlændingestyrelsen eller den virksomhed, der ønsker at  

 ansætte en konkret navngivet udlænding, anmode det regionale  

 arbejdsmarkedsråd om en sagkyndig og begrundet udtalelse, jf. punkt  

 V.
 Arbejdstilladelse til udlændinge inden for det  

 almindelige arbejdsmarked vil kun blive meddelt udlændinge med  

 uddannelse eller færdigheder, hvis disse færdigheder ikke kan  

 skaffes her i landet eller i EF/EØS-området, eller hvis de  

 pågældende skal udføre arbejde af ganske særegen  

 karakter, og kun hvor helt afgørende produktionshensyn taler  

 derfor.
 Når Udlændingestyrelsen har imødekommet  

 en ansøgning om arbejdstilladelse til en bestemt navngivet person,  

 gives der normalt arbejdstilladelse for 1 år til et bestemt arbejde hos  

 en bestemt arbejdsgiver.
2. Forlængelse Ansøgning om forlængelse af arbejdstilladelse  

 følger samme procedure, som beskrevet ovenfor under A 1 om 1. gangs  

 ansøgninger.
Hvis en udlænding i 3 år har haft opholds- og  

 arbejdstilladelse på samme grundlag, vil Udlændingestyrelsen i  

 alle tilfælde selv meddele forlængelse af opholds- og  

 arbejdstilladelse uden høring.
3. Jobskifte Efter ansøgning kan Udlændingestyrelsen  

 ændre en arbejdstilladelse til beskæftigelse hos en anden  

 arbejdsgiver eller til et andet arbejde.
Ansøgning om  

 forlængelse følger samme procedure som beskrevet ovenfor under A  

 1 om 1. gangs ansøgninger.
B.
Arbejde uden for det almindelige  

 arbejdsmarked Som udgangspunkt anmoder  

 Udlændingestyrelsen/virksomheden ikke de regionale  

 arbejdsmarkedsråd om en udtalelse i sager vedrørende  

 ansættelser uden for det almindelige arbejdsmarked, jf. dog punkt V.3  

 nedenfor.
 Uden for det almindelige arbejdsmarked falder  

 eksempelvis:
-	Diplomater og ambassadepersonale, -	overordnede funktionærer, d.v.s. direktører og ledende  

 teknisk og administrativt personale, -	montører, instruktører, operatører,  

 programmører og konsulenter, der alene indrejser for at montere,  

 efterse eller reparere maskiner, udstyr eller lignende eller for at informere  

 om brugen heraf, -	professorer, sproglærere, lærere og videnskabelige  

 medarbejdere ved universiteter og højere læreanstalter, -	videnskabsmænd og foredragsholdere for så vidt  

 angår undervisning eller lignende virksomhed, hvortil de er  

 indbudt, -	præster, munke samt andre persongrupper, der skal virke  

 indenfor et trossamfund, -	praktikanter, -	volontører, -	au pair-personer -	musikere og artister.
 I særlige tilfælde vedrørende  

 fortolkning eller definition af et arbejdsforhold kan  

 Udlændingestyrelsen anmode om en udtalelse fra det regionale  

 arbejdsmarkedsråd, selvom der er tale om beskæftigelse uden for  

 det almindelige arbejdsmarked, jf. afsnit V, 3.
V.
Arbejdsmarkedsrådenes behandling af  

 ansøgninger om arbejdstilladelse (1. gangsansøgninger) 1. Ansøgninger vedrørende arbejde  

inden for det almindelige arbejdsmarked.
 Udlændingestyrelsen eller den virksomhed, der  

 ønsker at ansætte en udlænding, kan anmode det regionale  

 arbejdsmarkedsråd i den region, hvor beskæftigelsen skal  

 udføres, om en sagkyndig udtalelse om, hvorvidt meddelelse om  

 arbejdstilladelse inden for det almindelige arbejdsmarked til en konkret  

 navngivet person kan anbefales.
 Anmoder virksomheden det regionale arbejdsmarkedsråd  

 om en sagkyndig udtalelse, skal virksomheden til brug for  

 arbejdsmarkedsrådets behandling af sagen udfylde et skema: "Anmodning  

 om arbejdsmarkedsrådets udtalelse til brug for ansøgning om  

 arbejdstilladelse til udenlandske statsborgere". Skemaet udleveres af  

 arbejdsmarkedsrådets sekretariat, hvortil skemaet også skal  

 indsendes.
 Anmoder Udlændingestyrelsen om en udtalelse, sender  

 arbejdsmarkedsrådets sekretariat et ansøgningsskema til  

 virksomheden med anmodning om udfyldelse.
Arbejdsmarkedsrådet behandler sagen og sender sin  

 udtalelse til Udlændingestyrelsen.
Arbejdsmarkedsrådet orienterer  

 samtidig Arbejdsmarkedsstyrelsen om udtalelsen og om, hvilke arbejdsopgaver,  

 den pågældende skal udføre.
Ansøgningsskemaet er optaget som bilag 3 til  

 cirkulæret.3) 2. Arbejdsmarkedsrådenes vurdering Arbejdsmarkedsrådene har til opgave at udtale sig  

 på grundlag af en konkret regional/lokal arbejdsmarkedsmæssig  

 ekspertise, og det er alene denne, der skal ligge til grund for rådenes  

 udtalelse.
I vurderingen må ikke indgå andre videregående  

 udlændingepolitiske hensyn.
 Arbejdsmarkedsrådene foretager en vurdering dels af  

 den konkrete beskæftigelsessituation og dels af virksomhedens konkrete  

 behov for den pågældende udenlandske arbejdskraft.  

 Arbejdsmarkedsrådene kan kun anbefale meddelelse af arbejdstilladelse,  

 hvis rådene vurderer, at der ikke kan anvises anden egnet arbejdskraft  

 - herunder såvel dansk, udenlandsk herboende, nordisk eller  

 EF/EØS-arbejdskraft.
En sådan vurdering skal bl.a. baseres på  

 eventuelle konkrete jobordrer indlagt i EURES-systemet vedrørende den  

 pågældende arbejdskraft.
EURES-systemet (EURopean Employment  

 Service) er et fælles europæisk dataregister over jobordrer i  

 EF/EØS-landene.
Vurderingen skal endvidere baseres på  

 Arbejdsformidlingens erfaringer, herunder om de sædvanlige  

 sæsonmæssige svingninger i beskæftigelsen.
Arbejdsmarkedsrådene skal forinden afgivelse af sine  

 udtalelser til Udlændingestyrelsen være opmærksom på,  

 at der ikke indføres udenlandsk arbejdskraft på  

 konkurrenceforvridende vilkår.
Som følge heraf skal rådene  

 påse, at arbejdet er dækket af en kollektiv overenskomst, eller  

 at løn- og arbejdsvilkår er lige så gunstige som dem, der  

 i almindelighed ydes efter kollektiv overenskomst for dette eller tilsvarende  

 arbejde.
 Rådene kan ligeledes i sine udtalelser lægge  

 vægt på, at der finder oplæring sted af anden dansk,  

 udenlandsk herboende, nordisk eller EF/EØS-arbejdskraft  

 vedrørende den uddannelse eller de færdigheder, der har dannet  

 baggrund for imødekommelsen af ansøgningen om  

 arbejdstilladelse.
Arbejdsmarkedsrådenes sekretariat kan i konkrete  

 tilfælde foretage en skriftlig rådsbehandling af  

 Udlændingestyrelsens henvendelser.
Udlændingestyrelsen kan i  

 særligt hastende tilfælde anmode om en sådan skriftlig  

 rådsbehandling, hvis førstkommende ordinære  

 rådsmøde ikke kan afventes.
 3. Ansøgninger vedrørende arbejde  

uden for det almindelige arbejdsmarked.
Arbejdsmarkedsrådene skal normalt ikke udtale sig i  

 sager, der vedrører arbejde uden for det almindelige arbejdsmarked,  

 jf. punkt IV, B.
Virksomheder, der anmoder om udtalelser fra de regionale  

 arbejdsmarkedsråd vedrørende arbejde uden for det almindelige  

 arbejdsmarked, skal henvises til Udlændingestyrelsen.
 Udlændingestyrelsen kan dog vælge at  

 høre arbejdsmarkedsrådene, f.eks. i sager om arbejde som  

 montør, konsulent eller instruktør, hvis ansættelsen  

 vedrører en periode på mere end 3 måneder.
 Hvis Udlændingestyrelsen f.eks. efter de  

 foreliggende oplysninger ikke umiddelbart finder, at et arbejde kan defineres  

 som montør, konsulent eller instruktørarbejde og derved er i  

 tvivl om, hvorvidt ansættelsen i stedet må betragtes som  

 værende inden for det almindelige arbejdsmarked, hvorefter meddelelse  

 af arbejdstilladelse forudsætter en anbefaling fra  

 arbejdsmarkedsrådene, kan Udlændingestyrelsen vælge at  

 forelægge sagen for arbejdsmarkedsrådene.
 Ved en sådan høring får  

 arbejdsmarkedsrådene lejlighed til at udtale sig om begrebet  

 "montørarbejde", hvilket kan være vigtigt for  

 Udlændingestyrelsen, når fortolkningen af begrebet skal  

 fastlægges.
Som andre eksempler kan nævnes ansættelse som  

 praktikant og volontør her i landet.
Udlændingestyrelsen giver  

 som udgangspunkt tilladelse uden forudgående høring af  

 arbejdsmarkedsrådene, hvis formålet med praktikopholdet er at  

 supplere en i hjemlandet påbegyndt eller erhvervet uddannelse og  

 ansøgeren samtidig er mellem 18 og 30 år.
 Hvis Udlændingestyrelsen ikke efter de foreliggende  

 oplysninger finder, at ansøgerens arbejde kan defineres som  

 praktikantarbejde, kan styrelsen høre arbejdsmarkedsrådene om  

 den påtænkte ansættelse.
 Endvidere vil det kunne forekomme, at  

 Udlændingestyrelsen hører arbejdsmarkedsrådene om et  

 ansættelsesforhold, der ifølge hovedreglen ligger uden for det  

 almindelige arbejdsmarked, hvis styrelsen ikke umiddelbart finder at kunne  

 karakterisere ansættelsesforholdet som sådant og derfor  

 ønsker arbejdsmarkedsrådenes fortolkningsbidrag.
VI.
Arbejdsmarkedsrådenes sagkyndige  

 udtalelser Såfremt arbejdsmarkedsrådene anbefaler en  

 ansættelse eller udtaler sig herimod, vil Udlændingestyrelsen som  

 altovervejende hovedregel træffe afgørelse i overensstemmelse  

 hermed.
 Arbejdsmarkedsrådene skal i en begrundet udtalelse  

 angive de hovedhensyn, der har været afgørende for rådene,  

 således at det ikke efterfølgende vil være  

 nødvendigt for Udlændingestyrelsen at stille supplerende  

 spørgsmål om baggrunden for den afgivne indstilling.
VII.
Ankeadgang Arbejdsmarkedsrådene træffer ikke  

 afgørelser, men afgiver alene udtalelser, der er vejledende for  

 Udlændingestyrelsens afgørelse af sager om meddelelse af  

 arbejdstilladelse.
Det er derfor kun styrelsens afgørelse, der kan  

 påklages til Indenrigsministeriet efter de gældende regler.
VIII.
Ikrafttræden Dette cirkulære træder i kraft dags dato.
Arbejdsmarkedsstyrelsen, den 17. marts  

 1998 Morten Fenger /Susanne Stantorp 1)   Bekendtgørelse af  

 udlændingeloven, jf. lovbekendtgørelse nr. 650 af 13. august  

 1997 er i sin helhed offentliggjort i Retsinformation.
 2)   

  Udlændingebekendtgørelsen, jf. bekendtgørelse nr. 19 af  

 18. januar 1984, og bekendtgørelse nr. 683 af 12. juli 1996 om  

 ændring af udlændingebekendtgørelsen er begge  

 offentliggjort i deres helhed i Retsinformation.
 3)   Bilaget er udeladt her, men  

 ansøgningsskemaet kan rekvireres hos De regionale  

 arbejdsmarkedsråds Sekretariater (Rådssekretariaterne).
