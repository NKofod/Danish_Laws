Landsskatteretskendelse Afskrivning på indretning af lejede lokaler - franchisetager/ejer af lokalerne Reference:
SL § 6a A klagede for indkomståret 1996 over, at  

 skatteadministrationen alene havde godkendt afskrivning på indretning  

 af lejede lokaler med 12.429 kr. mod selvangivet 83.140 kr.
 Skatteadministrationen havde som begrundelse  

 anført:
"Det er skatteadministrationens opfattelse, at der  

 foreligger en sådan nær økonomisk forbindelse mellem lejer  

 og udlejer af lokalerne i X, at der ikke er reel opsigelsesrisiko.
Når  

 der foreligger en sådan forbindelse kan indretningsudgifter afskrives  

 med hjemmel i statsskattelovens § 6 a, men afskrivningerne skal opfylde  

 afskrivningslovens betingelser, jf.
Ligningsvejledningen 1996 afsnit E.C.6.1.  

 Da der er tale om kontorbygninger, kan disse ikke afskrives, jf.  

 afskrivningslovens § 18, stk. 3.
 Den del af de afholdte indretningsudgifter, der  

 vedrører den del af lokalerne i X, som ejes af B, kan godkendes  

 afskrevet i henhold til statsskattelovens § 6, stk. 1, litra a, (61/264 x  

 496.247 kr. x 20%)x 2/12 = 3.822 kr.
De afholdte indretningsudgifter i Y kan godkendes  

 afskrevet i henhold til statsskattelovens § 6, stk. 1, litra a med (20% af  

 129.104 kr.) x 4/12 = 8.607 kr." Klageren havde opgjort afskrivningsgrundlaget  

 således:
X 1995 93.097 kr.
Y 1996 129.104 kr.
X 1996 516.100 kr.
I alt 738.301 kr.
 Den foretagne afskrivning svarede til en  

 afskrivningsprocent på 11,26.
 De afholdte udgifter i 1995 bestod af en saldo på  

 61.359,22 kr. og 31.737,34 kr., der var fremkommet ved indfrielse af en  

 leasingkontrakt med C, som tidligere afholdt samtlige indretningsudgifter.  

 Der var ikke foretaget skattemæssige afskrivninger i 1995.
 Det var efterfølgende oplyst, at beløbet for  

 X 1996 skulle ændres til 496.247 kr.
 Det fremgik af sagens oplysninger, at klageren som  

 enkeltmandsfirma drev ejendomsmæglerfirmaer i X og Y.
Forretningerne blev drevet på grundlag af en  

 franchiseaftale, hvor franchisegiver var D, til hvem klageren betalte for  

 anvendelse af firmanavnet for at drive virksomheden.
Derudover betaltes i  

 henhold til aftalen et fast månedligt beløb til D som vederlag  

 for lokalefaciliteter, som D stillede til rådighed for klageren i Y og  

 X.
 Forretningen i Y blev drevet fra lokaler, der var ejet af  

 en bank, der udlejede dem til D, som havde stillet dem til rådighed for  

 franchisetagere.
 Den godkendte afskrivning af lokalerne i Y, der blev  

 udført fra 1/1 til 1/9 1996 var ikke påklaget til  

 Landsskatteretten.
 Klageren havde drevet virksomheden i X siden den 1.  

 september 1994 - i henhold til franchiseaftalen fra lokaler -  som D havde  

 lejet af et forsikringsselskab fra den 1. juli 1994. Dette lejemål  

 kunne af hver af parterne opsiges med 6 måneders varsel, idet det dog  

 tidligst kunne opsiges fra udlejers side til fraflytning den 1. juli  

 1999.
Lejer (D) havde i henhold til § 17 ret til afståelse  

 af det lejede til en af udlejer godkendt ny lejer, idet en sådan  

 godkendelse af en ny lejer alene ville blive nægtet af grunde, som  

 sædvanligvis kom i betragtning for en udlejer ved foretagelse af  

 udlejning, hvorved navnlig vedkommendes økonomiske og personlige  

 kvalifikationer kom i betragtning.
Endvidere var der ret til at fremleje til  

 en af udlejer på forhånd skriftligt godkendt fremlejetager, idet  

 en sådan godkendelse alene ville blive nægtet af grunde, som  

 sædvanligvis kom i betragtning for en udlejer ved foretagelse af  

 udlejning, hvorved navnlig vedkommendes økonomiske og personlige  

 kvalifikationer samt fremlejetagers branche kom i betragtning.
Brugsretten til de pågældende lokaler var af D  

 overdraget til klageren i forbindelse med indgåelse af  

 franchiseaftalen.
D kunne dog ifølge aftalen beslutte, at virksomheden  

 fremover skulle udøves fra andre lokaler i basisområdet.
 Franchiseaftalen kunne fra begge parters side opsiges med  

 6 måneders varsel, idet der dog var uopsigelighed i 2 år fra  

 aftalens indgåelse (1/9 1994). Ved ophør af aftalen kunne  

 franchisegiver frit disponere over lokalerne m.v. og efter eget skøn  

 overlade disse til en ny franchisetager.
 Ved allonge til franchiseaftalen - udfærdiget i 1994  

 - skulle E tiltræde som medfranchisetager på nærmere  

 aftalte vilkår, betinget af, at han opnåede registrering i  

 ejendomsmæglerregistret inden den 1. januar 1998.
 Ifølge aftalen hæftede E solidarisk -  

 også før den formelle indtræden - over for D for enhver  

 forpligtigelse efter franchiseaftalen, og han var endvidere bundet af  

 aftalens konkurrenceklausul.
 Klageren og E, der var ansat i virksomheden, havde pr. 1.  

 december 1995 i lige sameje købt en ejerlejlighed og var  

 indtrådt som udlejer i lejeforholdet til D.
I/S F, der var ejet af klageren og E med 50 % til hver,  

 havde pr. 1. maj 1996 indgået lejekontrakt med B vedr. lokaler i  

 ejerlejlighed.
Det tidligere pizzaria var ombygget i perioden 1. januar til  

 1. oktober 1996 og inddraget i virksomheden.
Lejemålet var uopsigeligt  

 fra udlejers side.
De i 1996 afholdte ombygningsudgifter vedrørte for  

 størstedelens vedkommende dette arbejde.
 De nyindrettede lokaler var efter det oplyste i 1996  

 fremlejet til D.
 Ved tillæg til lejekontrakten var lejemålet  

 for B's del af lokalerne i januar 1998 overdraget til D.
 Den af skatteadministrationen i 1996 godkendte afskrivning  

 forholdsmæssigt på den del (61/264) af lokalerne, som var ejet af  

 B, var ikke påklaget til Landsskatteretten.
 Skatteadministrationen havde som begrundelse for  

 nægtelse af afskrivning på den resterende del af lokalerne bl.a.  

 anført:
 "Skatteadministrationen fastholder, at der er nær  

 økonomisk forbindelse mellem lejer og udlejer, idet udlejer af et  

 selskab ved E og klager, og den reelle lejer er klagerens virksomhed, og at  

 der dermed ikke foreligger en reel opsigelsesrisiko.
 Det er skatteadministrationens opfattelse, at det er  

 lejekontrakten, der er gældende vedrørende leje/udlejning af  

 lokalerne i X, hvorimod franchiseaftalen regulerer det koncept A skal drive  

 sin virksomhed på.
Det er korrekt, at de domme der tidligere er henvist til,  

 ikke vedrører et sådant trepartsforhold som  

 nærværende sag, men det er dog skatteadministrationens  

 opfattelse, at disse afgørelser godt kan ligge til grund ved  

 vurderingen af denne sag, idet udlejer er et selskab ved E og klager.
Det er  

 således den samme personkreds, der afholder udgiften og også  

 afskriver lokalerne efter reglerne for indretning på lejede,  

 statsskattelovens § 6 a, stk. 1, litra a.
I henhold til den modtagne lejekontrakt mellem selskabet  

 v/A og E og D ses der at være en opsigelsesfrist på 6  

 måneder for hver af parterne.
Endvidere fremgår det af  

 lejekontrakten, at lejer, D, kan afstå/fremleje det lejede, men kun med  

 udlejers godkendelse af den nye lejer.
Det ses således ikke af lejekontrakten, at D skulle  

 have en ekstraordinær ret til at disponere over lokalerne i X.
D kan  

 opsiges som enhver anden lejer af et lejemål.
 Det er ikke skatteadministrationens opfattelse, at der er  

 tale om et erhvervsbeskyttet lejemål, idet lejemålet mellem D og  

 virksomheden i X kun har eksisteret siden den 1. juli 1994 samt at nye/gamle  

 kunder vil henvende sig i en anden D-forretning i området,  

 såfremt virksomheden i X lukkede.
 Såfremt virksomheden v/A opsiges af D  

 medfører det i realiteten, at A ikke længere kan drive en  

 D-forretning fra lokalerne, men det hindrer ikke A og E i at opsige D med  

 samme varsel og udleje lokalerne til andre erhvervsmæssige  

 formål.
 Såfremt A og E opsiger D og dermed overtager  

 lokalerne, ville den investering, der er foretaget for at indrette lokalerne  

 til at være en D-forretning, efter Skatteadministrationens opfattelse  

 ikke være værdiløs, idet muligheden for at udleje  

 lokalerne til andet formål med den indretning de har nu forefindes, da  

 der ikke er tale om en speciel indretning, der ikke kan anvendes til andre  

 formål.
Afskrivningerne skal derfor foretages efter  

 afskrivningenslovens regler og procenter.
Da lokalerne som tidligere  

 anført er omfattet af afskrivningslovens § 18, stk.3, kan der ikke  

 afskrives på indretningsudgiften." Klagerens advokat havde over for Landsskatteretten nedlagt  

 påstand om godkendelse af afskrivning på indretning af den  

 resterende del af lokalerne under henvisning til, at der ikke forelå  

 interessefællesskab mellem udlejer og lejer af lokalerne, samt at der  

 bestod en reel opsigelsesrisiko.
Der var herved henvist til, at der var tale om to helt  

 forskellige lejeaftaler, dels mellem franchisegiver og klageren  

 vedrørende forretningen, dels mellem klageren og E som udlejere og D  

 som lejer.
Der var således her tale om et trepartsforhold, hvilket ikke  

 var tilfældet i den eksisterende praksis på området For så vidt angik franchiseaftalen var det  

 nærmere anført:
"A kan i dette forhold opsiges i henhold til  

 franchiseaftalen.
Da lejen af lokalerne endvidere er omfattet af  

 franchiseaftalen finder lejelovgivningen ikke anvendelse i  

 nærværende tilfælde.
Dette skyldes, at i sammensatte  

 aftaler, hvori der udover brugen af lokaliteter også indgår  

 aftaler af markedsføringsmæssig karakter, f.eks. aftale om  

 vareleverancer, eneforhandlingsret og -pligt, varemærker og  

 fælles markedsføring i øvrigt, løbende betaling af  

 goodwill etc. vil de sidstnævnte momenter sædvanligvis dominere i  

 forhold til brugen af lokaliteterne.
 Sådanne retsforhold, hvor brugen af lokaliteterne  

 ikke er det centrale, falder i deres helhed uden for lejelovgivningen.  

 Franchising er således et af disse områder, som anses at falde  

 udenfor lejelovgivningen, jf. bl. "Dansk Privatret", 9. udg, side 533.
På baggrund af ovennævnte er det således  

 vores opfattelse, at der ikke kan rejses tvivl om, at der består en  

 reel opsigelsesrisiko for A i forholdet mellem hende og D." ....
 "For så vidt angår lejeaftalen mellem A og E  

 og D er der tale om en almindelig lejeaftale, som er omfattet af  

 lejelovgivningen.
Vedrørende denne lejeaftale, er der som nævnt  

 aftalt 6 måneders opsigelse.
Dette ændrer dog ikke på, at  

 lejeloven finder anvendelse, herunder de begrænsninger der gælder  

 for udlejers adgang til at opsige lejemålet.
Der kan i den forbindelse  

 henvises til Preben Bang Henriksen og Steven Murholm "Erhvervslejeretten",  

 side 239, hvor følgende anføres:
"Lejemål indgået på  

 opsigelsesvilkår er lejemål, som løber videre, indtil en  

 af paterne opsiger lejemålet.
Lejeren kan - medmindre andet er aftalt -  

 frit opsige lejemålet med det aftalte eller lovmæssige varsel.  

 For udlejer gælder derimod en række begrænsninger i  

 adgangen til at opsige lejemålet.
Begrænsningerne kan  

 følge dels af lejeloven, dels af bestemmelser i kontrakten om  

 uopsigelighed, hvorefter der typisk for udlejerside ikke kan opsiges i en  

 årrække.
Det er en udbredt misforståelse, at hvis ikke en  

 lejekontrakt indeholder en bestemmelse om en vis uopsigelighedsperiode,  

 så kan udlejer frit opsige lejeaftalen.
Lejelovens altovervejende  

 hovedregel er, at lejeren er uopsigelig med mindre betingelserne i §§ 82  

 eller 83 er til stede." Såfremt D ikke gør sig skyldig i  

 misligholdelse, der berettiger A og E til at opsige lejeaftalen, vil  

 lejemålet alene kunne opsiges med følgende to begrundelser:
 1.
 Såfremt A og E selv ønsker at benytte det  

 lejede og vel at mærke ikke påtænker at drive erhverv i  

 samme branche som D.
 2.
 Såfremt A og E dokumenterer, at nedrivning eller  

 ombygning af ejendommen medfører, at det lejede må fraflyttes.  

 Opsigelse kan dog ikke ske, når A og E efter ombygningen selv  

 ønsker at benytte det lejede.
Ifølge lejelovens § 88 gælder endvidere den  

 supplerende regel og yderligere opsigelsesbeskyttelse, at en lejer, der  

 driver en erhvervsvirksomhed hvis stedlige forbliven i ejendommen er af  

 væsentlig betydning og værdi for virksomheden, alene kan opsiges  

 efter lejelovens § 83, såfremt opsigelsen er rimelig ud fra en  

 vurdering af begge parters forhold.
Hvorvidt der er tale om et  

 erhvervsbeskyttet lejemål afhænger af en konkret vurdering, hvor  

 der som nævnt skal tages stilling til, at den stedlige forbliven i  

 ejendommen er af væsentlig betydning og værdi for  

 virksomheden.
Af momenter der taler for erhvervsbeskyttelse kan  

 nævnes lejemålets alder, lokal tilknytning, fast  

 kundesøgning og anonyme kunder i modsætning til kunder med faste  

 og kendte adresser.
Det er således vores opfattelse, at lejemålet  

 er erhvervsbeskyttet, således at D alene i særlige tilfælde  

 kan opsiges af E og A.
For så vidt angår D's adgang til at  

 afstå/fremleje lokalerne er det korrekt, at den nye lejer skal  

 godkendes af A og E.
Disse kan dog ikke nægte godkendelse,  

 såfremt der ikke er noget at udsætte på den nye lejer  

 vedrørende dennes økonomiske og personlige kvalifikationer.
A  

 og E har således ikke en absolut mulighed for at nægte  

 godkendelse af en ny lejer.
A og E's mulighed for at nægte godkendelse  

 af en ny lejer må derimod anses for at være særdeles  

 beskeden.
På baggrund af ovenstående kan det  

 således konstateres, at der gælder vidt forskellige  

 opsigelsesbetingelser mellem henholdsvis lejeaftalen og franchiseaftalen.
Som  

 følge heraf er det vores opfattelse, at skatteforvaltningen ikke har  

 ret i deres synspunkt om, at udlejer og lejer reelt kan anses for at  

 være en og samme person i relation til eventuel opsigelse.
Virksomheden ved A som kan opsiges i franchiseaftalen har  

 således en betydelig større risiko for at blive opsagt end D,  

 som alene kan opsiges i henhold til lejeloven.
Det skal i den forbindelse  

 endvidere bemærkes, at D først kan opsiges af A og E den 1. juli  

 1999, da lejeaftalen er uopsigelig for udlejer indtil dette tidspunkt.
Det skal endvidere bemærkes, at såfremt  

 virksomheden v/A opsiges af D medfører dette i realiteten, at E ikke  

 længere kan drive en D-forretning fra lokalerne.
Selv om A og E  

 også kunne opsige D og hermed selv overtage lokalerne, ville den  

 investering, der var foretaget for at indrette lokalerne til at være en  

 D-forretning reelt være værdiløs." Landsskatteretten bemærkede indledningsvis, at det  

 under hensyn til opsigelsesbestemmelserne i franchiseaftalen - når  

 bortsås fra misligholdelse - måtte lægges til grund, at D  

 efter de to års uopsigelighed, der udløb den 1. september 1996,  

 kunne opsige franchiseaftalen med lovlig varsel og herefter overdrage  

 brugsretten til lejemålet til en ny franchisetager.
 Endvidere måtte det lægges til grund, at D i  

 henhold til lejeaftalen - når bortsås fra misligholdelse -  

 tidligst kan opsiges af klageren og E fra lejemålet til fraflytning 1/7  

 1999, og under hensyntagen til de i øvrigt for erhvervslokaler  

 gældende regler.
 Det blev derfor lagt til grund, at der for klageren som  

 franchisetager og E som medfranchisetager kunne være en reel risiko for  

 opsigelse af franchiseaftalen og dermed brugsretten til lejemålet, uden  

 at klageren og E som ejere af ejerlejligheden samtidig kunne opsige D.
 Da der imidlertid var identitet mellem de ansvarlige  

 franchisetagere (klageren ved aftalen, E ved allongen til aftalen) og  

 udlejerne  af ejerlejligheden, fandt Landsskatteretten ikke grundlag for at  

 antage, at den af franchisetagerne foretagne investering gik tabt ved  

 opsigelsen af franchiseaftalen, hvorfor udgifterne til indretning af  

 lokalerne ikke var afskrivningsberettigede i henhold til statsskattelovens §  

 a, idet bemærkedes, at der var godkendt fradrag for den del af  

 udgifterne, der forholdsmæssigt kunne henføres til den af B  

 udlejede del af lokalerne.
 Da anvendelsen af lokalerne endvidere ikke berettigede til  

 afskrivning efter den dagældende afskrivningslovs § 18, fandt  

 Landsskatteretten ikke grundlag for at tilsidesætte  

 skatteadministrationens afgørelse, hvorefter der ikke kunne godkendes  

 afskrivning på indretningen af de omhandlede lokaler.
 Den påklagede ansættelse blev  

 stadfæstet.
