 § 1.  Udstillingsbygningen ved Charlottenborg er  

 opført i henhold til lov nr. 105 af 24. juli 1880 om opførelse af en  

 udstillingsbygning ved Charlottenborg Slot.
 § 2.  Bygningens formål er at tjene som  

 udstillingssted for dansk, nordisk og fremmed kunst inden for alle  

 kunstarter.
 Stk. 2.  Bygningen kan endvidere anvendes til andre  

 kunstneriske formål til gavn for kunstnere.
 Stk. 3.  En nærmere angivet del af bygningen anvendes  

 til Kunstakademiets bibliotek.
 Stk. 4.  I bygningen vil så vidt muligt hvert år og i  

 marts måned ved Charlottenborgudstillingens foranstaltning være at afholde en  

 åben, censureret udstilling »Charlottenborg Forårsudstilling« i  

 henhold til særlige bestemmelser herom, der skal godkendes af ministeriet.
 § 3.  Bygningen administreres af en bestyrelse  

 bestående af:
 1 medlem udpeget af ministeriet for kulturelle anliggender, der er  

 bestyrelsens formand.
 4 medlemmer udpeget af Akademirådet, heraf en billedhugger, en maler, en  

 arkitekt og en grafiker.
 4 medlemmer udpeget af de udstillingsgrupper, der af Akademirådet  

 indstilles til at modtage tilskud fra ministeriet.
 1 medlem udpeget af Charlottenborgudstillingen.
 1 medlem udpeget af Foreningen af danske Kunstkritikere.
 1 medlem udpeget af Foreningen Dansk Kunsthåndværk og Industriel Design.
 1 medlem udpeget af Foreningen af kunstmuseer i Provinsen og Foreningen af  

 kunstmuseer i Københavnsområdet i forening.
Stk. 2.  Medlemmerne beskikkes af ministeriet for  

 kulturelle anliggender.
Bestyrelsen vælges for 3 år.
Genvalg kan finde sted.
§ 4.  Bestyrelsen nedsætter blandt sine medlemmer et  

 forretningsudvalg på 4 medlemmer.
Bestyrelsens formand er født medlem af og  

 formand for forretningsudvalget.
 Stk. 2.  Bestyrelsen fastsætter sin og  

 forretningsudvalgets forretningsorden, der forelægges ministeriet til  

 godkendelse.
 § 5.  Den daglige administration varetages af et  

 seketariat.
 § 6.  Udgifterne ved ejendommens drift afholdes af  

 statskassen.
 § 7.  For brugen af udstillingslokaler i ejendommen  

 erlægges en af bestyrelsen med ministeriets godkendelse fastsat leje.
§ 8.  Anordningen træder i kraft 1. november 1974.  

 Samtidig ophæves anordning nr. 285 af 17. juli 1968 om  

 Charlottenborgudstillingen Givet på Fredensborg slot, den 18.  

 oktober 1974.
 Under Vor Kongelige Hånd og Segl.
 Margrete R.
 /Nathalie Lind.
