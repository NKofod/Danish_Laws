 I SD-cirkulære 1981-5, pkt. 7.2., er det anført, at kommunerne ikke skal  

 indberette tvangsauktion over fast ejendom, hvor der efter en af kommunen  

 foretaget skematisk beregning må formodes ikke at fremkomme nogen friværdi.  

 Eksempel på en skematisk beregning er vist i bilag 1 til nævnte SD-cirkulære.
 Der er ikke i dette eksempel taget hensyn til mulighederne for hjemtagelse  

 af ejerskiftelån i forbindelse med videresalget af en ejendom, der er  

 overtaget på tvangsauktion.
 I de beregninger, som statsskattedirektoratet foretager over ejendommens  

 friværdi indgår for tiden nedenstående lånegrænser for hjemtagelse af  

 ejerskiftelån, idet ejendommens kontantværdi anvendes som beregningsgrundlag:
Parcel- og rækkehuse o.lign. samt ejerlejligheder 80% Udlejningsejendomme og andelsboligforeninger til helårsbeboelse 80% Fritidshuse 60% Ubebyggede grunde afhængig af grundens karakter og anvendelsesmuligheder 40% Industri- og håndværksejendomme m.v. 60% Landbrugs- og skovbrugsejendomme samt ejendomme til gartneri og frugtplantage 70% Kontor-, forretnings- og hotelejendomme m.v. 60% Eksempel:
 Ejerskiftelånet hjemtages som kontantlån.
 Kursen på sælgerpantebrevet beregnes efter reglerne i det til enhver tid  

 gældende SD-cirkulære om "Kursudvikling på private pantebreve".
 Øvrige omkostninger anslås til 15% af handelsværdien.
 Det bemærkes, at den skematiske beregning kun omfatter hæftelser, der i  

 salgsopstillingen er placeret foran statsskattedirektoratets bedst placerede  

 sikkerhed.
 Såfremt kommunens skematiske beregning herefter udviser overskud, skal  

 sagen indberettes til statsskattedirektoratet.
