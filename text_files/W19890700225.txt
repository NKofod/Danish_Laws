Del af partiet anses for uegnet til at kunne anvendes som foderfisk,  

 medens resten, under visse nærmere betingelser, kunne afsættes til industriel  

 anvendelse Fredag, den 13. januar 1989, kl. 11.15 afholdtes i Fiskeriministeriets  

 Industritilsyn møde i Fiskeriministeriets Ankenævn til behandling af en af  

 advokat Poul H.
Lauritsen på vegne af Tamaco A/S den 16. december 1988  

 fremsat begæring om anke af en af Fiskeriministeriets Industritilsyn den 7.  

 december 1988 truffen afgørelse vedr. 5 partier af frosne, imiterede  

 krabbeprodukter.
 Det fremgår bl.a. af Industritilsynets afgørelse, der er vedl. som bilag  

 1, at partierne 1 - 3 på grund af mangelfuld behandling må anses for at være  

 af dårlig beskaffenhed, og at manglerne ikke kan afhjælpes, hvorfor varerne  

 kun må anvendes som foderfisk,jf. lov om kvalitetskontrol med fisk og  

 fiskevarer,jf. lovbekendtgørelse nr. 339 29. maj 1987, § 3, stk 2b, jf. stk.  

 4., at parti 4 kan afsættes til industriel anvendelse under forudsætning af,  

 at varerne forsynes med ny mærkning, hvoraf den oprindelige, sande pakkedato  

 fremgår, og at datoen for mindste holdbarhed angives ved måned og år, således  

 at der anføres den måned og det år, som ligger 30 måneder efter den  

 oprindelige, sande pakkemåned og at parti 5 kan afsættes til industriel  

 anvendelse under forudsætning af, at den oprindelige, sande pakkedato  

 anføres, at datoen for mindste holdbarhed angives ved måned og år således, at  

 der angives den måned og det år, som ligger 30 måneder efter den oprindelige,  

 sande pakkemåned, og at de varer, der ikke kan opfylde vilkårene ikke  

 tillades omsat i Danmark.
Advokat Poul H.
Lauritsen har på vegne af Tamaco A/S i ankeskrivelsen, der  

 vedl. som bilag 2, nedlagt påstand om:
 Principalt, at parti 1 og 2 frigives på samme vilkår, som parti 5.
 Subsidiært, at parti 1 og 2 frigives på samme vilkår, som parti 4.
 Advokaten har endvidere meddelt, at Tamaco A/S acquiescerer ved den trufne  

 afgørelse for så vidt angår parti 3.
Begrundelserne for den af Industritilsynet trufne afgørelse og advokat  

 Poul H.
Lauritsens anke på vegne af Tamaco A/S, fremgår af henholdsvis  

 afgørelsen (bilag 1) og anken (bilag 2), hvortil der henvises.
Under sagens behandling var Tamaco A/S repræsenteret ved direktør Poul  

 Sørensen og advokat Poul H.
Lauritsen, der begge fik lejlighed til udførligt  

 at redegøre for sagen.
Industritilsynet var repræsenteret ved kst. dir.
Lars Herborg.
 Til brug for ankenævnets behandling, forelå et antal udtagne prøver, som  

 godkendtes af Tamaco A/S som værende repræsentative for partierne 1 og 2.
 AFGØRELSE: Uanset at de for nævnet foreliggende prøver ikke findes at  

 give anledning til kritik, finder nævnet, sagens samlede omstændigheder taget  

 i betragtning, ikke anledning til at omgøre den af Fiskeriministeriets  

 Industritilsyn trufne afgørelse.
