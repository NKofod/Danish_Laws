Nr BSF 12 Forslag til folketingsbeslutning om ændring af reglerne for sømænds  

 kirkeskat Fremsat af Kofod-Svendsen (KRF) Lysholm Christensen (KRF) Glønborg (KRF)  

 Inger Stilling Pedersen (KRF) den 27. oktober 1992 Folketinget pålægger regeringen inden den 1. februar 1993 at fremsætte lovforslag, der indebærer, at sømænd om bord på skibe registreret i Dansk Internationalt Skibsregister pålignes kirkeskat efter de almindelige regler.
Bemærkninger til forslaget Almindelige bemærkninger Ved lov nr. 364 af 1. juli 1988 er indført skattefrihed for lønindtægt ved  

 tjeneste om bord på danske skibe, registreret i Dansk Internationalt  

 Skibsregister.
Skattefriheden, jf. ligningslovens § 33 C, er udformet efter  

 samme model som bestemmelsen om udlandsarbejde i ligningslovens § 33 A.  

 Reglen indebærer, at lønmodtagere ikke blot får fradrag for den i udlandet  

 betalte skat, men også får fradrag for den danske skat, selv om skatten til  

 udlandet er mindre, eller han slet ikke skal betale skat i udlandet.
 Begrundelsen for disse skattefrihedsbestemmelser er ønsket om at styrke  

 rederierhvervets konkurrenceevne gennem lønoverenskomster, der under hensyn  

 til de ændrede skatteregler er indgået på internationalt konkurrencedygtige  

 vilkår.
Baggrunden for oprettelse af Dansk Internationalt Skibsregister var ønsket  

 om at modvirke udflagning af danske skibe.
Det var hensigten, at Dansk  

 Internationalt Skibsregister skulle yde samme konkurrencemæssige vilkår som  

 andre internationale skibsregistre.
 Sømænd om bord på skibe registreret i Dansk Internationalt Skibsregister  

 betaler således hverken kommune-, stats- eller kirkeskat.
Da Dansk Internationalt Skibsregister blev indført, var det en  

 forudsætning, at kirkeskatten ikke ville blive berørt af ordningen.
Men  

 kirkeskatten blev omfattet.
Forslagsstillerne finder derfor, at den  

 nærværende ordning er for vidtgående.
Sømænd bør pålignes kirkeskat efter de  

 almindelige regler.
Det må fastholdes, at der er en principiel forskel på kommune- og  

 statsskat sammenholdt med kirkeskat.
Kirkeskatten må betragtes som et  

 medlemskontingent.
Det fremgår bl.a. ved, at pligten til at betale kirkeskat  

 bortfalder ved udmeldelse af folkekirken.
Konsekvensen heraf bør være, at  

 sømændene får mulighed for at yde deres bidrag til den danske folkekirke via  

 kirkeskatten.
Som ordningen er udformet, betaler sømænd om bord på skibe registreret i  

 Dansk Internationalt Skibsregister ikke kirkeskat.
Sømænd, der ikke er  

 medlemmer af Folkekirken, får udbetalt et beløb, der svarer til den  

 gennemsnitlige kirkeskat, når indkomståret er omme.
Konsekvensen af ordningen er, at sømænd, der ønsker at bidrage økonomisk  

 til folkekirken via kirkeskatten, er nødt til at melde sig ud af folkekirken,  

 hvorefter det modtagne beløb kan gives til f.eks. sømandskirkerne i fremmede  

 havne.
Ordningen er i høj grad paradoksal.
På den baggrund finder forslagsstillerne det rimeligt, at sømænd om bord  

 på skibe registreret i Dansk Internationalt Skibsregister pålignes kirkeskat  

 efter de almindelige regler, jf. § 18 i lov om folkekirkens økonomi  

 (lovbekendtgørelse nr. 470 af 27. juni 1989). Kirkeskat pålignes folkekirkens  

 medlemmer efter samme regler, hvorefter kommunal indkomstskat svares til  

 vedkommende kommune.
Opkrævning af kirkelige afgifter sker i henhold til  

 kildeskattelovens regler.
Regeringen skal fremsætte lovforslaget inden den 1. februar 1993 af hensyn  

 til de forestående overenskomstforhandlinger.
Lovforslagets  

 ikrafttrædelsestidspunkt skal være identisk med de ny overenskomsters  

 ikrafttræden.
