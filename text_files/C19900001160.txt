I.
Indledning Det fremgår af arbejdsløshedsforsikringslovens § 79, stk. 3, at krav på  

 refusion bortfalder, og udbetalte beløb skal tilbagebetales i det omfang,  

 arbejdsløshedskassen ikke efter anmodning forelægger dokumentation i  

 overensstemmelse med regler, der fastsættes af direktøren for  

 arbejdsløshedsforsikringen.
 Denne bestemmelse indebærer, at kravet på refusion bortfalder, og allerede  

 udbetalte beløb skal tilbagebetales af arbejdsløshedskassen, uden at det er  

 nødvendigt at påvise, at der er sket en fejludbetaling.
 Hvis den fornødne dokumentation kan fremskaffes efterfølgende, bortfalder  

 kravet på refusion ikke, og udbetalte beløb skal ikke tilbagebetales.
 I arbejdsløshedsforsikringslovens § 79, stk. 5, er det endvidere fastsat,  

 at direktøren for arbejdsløshedsforsikringen kan fastsætte regler om, hvilket  

 dokumentationsmateriale der kan kræves forelagt, og om, hvor længe materialet  

 skal opbevares.
 På denne baggrund skal direktoratet i det følgende nærmere redegøre for de  

 gældende regler om, hvilken dokumentation i form af blanketter, 3. mands-  

 eller medlemsattestation, der uden undtagelse  skal foreligge,  

før udbetaling af arbejdsløshedsdagpenge, feriedagpenge eller efterløn  

 kan ske og således efter anmodning skal kunne fremlægges for  

 tilsynsmyndigheden.
 Endvidere redegøres for, efter hvilke retningslinier  

 dokumentationsmaterialerne skal opbevares.
 Det understreges, at grundlaget for udbetalingerne skal være korrekt,  

 hvilket blandt andet vil sige, at de nedenfor nævnte blanketter m.v. skal  

 være korrekt udfyldt - såvel af medlemmet som af kassen.
 Hvis et mangelfuldt udfyldt blanketmateriale m.v. har medført, at der er  

 udbetalt arbejdsløshedsdagpenge/feriedagpenge/efterløn med urette, ifalder  

 kassen ansvar i henhold til arbejdsløshedsforsikringslovens § 86, stk. 4.
II.
Optagelse A.
Lønmodtagere Til brug for optagelsen skal lønmodtagere afgive oplysninger på begæring  

 om optagelse for lønmodtagere (blanket AR 50).
 Før optagelse kan ske, skal der for lønmodtagere foreligge  

 arbejdsgiverdokumentation for, at arbejdskravet til optagelse er opfyldt, jf.  

 arbejdsløshedsforsikringslovens §§ 41, stk. 1, nr. 3, litra a og b, 67, stk.  

 2, nr. 1 og 2, og § 7, stk. 2, i bekendtgørelse nr. 499 af 19. august 1988 om  

 optagelse i en statsanerkendt arbejdsløshedskasse for lønmodtagere (emnenr.  

 3.21).
 Dokumentationen kan være lønsedler eller anden form for  

 arbejdsgiverdokumentation.
 Dokumentation for fravær i 10-ugers perioden, jf. § 4 i ovennævnte  

 bekendtgørelse, sker ved hjælp af erklæring om fravær (blanket AR 296).
 Dokumentationen for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
 Hvis ansøgeren på optagelsesbegæringen har oplyst:
 - at arbejdet udføres i egen eller ægtefælles/samlevers  

 selvstændige virksomhed, skal ansøgeren udfylde bilag I til  

 ledighedserklæringen (blanket AR 252).
 - at ansøgeren, ægtefællen/samleveren, børn, søskende, forældre  

 eller svigerforældre er indehaver af mere end 5 procent af kapitalen i det  

 selskab, hvor ansøgeren er beskæftiget, skal ansøgeren udfylde bilag III til  

 ledighedserklæringen (blanket AR 260).
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.21).
B.
Nyuddannede og værnepligtige Nyuddannede og værnepligtige skal til brug for optagelsen afgive  

 oplysninger på begæring om optagelse for nyuddannede/værnepligtige (blanket  

 AR 51).
 Optagelse som nyuddannet og værnepligtig, jf.  

 arbejdsløshedsforsikringslovens § 41, stk. 1, nr. 3, litra c og f, kan ske  

alene på grundlag af ansøgerens oplysninger på blanket AR 51.
 I tvivlstilfælde skal der dog indhentes fornøden 3. mandsdokumentation om  

 uddannelsen/værnepligten.
C.
Tidligere medlemskab af en arbejdsløshedskasse I tilfælde, hvor ansøgeren på optagelsesbegæringen har svaret bekræftende  

 på spørgsmålet om, hvorvidt pågældende tidligere har været medlem af en  

 arbejdsløshedskasse, skal kassen hos den tidligere arbejdsløshedskasse  

 indhente skriftlig dokumentation om følgende:
 Der henvises herved til rundskrivelse af 14. januar 1988 (F-AK-nr. 3/88,  

 F-AF-nr. 3/88).
III.
Overflytning Ved overflytning mellem statsanerkendte arbejdsløshedskasser eller mellem  

 afdelinger af disse skal medlemmet og fraflytterkassen afgive oplysninger til  

 tilflytterkassen på overflytningsblanketten (blanket AR 53).
 Nærmere regler herom er fastsat i cirkulære af 9. februar 1984 vedrørende  

 fremgangsmåden i forbindelse med overflytning mellem statsanerkendte  

 arbejdsløshedskasser eller mellem afdelinger af disse (emnenr. 3.24).
IV.
Rykning og slettelse af medlemmer der undlader at betale kontingent Der skal foreligge dokumentation for, at reglerne i  

 arbejdsløshedsforsikringslovens § 78 og cirkulære af 19. september 1983 om  

 slettelse af medlemmer, der undlader at indbetale medlemsbidrag (emnenr.  

 3.22), er overholdt, jf.
F-rundskrivelse nr. 19/86 af 17. april 1986.
 Dokumentationen kan enten bestå af brevkopier af de afsendte  

 rykkerskrivelser og meddelelser om slettelse eller af EDB-udskrifter eller  

 lignende, der viser, hvilke medlemmer der på et givet tidspunkt har fået  

 tilsendt rykkerskrivelser og/eller meddelelser om slettelse.
V.
Udfyldelse af ledighedserklæring/beregning af dagpenge A.
Lønmodtagere Før der kan udbetales dagpenge, skal medlemmet udfylde en  

 ledighedserklæring for lønmodtagere (blanket AR 251).
 Der skal ved beregningen af medlemmets arbejdsfortjeneste endvidere  

 foreligge dokumentation for den hidtidige indkomst, enten ved som hovedregel  

 fremlæggelse af lønsedler eller - hvis arbejdsløshedskassen skønner, at  

 lønsedlerne ikke er et tilstrækkeligt grundlag - ved indhentelse af en  

 arbejdsgivererklæring (blanket AR 274), jf. bekendtgørelse nr. 612 af 18.  

 december 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986 (emnenr. 3.312).
 Hvis arbejdsgiverdokumentationen ikke kan fremskaffes, jf. § 7 i nævnte  

 bekendtgørelse med tilhørende vejledning, kan arbejdsfortjenesten  

 dokumenteres ved hjælp af tro og love oplysninger.
 Arbejdserklæringen (blanket AR 261) kan anvendes hertil.
 Dokumentation for fravær i beregningsperioden, jf. § 13, stk. 2, og § 16,  

 stk. 1, i bekendtgørelse nr. 685 af 8. oktober 1986 vedrørende fremgangsmåden  

 ved beregning af arbejdsfortjenesten for lønmodtagere (emnenr. 3.312), sker  

 ved hjælp af erklæring om fravær (blanket AR 296).
 Dokumentation for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.312).
 Hvis medlemmet på ledighedserklæringen har oplyst:
 - at medlemmet eller dennes ægtefælle/samlever ejer eller driver  

 landbrug m.v., skal medlemmet udfylde bilag IV til ledighedserklæring  

 (blanket AR 294).
 - at medlemmet eller dennes ægtefælle/samlever ejer eller driver  

 anden form for selvstændig virksomhed, eller hvis medlemmet er  

 selvbygger/medbygger, skal medlemmet udfylde bilag I til ledighedserklæring  

 (blanket AR 252).
 - at medlemmet eller medlemmets nærmeste familie er indehaver af  

 anparter - eller af aktier, der udgør mere end 5 procent af kapitalen - i det  

 selskab, hvori medlemmet eller dennes ægtefælle/samlever er eller har været  

 beskæftiget, skal medlemmet udfylde bilag III til ledighedserklæring (blanket  

 AR 260).
 - at medlemmet har bierhverv eller modtager egenpension eller  

 lignende, skal medlemmet udfylde bilag II til ledighedserklæring (blanket AR  

 253).
B.
Selvstændige erhvervsdrivende Før et medlem, der har drevet selvstændig virksomhed som  

 hovedbeskæftigelse, kan modtage dagpenge efter endeligt ophør som  

 selvstændig, skal medlemmet udfylde en ledighedserklæring for selvstændige  

 erhvervsdrivende (blanket AR 256).
Der kan udbetales dagpenge til en selvstændig erhvervsdrivende, når det  

 personlige arbejde i virksomheden er ophørt mere end midlertidigt, og når der  

 foreligger fyldestgørende dokumentation herfor.
Nærmere regler herom er  

 fastsat i bekendtgørelse nr. 418 af 14. juni 1989 om ophør med udøvelse af  

 selvstændig virksomhed som hovedbeskæftigelse med tilhørende vejledning  

 (emnenr. 3.31137).
 I visse tilfælde kan der udbetales dagpenge til selvstændige  

 erhvervsdrivende, der midlertidigt er afskåret fra fortsat  

 virksomhedsudøvelse.
 Til brug for arbejdsløshedskassen skal medlemmet udfylde en erklæring ved  

 ledighed ved midlertidigt ophør som selvstændig (blanket AR 256).
 Det er endvidere en betingelse, at der foreligger dokumentation for:
 Nærmere regler herom er fastsat i bekendtgørelse nr. 689 af 7. november  

 1989 om udbetaling af dagpenge til selvstændige erhvervsdrivende, der  

 midlertidigt er afskåret fra fortsat virksomhedsudøvelse med tilhørende  

 vejledning (emnenr. 3.31137).
1. Udbetaling af dagpenge efter mindstesatsen Et medlem, der tidligere har drevet selvstændig virksomhed i mindst 3 hele  

 regnskabsår, og som i samme tidsrum har været medlem af en  

 arbejdsløshedskasse for selvstændige erhvervsdrivende, kan vælge at få  

 udbetalt dagpenge med et fast beløb, der udgør 2/3 af højeste dagpenge efter  

 arbejdsløshedsforsikringslovens § 47, jf. § 4, stk. 3, i bekendtgørelse nr.  

 421 af 16. juni 1989 om fremgangsmåden ved beregning af arbejdsfortjenesten  

 for selvstændige erhvervsdrivende med tilhørende vejledning af 27. juni 1989  

 (emnenr. 3.312).
 Det er en betingelse for, at der kan udbetales dagpenge efter  

 mindstesatsen, at medlemmet dokumenterer, at der i de seneste 3 hele  

 regnskabsår har været udøvet selvstændig erhvervsvirksomhed i væsentligt  

 omfang, jf. § 4, stk. 4, i nævnte bekendtgørelse.
Dokumentationen kan bestå af toldoplysninger, der viser momsbevægelserne i  

 de 3 regnskabsår, eller - for ikke momspligtige virksomheder - kasserapporter  

 eller lignende, der viser virksomhedens omsætningstal.
Der henvises iøvrigt  

 til vejledningen af 27. juni 1989 til nævnte bekendtgørelse.
2. Individuel dagpengesats Hvis medlemmet inden 6 måneder efter ledighedens indtræden dokumenterer,  

 at dagpengesatsen beregnet efter reglerne i bekendtgørelsens § 4, stk. 1,  

 udgør et højere beløb end mindstesatsen, er medlemmet berettiget til dette  

 højere beløb, jf. § 4, stk. 3, 2. pkt., i bekendtgørelse nr. 421 af 16. juni  

 1989 om fremgangsmåden ved beregning af arbejdsfortjenesten for selvstændige  

 erhvervsdrivende med tilhørende vejledning af 27. juni 1989 (emnenr. 3.312).
Dokumentationen sker i form af et opgørelsesskema (blanket AR 255), der  

 skal attesteres af en statsautoriseret eller registreret revisor, jf. § 6,  

 stk. 4 og 5, i nævnte bekendtgørelse.
Arbejdsløshedskassen kan dog konkret  

 fravige denne betingelse, jf. § 6, stk. 5, 2. pkt.
 Ved afgivelse af ledighedserklæring for selvstændige erhvervsdrivende  

 anvendes som ved ledighedserklæring for lønmodtagere bilag I, II, III og IV  

 til ledighedserklæringen.
C.
Nyuddannede/værnepligtige For medlemmer, der er optaget i en arbejdsløshedskasse efter afsluttet  

 uddannelse og under aftjening af værnepligt, anvendes ledighedserklæring for  

 nyuddannede/værnepligtige (blanket AR 265).
 Hvis medlemmet efter uddannelsens eller værnepligtens afslutning har haft  

 13 ugers uafbrudt arbejde, skal medlemmet dog udfylde en ledighedserklæring  

 for lønmodtagere (blanket AR 251), se ovenfor under afsnit V, A.
 Bilag I, II, III og IV til ledighedserklæringen anvendes også i dette  

 tilfælde.
VI.
Arbejdskravet, jf. arbejdsløsheds- forsikringslovens §§ 55 og 72 A.
Dokumentation for arbejde Før dagpenge kan udbetales, skal kassen sikre sig, at medlemmet opfylder  

 arbejdsbetingelserne i arbejdsløshedsforsikringslovens §§ 55 og 72 og § 3,  

 stk. 1, i bekendtgørelse nr. 260 af 28. april 1988 om retten til  

 arbejdsløshedsdagpenge for medlemmer, som under ledighed har bibeskæftigelse  

 ved selvstændig virksomhed (emnenr. 3.3112).
 Som arbejdsgiverdokumentation herfor skal der foreligge  

lønsedler, der angiver antallet af medlemmets arbejdstimer og deres  

 placering.
 Hvis lønsedlerne ikke indeholder de nødvendige oplysninger, skal kassen  

 indhente nævnte dokumentation for medlemmets beskæftigelse hos medlemmets  

 tidligere arbejdsgiver(e) ved hjælp af Oplysninger fra Arbejdsgivere II  

 (blanket AR 263).
 Nærmere regler herom er fastsat i bekendtgørelse nr. 612 af 18. december  

 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986 (emnenr. 3.3112).
Hvis arbejdsgiverdokumentationen ikke kan fremskaffes, jf. § 7 i nævnte  

 bekendtgørelse med tilhørende vejledning, kan arbejdskravet dokumenteres ved  

 hjælp af tro og love oplysninger.
Dette sker ved hjælp af arbejdserklæringen  

 (blanket AR 261).
B.
Dokumentation for »døde« perioder Dokumentation for »døde« perioder, jf. § 3 i bekendtgørelse nr.  

 633 af 17. september 1987 om ændring af bekendtgørelse om beregning af  

 arbejdskravet (emnenr. 3.3112), sker ved hjælp af erklæring om fravær  

 (blanket AR 296).
 Dokumentation for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
Frihedsberøvelse i udlandet og uddannelse i udlandet, jf. § 3, stk. 1,  

 litra b og i i nævnte bekendtgørelse, skal dog dokumenteres ved hjælp af en  

 attestation fra det pågældende lands (fængsels) myndigheder eller en  

 attestation fra det pågældende uddannelsessted.
Nærmere retningslinier herom  

 er fastsat i vejledning af 18. december 1987 til nævnte bekendtgørelse  

 (emnenr. 3.3112).
C.
Lønarbejdende musikere og artister For lønarbejdende musikere og artister er der fastsat særlige regler i  

 direktoratets cirkulære af 19. marts 1986 om arbejdsgiverdokumentation i  

 forbindelse med optagelse og udbetaling af dagpenge/efterløn til  

 lønarbejdende musikere og artister (emnenr. 3.3112).
D.
Dokumentation for ophør med drift af selvstændig virksomhed som  

 bibeskæftigelse 1. Almindelige regler Et medlem, der har drevet selvstændig erhvervsvirksomhed som bierhverv,  

 kan ophøre med at være omfattet af det skærpede arbejdskrav, når medlemmet på  

 tro og love har afgivet en skriftlig og begrundet erklæring om at være ophørt  

 med udøvelsen af selvstændig virksomhed, jf. § 6, stk. 1 og 2, i  

 bekendtgørelse nr. 260 af 28. april 1988 om retten til arbejdsløshedsdagpenge  

 for medlemmer, som under ledighed har bibeskæftigelse ved selvstændig  

 virksomhed med tilhørende vejledning af 10. maj 1988 (emnenr. 3.3112).
2. Særligt om fritagelse for det skærpede arbejdskrav  

 for jordbrugere ved delvis bortforpagtning Der kan ske fritagelse for det skærpede arbejdskrav for jordbrugere ved  

 dokumenteret bortforpagtning i et sådant omfang, at grundværdien af den  

 resterende del af ejendommen ikke overstiger den fastsatte beløbsgrænse, jf.  

 § 4, stk. 2, i bekendtgørelse nr. 260 af 28. april 1988 om retten til  

 arbejdsløshedsdagpenge for medlemmer, der under ledighed har bibeskæftigelse  

 ved selvstændig virksomhed med tilhørende vejledning af 10. maj 1988 (emnenr.  

 3.3112).
Dokumentation for den reducerede grundværdi sker normalt ved at  

 sammenholde forpagtningsaftalen med det seneste specificerede  

 ejendomsvurderingsskema, hvis dette angiver en utvetydig og tilstrækkelig  

 reduktion af værdien af den resterende ejendom.
Endvidere kan dokumentationen  

 for den delvise bortforpagtning ske ved hjælp af vurderingsrådene, der efter  

 anmodning kan afgive erklæring om, hvor stor en andel af grundværdien, der  

 kan henføres til det bortforpagtede areal, jf.
Meddelelse fra DfA nr. 67/88  

 af 27. december 1988 (emnenr. 3.3112).
VII.
Udbetaling af dagpenge Til brug for kassens udbetaling af dagpenge skal der for hver  

 dagpengeperiode foreligge et dagpengekort, der er udfyldt af medlemmet  

 (blanket AR 271 (14-dages kort) eller blanket AR 272 (månedskort)).
 Medlemmet skal udfylde dagpengekortet i overensstemmelse med de gældende  

 regler herom, ligesom det skal underskrives og dateres af medlemmet.
 Underskrift og datering må først ske ved dagpengeperiodens udløb.
A.
Fremmøde Det er - bortset fra tilfælde, hvor medlemmerne i henhold til gældende  

 regler herom er fritaget for fremmøde - en betingelse for, at der kan  

 udbetales dagpenge til et medlem, at arbejdsformidlingen har attesteret, at  

 medlemmet er fremmødt på arbejdsformidlingen i overensstemmelse med de  

 fastsatte regler herom, herunder cirkulære af 30. januar 1969. Der henvises i  

 øvrigt til emnenr. 3.3114.
B.
Dagpengegodtgørelse fra arbejdsgiveren Et medlem, der har modtaget en dagpengegodtgørelse fra arbejdsgiveren for  

 1. ledighedsdag, skal på dagpengekortet anføre det antal timer, der er  

 udbetalt dagpengegodtgørelse for, og et »G« ud for den 1.  

 ledighedsdag, jf. § 9, stk. 3, i bekendtgørelse nr. 461 af 27. juni 1989 om  

 supplerende (nedsatte) dagpenge til et arbejdsløshedskassemedlem, der er  

 lønmodtager og har nedsat arbejdstid (emnenr. 3.31136).
 Arbejdsløshedskassen må kun udbetale dagpenge for den 1. ledighedsdag, når  

 arbejdsgiverens forpligtelse til at betale dagpengegodtgørelse for 1.  

 ledighedsdag er bortfaldet, jf. § 17 i nævnte bekendtgørelse.
Arbejdsløshedskassen vil ikke kunne registrere, om medlemmet har modtaget  

 dagpengegodtgørelse for få timer i situationer, hvor medlemmet i øvrigt ikke  

 udfylder dagpengekort.
Arbejdsgiveren skal derfor i overgangsperioden  

 skriftligt give medlemmet de relevante oplysninger, når forpligtelsen til at  

 udbetale dagpengegodtgørelse er bortfaldet.
Når denne dokumentation  

 foreligger, kan kassen udbetale dagpenge fra 1. ledighedsdag, hvis de  

 almindelige betingelser for at modtage dagpenge i øvrigt er opfyldt.
 Hvis arbejdsløshedskassen kan konstatere, at dagpengekortet/kortene af  

 medlemmet er blevet teknisk belagt, og at kassen derfor har tilbageholdt  

 dagpenge svarende til det antal 1. ledighedsdage, som det forudsættes i  

 arbejdsløshedsforsikringsloven, at arbejdsgiveren skal betale til det samme  

 medlem, kan kassen dog genoptage udbetalingen af dagpenge til medlemmet for  

 1. ledighedsdag, hvis de almindelige betingelser herfor er opfyldt, selv om  

 erklæringen endnu ikke er givet til kassen.
 Hvis medlemmet på grund af uoverensstemmelse med arbejdsgiveren om dennes  

 forpligtelse til at betale en dagpengegodtgørelse ikke har modtaget  

 dagpengegodtgørelsen, men medlemmets dagpengekort af arbejdsløshedskassen er  

 blevet teknisk belagt for det antal 1. ledighedsdage, som det forudsættes i  

 arbejdsløshedsforsikringsloven, at arbejdsgiveren skal betale til det samme  

 medlem, kan kassen dog også genoptage udbetalingen af dagpenge til medlemmet  

 for 1. ledighedsdag, hvis de almindelige betingelser herfor er opfyldt.
 Der henvises herved til § 5 i bekendtgørelse nr. 92 af 13. februar 1989 om  

 arbejdsgiverens betaling af en dagpengegodtgørelse for 1. ledighedsdag med  

 tilhørende vejledning af 11. april 1989 (emnenr. 3.9).
C.
Vejrlig og materialemangel Bliver et medlem ledig på grund af vejrlig eller materialemangel, skal  

 medlemmet påføre dagpengekortet »V« eller »M« for de  

 pågældende dage, ligesom medlemmet ud for hver af de ledige dage skal påføre  

 dagpengekortet det antal timer, som medlemmet eventuelt har arbejdet eller  

 har fået løn for som ventetid, jf. § 20, stk. 2, i bekendtgørelse nr. 461 af  

 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid  

 (emnenr. 3.31136).
Det er en betingelse for udbetaling af dagpenge for sådanne dage, at  

 medlemmet ikke har ret til løn eller arbejdsvederlag.
Endvidere er det en  

 betingelse, at arbejdsgiveren eller den, som arbejdsgiveren har bemyndiget  

 hertil, i rubrikken »arbejdsgiverens navn og adresse« ud for hver  

 af de ledige dage, der skyldes vejrlig eller materialemangel, har attesteret,  

 at der ikke har kunnet arbejdes på disse dage, jf. § 20, stk. 3, i nævnte  

 bekendtgørelse.
D.
Supplerende dagpenge til medlemmer med opsigelsesvarsel Når et fuldtidsforsikret medlem arbejder på nedsat tid i et  

 ansættelsesforhold, hvor arbejdsgiveren har krav på et opsigelsesvarsel, er  

 det en betingelse for udbetaling af supplerende (nedsatte) dagpenge, at der  

 foreligger en frigørelsesattest (blanket AR 230), som er udfyldt af  

 arbejdsgiveren, jf. § 20 i bekendtgørelse nr. 315 af 17. maj 1989 om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed (emnenr. 3.31130) og § 1, stk. 5, i bekendtgørelse nr.  

 461 af 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og arbejder på nedsat tid  

 (emnenr. 3.3131.).
 Det er alene arbejdsgiveren eller den, som arbejdsgiveren bemyndiger  

 hertil, der kan underskrive frigørelsesattesten.
 Hvis frigørelsesattesten er kassen i hænde i underskreven stand senest 14  

 dage efter, at ansættelsen er begyndt, kan medlemmet få nedsatte dagpenge fra  

 ansættelsesforholdets 1. dag, jf. § 20, stk. 3, i førstnævnte bekendtgørelse.
 Der henvises iøvrigt til rundskrivelse nr. 42/89 af 3. juli 1989.
E.
Overførsel af overskydende timer Har et medlem i de 13 forudgående uger før tilmelding til  

 arbejdsformidlingen haft arbejde af større omfang end svarende til fagets  

 normale arbejdstid, overføres alle overskydende timer, jf. § 1, stk. 1, i  

 bekendtgørelse nr. 91 af 13. februar 1989 om overførsel af overskydende timer  

 (emnenr. 3.3131).
Dokumentationen for medlemmets arbejde sker som hovedregel ved hjælp af  

 medlemmets oplysninger på tro og love.
I tilfælde, hvor arbejdsløshedskassen  

 til brug for beregning af medlemmets dagpengesats skal indhente  

 arbejdsgiverdokumentation for arbejdsfortjenesten, se afsnit V, A, lægges  

 denne dokumentation til grund ved opgørelsen af overskydende timer.
 Hvis arbejde i udlandet er omfattet af en dansk overenskomst, tages der  

 udgangspunkt i den overenskomstmæssige aftalte normale arbejdstid.
Er arbejdet ikke omfattet af en dansk overenskomst, tages der ved  

 beregningen af overskydende timer udgangspunkt i den normale arbejdstid for  

 tilsvarende arbejde i Danmark.
Der kan dog tages udgangspunkt i den  

 individuelt aftalte arbejdstid, hvis det af overenskomsten eller en aftale  

 mellem de overenskomstmæssige parter fremgår, at arbejdstiden for arbejde i  

 udlandet fastlægges individuelt.
 Arbejder et medlem i udlandet for en udenlandsk arbejdsgiver under en  

 udenlandsk overenskomst, beregnes overskydende timer i forhold til fagets  

 normale arbejdstid i Danmark, når medlemmet anmoder om dagpenge i Danmark.
 Der henvises herved til vejledning af 11. april 1989 til ovennævnte  

 bekendtgørelse (emnenr. 3.3131).
F.
Arbejdsfordeling Før en arbejdsfordeling kan iværksættes, skal arbejdsgiveren afgive  

 meddelelse til arbejdsformidlingen herom (blanket AR 292). Arbejdsgiveren  

 skal på det dertil hørende bilag (blanket AR 293) angive, hvilke personer der  

 er omfattet af arbejdsfordelingen.
 Arbejdsgiveren har ved sin underskrift på disse blanketter attesteret, at  

 fordelingen er etableret i overensstemmelse med gældende overenskomst eller  

 ved aftale om midlertidig nedsættelse af arbejdstiden.
 Straks efter modtagelsen af meddelelsen skal arbejdsformidlingen sende en  

 kopi af anmeldelsen til den eller de implicerede arbejdsløshedskasser.
 Medlemmer, der er omfattet af arbejdsfordelingen, vil herefter kunne  

 modtage supplerende dagpenge, hvis betingelserne herfor iøvrigt er opfyldt,  

 jf. § 21 i bekendtgørelse nr. 461 af 27. juni 1989 om supplerende (nedsatte)  

 dagpenge til et arbejdsløshedskassemedlem, der er lønmodtager og har nedsat  

 arbejdstid (emnenr. 3.31136).
 Et medlem, der er omfattet af en arbejdsfordeling og har fået en  

 dagpengegodtgørelse fra arbejdsgiveren for 1. ledighedsdag, skal på  

 dagpengekortet anføre et »B« ud for den dag, hvor medlemmet  

 begynder arbejdsfordelingen, jf. § 10 i nævnte bekendtgørelse.
G.
Fradrag i dagpengene i tilfælde, hvor arbejdstiden ikke eller kun  

 vanskeligt kan kontrolleres Et medlem, der i en ledighedsperiode udfører arbejde, der har en sådan  

 karakter, at den medgåede tid ikke eller kun vanskeligt kan kontrolleres ved  

 arbejdsgiverens registreringer, skal på det tidspunkt, hvor arbejdet udføres,  

 påføre bruttoindtægten på dagpengekortet.
 Hvis medlemmet ønsker at fratrække dokumenterede nødvendige  

 udgifter til indtægtens opnåelse, skal medlemmet påføre udgiften og  

 udgiftens art på dagpengekortet.
 Dokumentation for udgiftens størrelse og art sker således som udgangspunkt  

 ved hjælp af medlemmets oplysninger på dagpengekortet.
 Herefter kan der ske fradrag i dagpengene på grundlag af medlemmets  

nettoindtægt, der omregnes til timer, jf. § 3 i bekendtgørelse nr. 461  

 af 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid  

 (emnenr. 3.3131).
 Der henvises endvidere til § 8, stk. 2, i bekendtgørelse nr. 57 af 1.  

 marts 1982 om arbejdes og indtægters betydning for arbejdsløshedsdagpengenes  

 størrelse med tilhørende vejledning (emnenr. 3.3131).
 Der henvises endelig til rundskrivelse af 21. november 1988 (F-AK-nr.  

 55/88, F-AF-nr. 51/88).
H.
Selvbyggere/medbyggere 1. Selvbyggere vil - som hovedregel - være udelukket fra at modtage  

 dagpenge, så længe byggeriet står på.
 Om de nærmere regler og de undtagelser, der er fra ovennævnte hovedregel,  

 henvises til § 7 i bekendtgørelse nr. 57 af 1. marts 1982 om arbejdes og  

 indtægters betydning for arbejdsløshedsdagpengenes størrelse med tilhørende  

 vejledning af 10. september 1986 (emnenr. 3.3131).
2. Betingelserne for, at en medbygger kan  

 modtage dagpenge, indtil den pågældende selv begynder sin del af arbejdet,  

 er, at medlemmet ved hjælp af indgåede aftaler kan dokumentere sin andel som  

 medbygger, og at medlemmet, før medlemmet selv går i gang med byggeriet,  

 skriftligt kan bevise, at det hidtidige arbejde er udført af andre  

 håndværksmestre.
Dette kan ske ved fremlæggelse af dokumentation fra de  

 pågældende mestre eller ved forevisning af regninger fra disse.
 Der skal dog i alle tilfælde foreligge en tro og love erklæring fra  

 medlemmet.
 Om de nærmere regler henvises til § 7 i nævnte bekendtgørelse med  

 tilhørende vejledning.
I.
Sæsonarbejde Et medlem kan efter en konkret vurdering anses for at have begrænset sin  

 rådighed for arbejdsmarkedet til sæsonarbejde, jf. § 3, stk. 1, i  

 bekendtgørelse nr. 869 af 18. december 1989 om rådighedsforpligtelsen for et  

 medlem af en statsanerkendt arbejdsløshedskasse for lønmodtagere, der er  

 beskæftiget ved sæsonarbejde med tilhørende vejledning af 8. januar 1990  

 (emnenr. 3.31130).
 Et sådant medlem kan igen opnå ret til dagpenge, hvis der foreligger  

 arbejdsgiverdokumentation for, at medlemmet i en periode på 10 uger har haft  

 over 300 timers arbejde, hvis arbejdet er udbudt på almindelige løn- og  

 ansættelsesvilkår, og arbejdet ikke er sæsonarbejde, jf. § 3, stk. 2-4, i  

 nævnte bekendtgørelse med tilhørende vejledning.
J.
Deltagelse i undervisning Medlemmer, der i medfør af arbejdsløshedsforsikringslovens § 62 a bevarer  

 deres dagpengeret under deltagelse i undervisning, kan efter aftale med  

 arbejdsformidlingen erstatte det personlige fremmøde med en anden form for  

 kontakt.
 Geografiske afstande vil undtagelsesvis alt efter undervisningens længde  

 kunne begrunde, at fremmøde erstattes af anden form for kontakt.
 Hvis dette er tilfældet, skal det fra undervisningsstedets side attesteres  

 på dagpengekortet, at medlemmet deltager i undervisningen.
K.
Afvisning af formidlet arbejde/arbejdsophør Det fremgår af arbejdsløshedsforsikringslovens § 57, stk. 6, at  

 arbejdsministeren kan fastsætte regler om, at dagpenge kun kan udbetales,  

 hvis tidspunktet for og årsagen til medlemmets sidste arbejdsophør  

 samt varigheden af medlemmets sidste arbejdsforhold og lønnens størrelse  

 dokumenteres.
 Nærmere regler herom er fastsat i bekendtgørelse nr. 612 af 18. december  

 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986 (emnenr. 3.31135).
 Det fremgår heraf, at arbejdsløshedskasserne ikke i alle tilfælde er  

 forpligtet til at indhente arbejdsgiverdokumentation for årsagen til  

 medlemmets seneste arbejdsophør.
 Hvis kassen på baggrund af de foreliggende oplysninger er i tvivl om,  

 hvorvidt et arbejdsophør giver anledning til foranstaltninger i henhold til  

 arbejdsløshedsforsikringslovens § 63, stk. 1, nr. 1-3, skal der indhentes  

 oplysninger om årsagen til arbejdsophøret hos medlemmets tidligere  

 arbejdsgiver.
 Herefter fastsættes følgende:
1. Hovedregler I tilfælde, hvor et medlem afviser at overtage et formidlet arbejde, eller  

 medlemmet som lønmodtager ophører i et arbejdsforhold, påhviler det  

 arbejdsløshedskassen at sikre sig dokumentation for årsagen hertil.
 Dokumentationen kan bestå i en tro og love erklæring fra medlemmet - i  

 ophørssituationen på ledighedserklæringen eller på dagpengekortet - eller i  

 oplysninger fra den pågældende arbejdsgiver (f.eks. på blanket AR 235).
 Hvis arbejdsløshedskassen indhenter oplysninger fra arbejdsgiveren,  

 anvendes blanket AR 264.
2. Særlige tilfælde - voldsramte medlemmer Et medlem har fyldestgørende grund til arbejdsophør, når medlemmet opsiger  

 sit arbejde på grund af flytning uden for det hidtidige hjemsted som følge af  

 samboende ægtefælles eller samlevers fysiske vold mod medlemmet, når  

 arbejdsophøret og flytningen sker i tilknytning til den fysiske vold, jf. §  

 28, stk. 1, nr. 13, i bekendtgørelse nr. 315 af 17. maj 1989 om bl.a.  

 konsekvenserne af selvforskyldt ledighed med tilhørende vejledning (emnenr.  

 3.31130).
 Der skal foreligge lægeerklæring eller politianmeldelse for, at medlemmet  

 har været udsat for fysisk vold.
 Kan et medlem ikke dokumentere at have været udsat for fysisk vold, har  

 direktoratet mulighed for at dispensere fra reglerne om karantæne på grund af  

 selvforskyldt ledighed, jf. § 28, stk. 2, i nævnte bekendtgørelse, hvis det  

 ved politianmeldelse dokumenteres, at medlemmets flytning og arbejdsophør i  

 tilknytning hertil skyldtes overhængende fare for medlemmets liv på grund af  

 trusler om fysisk vold fra den samboende ægtefælles eller samleverens side.
L.
Rådighed I bekendtgørelse nr. 315 af 17. maj 1989 omet arbejdsløshedskassemedlems  

 rådighedsforpligtelse med tilhørende vejledning (emnenr. 3.31130) er  

 indholdet af rådighedsforpligtelsen reguleret.
 Opmærksomheden henledes særligt på følgende forhold:
1. Sædvanligt arbejdsområde Et medlem, der ikke kan overtage arbejde inden for kassens sædvanlige  

 arbejdsområde, er dog til rådighed, hvis kassen efter indhentet udtalelse fra  

 arbejdsformidlingen skønner, at medlemmet kan overtage arbejde inden for  

 andre faglige områder, og medlemmet erklærer at ville søge og overtage  

 arbejde med overflytning til følge, jf. § 4, stk. 4, i nævnte bekendtgørelse.
2. Aktivt arbejdssøgende Et ledigt medlem skal i hele ledighedsperioden kunne dokumentere at være  

 aktivt arbejdssøgende, jf. § 1, nr. 2, i nævnte bekendtgørelse.
3. Jobsøgningsskema Ved den første vejledningssamtale udleverer arbejdsløshedskassen et  

 jobsøgningsskema.
Medlemmerne har herefter pligt til løbende at udfylde  

 skemaet med de oplysninger, der skal indgå i grundlaget for kassens  

 fremtidige vejledning af medlemmet, jf. bilag 2 til bekendtgørelse nr. 316 af  

 18. maj 1989 om en arbejdsløshedskasses vejledningspligt over for dens  

 medlemmer (emnenr. 3.31130).
 Der henvises iøvrigt til bemærkningerne i afsnit VII, M, om  

 arbejdsløshedskassens vejledningspligt overfor dens medlemmer.
4. Arbejdskrav ved manglende rådighed Et medlem, der efter bekendtgørelsens § 13 ikke er anset for at være til  

 rådighed eller som kassen i henhold til bekendtgørelsens § 10 og § 11 har  

 fundet ikke at være til rådighed, kan igen få ret til dagpenge, når der  

 foreligger arbejdsgiverdokumentation for, at medlemmet har haft arbejde i et  

 sådant omfang, at det berettiger til optagelse som heltids- eller  

 deltidsforsikret, jf. § 14 i nævnte bekendtgørelse.
Om kravene til  

 dokumentationen henvises til afsnit II, A.
5. Tro og love erklæring Et medlem, der på grund af de i rådighedsbekendtgørelsens § 15 nævnte  

 forhold ikke har stået til rådighed for arbejdsmarkedet, vil ved  

 dokumentation, eventuelt i form af en erklæring om, at der nu ikke foreligger  

 forhindringer for at overtage arbejde, igen kunne anses for at være til  

 rådighed.
M.
Arbejdsløshedskassens vejledningspligt over for dens medlemmer I § 8 i bekendtgørelse nr. 316 af 18. maj 1989 om en arbejdsløshedskasses  

 vejledningspligt over for dens medlemmer (emnenr. 3.14) er det fastsat, at  

 kassen skal sikre sig den fornødne dokumentation for kassens administration  

 af reglerne i denne bekendtgørelse.
 I bekendtgørelsens § 5, stk. 3, er det anført, at kassen ved den første  

 vejledningssamtale bl.a. skal vejlede medlemmet om at udfylde  

 jobsøgningsskemaet, der skal indgå i grundlaget for kassens fremtidige  

 vejledning af medlemmet.
 Arbejdsløshedskassen kan således blandt andet ved hjælp af  

 jobsøgningsskemaet dokumentere opfyldelse af reglerne i bekendtgørelsen.
 Til brug for administrationen af vejledningspligten skal kassen anvende  

 Redegørelse for Arbejdsløshedskassernes Vejledning (AR 231). Der henvises  

 herved til rundskrivelse nr. 31/89 af 24. maj 1989.
VIII.
Feriedagpenge Til brug for kassens beregning af retten til feriedagpenge skal medlemmet  

 udfylde en er-klæring vedrørende feriedagpengeberegning (blanket AR 257).
 Før udbetaling kan ske, skal medlemmet til kassen indgive begæring om  

 udbetaling af feriedagpenge (blanket AR 258).
 Begæring om udbetaling af feriedagpenge (blanket AR 258) skal - for at  

 undgå forældelse af kravet på feriedagpenge - være modtaget i  

 arbejdsløshedskassen senest den 31. maj i det følgende ferieår, jf. § 12,  

 stk. 3, i den nedenfor nævnte bekendtgørelse.
 De nærmere regler om feriedagpenge fremgår iøvrigt af bekendtgørelse nr.  

 166 af 28. februar 1989 om udbetaling af feriedagpenge (emnenr. 3.3132).
 Det bemærkes, at der skal foreligge arbejdsgiverdokumentation for  

 opfyldelse af arbejdskravet, se afsnit VI, hvis det i forbindelse med  

 udbetalingen af feriedagpenge er nødvendigt at undersøge, om arbejdskravet er  

 opfyldt, jf. arbejdsløshedsforsikringslovens § 75 h, stk. 1, sidste punkt.
IX.
Lønmodtagernes Garantifond Før et medlem i henhold til reglerne i arbejdsløshedsforsikringslovens §  

 57, stk. 2, og bekendtgørelse nr. 407 af 12. august 1975 (emnenr. 3.3139)  

 modtager lån fra arbejdsløshedskassen, skal medlemmet aflevere:
 Der henvises i øvrigt til cirkulære af 8. september 1975 om ydelse af lån  

 til medlemmer, der anmelder krav for tab af løn m.v. overfor Lønmodtagernes  

 Garantifond (emnenr. 3.3139).
X.
Arbejdsperioder m.v. i andre lande A.
Andre EF-lande Hvis forsikrings- og arbejdsperioder m.v. i et andet EF-land, jf. artikel  

 67 i EF-forordning nr. 1408/71, skal danne grundlag for dagpengeudbetalinger  

 i Danmark, skal attest E 301 foreligge udfyldt, jf. vejledning af 24. april  

 1989 om arbejdsløshedsforsikring i relation til EF (emnenr. 3.83).
 Et medlem, der udsendes af sin danske arbejdsgiver til et andet EF-land  

 for at arbejde der, jf. artikel 14 i nævnte forordning, kan forblive under  

 dansk lovgivning om arbejdsløshedsforsikring, hvis socialstyrelsen på attest  

 E 101 eller E 102 har givet tilladelse til, at medlemmet under  

 udstationeringen fortsat er omfattet af dansk lovgivning, jf. også afsnit  

 III, 5, i nævnte vejledning.
B.
Andre nordiske lande Hvis forsikrings- og arbejdsperioder m.v. i et andet nordisk land, jf.  

 artikel 3 i nordisk overenskomst af 12. november 1985 om ydelser ved  

 arbejdsløshed (emnenr. 3.82), skal danne grundlag for dagpengeudbetalinger i  

 Danmark, skal der foreligge fornøden dokumentation herfor.
 Af bemærkningerne til artikel 3 i nævnte overenskomst i de fællesnordiske  

 forskrifter for anvendelsen af overenskomsten fremgår det, at ansøgere, der  

 ønsker overført kvalifikationsperioder optjent i et andet nordisk land, som  

 hovedregel selv skal sørge for den dokumentation, der kræves for at få  

 godkendt overførslen, f.eks. i form af overflytningsblanket og dokumentation  

 for arbejde og indkomst.
Det land, hvori anmodningen om dagpenge fremsættes, afgør, hvilken  

 dokumentation der kræves for at vurdere dagpengeretten.
Der henvises herved  

 til vejledning af 10. november 1987 til nordisk overenskomst af 12. november  

 1985 (emnenr. 3.82).
Lønmodtagere, der har været beskæftiget i Norge uden at være  

skattepligtige i Norge, skal fremlægge en bekræftelse på betalt  

 trygdeafgift, der er udstedt af trygdekontoret, som betingelse for, at  

 forsikrings- og arbejdsperioder i Norge kan medregnes som grundlag for  

 dagpengeudbetalinger i Danmark.
Bekræftelse på betalt trygdeafgift fås ved,  

 at trygdekontoret i Norge på medlemmets eller kassens anmodning udfylder en  

 særlig blanket, der skal forevises i kassen.
 Der henvises herved til rundskrivelse nr. 25/89 af 26. april 1989 om  

 dokumentation for indbetalt trygdebidrag i Norge for arbejdstagere, der ikke  

 har været skattepligtige i Norge.
 Blanket N 1 skal foreligge, hvis et medlem er udsendt for at arbejde i et  

 andet nordisk land, og socialstyrelsen har attesteret, at medlemmet fortsat  

 kan være omfattet af dansk lovgivning, jf. vejledningen af 10. november 1987  

 til nordisk overenskomst af 12. november 1985 om ydelser ved arbejdsløshed  

 (emnenr. 3.82).
C. Øvrige lande Arbejde i andre lande kan medregnes til opfyldelse af arbejdskravet, jf.  

 arbejdsløshedsforsikringslovens §§ 55 og 72, hvis der foreligger  

 dokumentation for arten, omfanget og aflønningen af det omhandlede arbejde.  

 Der må normalt stilles strenge krav til dokumentationens karakter,  

 blandt andet på grund af vanskelighederne med efterfølgende at kontrollere  

 oplysningerne.
 Der henvises herved til vejledningen af 18. december 1987 til  

 bekendtgørelse nr. 451 af 11. oktober 1985 med senere ændringer om beregning  

 af arbejdskravet (emnenr. 3.3112).
XI.
Efterløn A.
Udfyldelse af begæring om overgang til efterløn/beregning af efterlønssats 1. Lønmodtagere Når en lønmodtager ønsker at overgå til efterløn, skal pågældende afgive  

 oplysninger på begæring om overgang til efterløn for lønmodtagere (blanket AR  

 266).
 Om dokumentation ved beregning af medlemmets efterlønssats bemærkes, at  

 dette sker efter samme regler som beregningen af dagpengesatsen, jf. § 1 i  

 bekendtgørelse nr. 417 af 14. juni 1989 om fremgangsmåden ved beregning af  

 arbejdsfortjenesten for medlemmer, der overgår til efterløn (emnenr. 3.322).
 Der henvises derfor til bemærkningerne foran under afsnit V, A.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.322).
 Lønmodtagere, der modtager delpension, og som efterfølgende ønsker at  

 overgå til efterløn, får beregnet efterlønssats på grundlag af det antal  

arbejdstimer, der danner grundlag for beregning af arbejdstiden ved  

 overgang til delpension, jf. § 4 i bekendtgørelse nr. 868 af 12. december  

 1986 (emnenr. 3.3219) om overgang og ret til efterløn for medlemmer, der  

 modtager delpension efter lov om delpension med tilhørende vejledning af 23.  

 december 1986 (emnenr. 3.3219).
 Der skal foreligge dokumentation for det antal arbejdstimer, der danner  

 grundlag for beregning af arbejdstiden ved overgang til delpension.  

 Dokumentation herfor skal indhentes hos socialforvaltningen i bopælskommunen.
 Ved afgivelse af begæring om overgang til efterløn anvendes som ved  

 ledighed for lønmodtagere bilag I, II, III og IV til ledighedserklæringen, se  

 herom afsnit V, A.
2. Selvstændige erhvervsdrivende Hvis en selvstændig erhvervsdrivende ønsker at overgå til efterløn, skal  

 pågældende afgive oplysninger på erklæring til brug ved overgang til efterløn  

 efter endeligt ophør som selvstændig (blanket AR 256).
Dokumentation for efterlønssatsens størrelse og for, at der er tale om  

 endeligt ophør, sker efter samme regler som for ledige selvstændige  

 erhvervsdrivende.
Der henvises derfor til afsnit V, B.
 Bilag I, II, III og IV finder tilsvarende anvendelse, se afsnit V, A og B.
B.
Dokumentation for forsikringskategori og medlemsanciennitet Ved vurdering af, hvorvidt medlemmet er berettiget til at modtage efterløn  

 efter reglerne for fuldtidsforsikrede, skal der foreligge dokumentation for,  

 hvilken forsikringskategori den pågældende har tilhørt i medlemsperioden.
 Til dokumentation herfor kan anvendes blanket AR 287 eller under visse  

 betingelser en udskrift fra arbejdsløshedskassens EDB-system.
 Der skal, før et medlem kan overgå til efterløn, endvidere foreligge  

 dokumentation for medlemskabets varighed.
 Til dokumentation herfor kan ligeledes anvendes blanket AR 287 eller under  

 visse betingelser en udskrift af arbejdsløshedskassens EDB-system.
 De nærmere regler herom fremgår af cirkulære af 31. januar 1985 vedrørende  

 dokumentation i forbindelse med medlemmers overgang til efterløn (emnenr.  

 3.3212).
C.
Opfyldelse af arbejdskravet Der skal foreligge dokumentation for, at medlemmet ved overgang til  

 efterløn opfylder arbejdskravet, jf. arbejdsløshedsforsikringslovens §§ 75b,  

 stk. 1, nr. 3, 55 og 72.
 Der henvises herved til afsnit VI.
D.
Efterlønserklæring Efter udløbet af hvert kalenderår skal medlemmet udfylde en  

 efterlønserklæring (blanket AR 268) for at kassen kan konstatere, om  

 medlemmet i kalenderåret har haft mere end 200 timers arbejde eller  

 indtægter, der påvirker efterlønnen.
 Har medlemmet haft arbejde i årets løb, skal medlemmet afgive oplysninger  

 herom på bilag til efterlønserklæring (blanket AR 269).
 Der henvises herved til § 4, stk. 3, i bekendtgørelse nr. 304 af 17. maj  

 1989 om arbejde i efterlønsperioden med tilhørende vejledning (emnenr.  

 3.3231).
XII. Øvrige oplysninger Ud over de ovenfor under punkterne II-XI nævnte tilfælde, hvor  

 dokumentationen er obligatorisk, påhviler det arbejdsløshedskasserne i  

 tilfælde, hvor der er tvivl om et medlems ret til  

 dagpenge/feriedagpenge/efterløn, at indhente de oplysninger, som i øvrigt er  

 nødvendige for at træffe den korrekte afgørelse om medlemmets ret til  

 dagpenge/feriedagpenge/efterløn.
XIII.
Blanketter Det understreges, at arbejdsløshedskasserne som dokumentation i de ovenfor  

 beskrevne situationer som hovedregel skal anvende de af direktoratet  

 udarbejdede blanketter, som er nævnt under de enkelte punkter.
 Det understreges ligeledes, at det påhviler arbejdsløshedskasserne at  

 sikre, at blanketterne er korrekt udfyldt.
 På baggrund af de forskelle, der imidlertid kan være indenfor de mange  

 faglige områder, der er underlagt arbejdsløshedsforsikringen, kan der være  

 behov for blanketter med et mere specialiseret indhold.  

 Arbejdsløshedskasserne kan derfor, hvis det skønnes nødvendigt, udarbejde  

 egne blanketter, medmindre andre forhold udelukker dette.
 Hvis en arbejdsløshedskasse ønsker at anvende egne blanketter, som skal  

 erstatte de af direktoratet udarbejdede blanketter, skal disse forelægges  

 direktoratet til godkendelse.
 Det bemærkes, at disse blanketter mindst skal indeholde de samme  

 oplysninger som i de af direktoratet udarbejdede blanketter, ligesom de ikke  

 må være vanskeligere at anvende og udfylde end direktoratets blanketter.
En godkendelse kan ikke begrænses til en enkelt afdeling af en decentral  

 kasse og vil således forudsætte, at blanketterne skal anvendes af alle  

 kassens afdelinger.
Dette gælder dog ikke i tilfælde, hvor en  

 arbejdsløshedskasse består af afdelinger, hvor hver afdeling har sit  

 specielle faglige område.
XIV.
Arkivering af dokumentationsmateriale A.
Opbevaringstid Alt materiale, der dokumenterer retten til optagelse og til bevarelse af  

 medlemsretten i arbejdsløshedsforsikringen og alt materiale, der  

 dokumenterer retten til at udbetale henholdsvis modtage  

 arbejdsløshedsdagpenge, feriedagpenge og efterløn, skal opbevares i 5  

 år efter afslutningen af det regnskabsår, hvor materialet har dannet  

 grundlag for udbetaling m.v.
 Dette betyder for eksempel, at et dagpengekort skal opbevares i 5 år efter  

 afslutningen af det regnskabsår, hvor der har været udbetalt dagpenge efter  

 den på kortet angivne periode, mens en ledighedserklæring - der i en årrække  

 kan danne grundlag for udbetaling af dagpenge - skal opbevares i 5 år efter  

 afslutningen af det regnskabsår, hvor erklæringen senest har ligget til grund  

 for en dagpengeudbetaling.
 Optagelsesbegæringen skal dog opbevares i 5 år efter afslutningen af det  

 regnskabsår, hvor medlemmet er blevet optaget i forsikringen.
B.
Særlige regler om dokumentation for ret til at overgå til efterløn Af cirkulære af 31. januar 1985 (emnenr. 3.3212) fremgår det, hvilken  

 dokumentation der skal foreligge, før medlemmerne kan overgå til efterløn.
 De i cirkulæret omtalte oplysninger skal til brug for medlemmernes  

 overgang til efterløn registreres fra og med medlemmernes fyldte 45. år.
 Oplysningerne skal endvidere opbevares indtil 5 år efter udgangen af det  

 regnskabsår, hvor medlemmet ophører med at modtage efterløn.
C.
Opbevaringsmåde m.v.
 Kassernes dokumentationsmateriale skal arkiveres således, at det er muligt  

 med kort varsel at finde et vilkårligt udvalgt bilag.
 Der skal i arbejdsløshedskasserne foreligge skriftlige retningslinier for,  

 hvor den originale dokumentation og eventuelle genparter heraf skal  

 opbevares.
 Det skal fremgå af retningslinierne, om materialet skal opbevares i  

 hovedkassen eller i vedkommende afdeling med angivelse af, om det skal være i  

 en til- eller fraflyttet afdeling.
 Retningslinierne skal endvidere indeholde bestemmelser om, på hvilken måde  

 og i hvilken orden materialet skal opbevares.
 Denne vejlednings bestemmelser om, hvor længe dokumentationsmaterialet  

 skal opbevares, skal indarbejdes i eller vedhæftes retningslinierne.
 Opmærksomheden henledes iøvrigt på, at Registertilsynet har udtalt, at  

 henvendelse til tidligere medlemmer på grundlag af de ved kasserne arkiverede  

 data kun må ske, hvis dette er påkrævet som følge af tilsynsmæssige forhold.
D.
Anvendelse af mikrofilm Hvis dokumentationsmateriale mikrofilmes, skal disse film opbevares i 5 år  

 efter udløbet af det regnskabsår, hvor det originale materiale har dannet  

 grundlag for udbetaling m.v.
Originale bilag/blanketter, der mikrofilmes, skal opbevares i 1 år efter  

 udgangen af det regnskabsår, hvor bilagene/blanketterne senest har dannet  

 grundlag for udbetaling m.v.
Arbejdsløshedskasser, der benytter mikrofilm,  

 skal gennem passende kontrolforanstaltninger sikre:
 Til brug for arbejdsløshedskassernes egen eksterne revision, direktoratets  

 tilsyn og Rigsrevisionen skal det fornødne udstyr til fremfindelse og læsning  

 af mikrofilmede bilag/blanketter stilles til disposition, og læsbare aftryk  

 af bilagene skal leveres, i det omfang de originale bilag er makuleret.
 Direktoratets vejledning af 16. december 1988 (emnenr. 3.15, 3.20, 3.310,  

 3.320) er hermed ophævet.
