 I medfør af § 1, stk. 1 og 2, og § 7 i lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.m., jfr. lovbekendtgørelse nr. 487 af 13. september 1984,  

 senest ændret ved lov nr. 946 af 23. december 1986, fastsættes:
 § 1.  Denne bekendtgørelse vedrører interventionskøb  

 af skummetmælkspulver i henhold til Det europæiske økonomiske Fællesskabs  

 markedsordning for mælk og mejeriprodukter.
 § 2.  EF-direktoratet udsender vejledning om de  

 gældende regler for interventionskøb af skummetmælkspulver.
 Stk. 2.  Statskontrollen med mejeriprodukter og æg m.m.  

 foretager kontrol med overholdelse af ordningens bestemmelser.
 § 3.  Danske mejeriers fællesorganisation varetager på  

 vegne EF-direktoratet administrationen vedrørende interventionskøb af  

 skummetmælkspulver.
 Stk. 2.  Tilbud om levering af skummetmælkspulver skal  

 fremsættes over for Danske mejeriers fællesorganisation, Frederiks Allee 22,  

 8000 Århus C., i overensstemmelse med formular, som rekvireres hos  

 fællesorganisationen.
 Stk. 3.  Såfremt tilbuddet kan accepteres, meddeler  

 fællesorganisationen af EF-direktoratet fastsat tid og sted for indlagring af  

 det tilbudte skummetmælkspulver på et af Statskontrollen med mejeriprodukter  

 og æg m.m. godkendt lager.
 § 4.  Uanset købelovens bestemmelser overgår risikoen  

 for skummetmælkspulver, der overtages ved interventionskøb, først til  

 EF-direktoratet på overtagelsestidspunktet.
 Stk. 2.  Såfremt skummetmælkspulveret helt eller delvis  

 afvises i medfør af den i § 2, stk. 2, nævnte kontrol, skal sælger efter  

 påkrav fra køber godtgøre alle påløbne omkostninger vedrørende det afviste  

 skummetmælkspulver, herunder kontrolomkostninger.
 § 5.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 124 af 5.  

 marts 1974 om interventionskøb af skummetmælkspulver.
