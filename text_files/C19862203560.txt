 INDHOLDSFORTEGNELSE.
I.
Indledning.
II.
Undervisning.
1. Tekstlæsning 2. Mundtlig udtryksfærdighed 3. Udtale 4. Ordforråd 5. Grammatik 6. Arbejdsformer a.
Gruppearbejde b.
Skriftligt arbejde c.
Kreative øvelser i undervisningen 7. Audiovisuelle hjælpemidler a.
Sproglaboratorium b.
Båndoptager c.
Overhead-projector d.
Film og video e.
Billedmateriale f.
Edb 8. Den større skriftlige opgave a.
Valg af område b.
Det forberedende arbejde c.
Opgavens titel d.
Opgavens udformning e.
Bedømmelse af opgaven III.
Eksamen.
1. Eksamenspensum 2. Selvstuderende 3. Eksaminators og censors opgaver 4. Ekstemporalteksten 5. Eksaminationen 6. Bedømmelsen I.
Indledning.
 Nærværende vejledning uddyber de krav som er indeholdt i bekendtgørelsen  

 om højere forberedelseseksamen nr. 304 og 305 af 3. juni 1984.
 Vejledningen belyser de fagligt-pædagogiske overvejelser der ligger til  

 grund for bekendtgørelsen samt giver vejledende eksempler på hvordan disse  

 kan praktiseres.
II.
Undervisning.
 1. Tekstlæsning.
Da hf-forløbet er ret kort og koncentreret, må undervisningen  

 tilrettelægges således at begynderstoffet (der kun må tælle 25 sider af det  

 samlede pensum) er gennemgået i løbet af 50-60 timer, svarende til eet  

 semester på de 2-årige hf-kurser.
Det er derfor hensigtsmæssigt at vælge et  

 begyndersystem med en forholdsvis hurtig progression eller beskære det valgte  

 system og eventuelt supplere med den nødvendige grammatik (det vil ofte dreje  

 sig om nogle uregelmæssige verber og tiderne: passato prossimo, passato  

 remoto, imperfetto congiuntivo presente,futuro og condizionale).
Et af formålene med undervisningen er ifølge bekendtgørelsen at de  

 studerende får sådanne forudsætninger at de kan forstå en lettere italiensk  

 tekst.
Til disse forudsætninger hører viden om geografiske, samfundsmæssige  

 og kulturelle forhold i Italien.
Det er derfor vigtigt at der under  

 tekstlæsningen lægges vægt på at give de studerende den nødvendige  

 baggrundsviden.
I mange tilfælde vil det styrke de studerendes interesse at  

 teksterne indsættes i en større sammenhæng, og i starten kan  

 begyndersystemets tekster suppleres med lette autentiske tekster som fx  

 rigeligt glosserede uddrag af artikler og interviews, annoncer, reklamer,  

 digte, sange og skoleradioudsendelser, som udvider begynderbogens oplysninger  

 om Italien.
 Efter begyndersystemet kan man eventuelt læse adapterede tekster, eller  

 man kan fortsætte med lette autentiske tekster.
Når man går over til den egentlige tekstlæsning, er det vigtigt at  

 teksterne vælges ud fra de studerendes sproglige formåen, deres interesser og  

 behov.
Disse kan være meget forskellige, da holdene ofte er blandede hvad  

 angår alder og baggrund.
Læsningen kan systematiseres ved at teksterne grupperes omkring emner:  

 uddannelsesforhold, sociale forhold, historiske perioder som fx La  

 Resistenza, il boom economico, enkelte regioner som il Mezzogiorno,  

 ideologier som fascismen, den katolske kirke, terrorisme,  

 generationskonflikter, kærlighed osv., lige som man naturligvis kan fordybe  

 sig i enkelte værker.
Inden for emnerne kan man skabe variation ved at  

 anvende forskellige typer af tekster og materialer, såsom fiktion, sagprosa,  

 film, lyd- og videobånd, sange samt dansksproget materiale.
Man opnår derved  

 yderligere, at emnet bliver belyst fra forskellige sider og at ordforrådet  

 får en vis bredde.
Det er imidlertid ikke hensigtsmæssigt at arbejde med samme tekst over en  

 alt for lang periode, 6 - 8 uger må anses for maksimum.
For alligevel at give  

 de studerende mulighed for at stifte bekendtskab med et større værk, kan man  

 læse det i uddrag og enten supplere det med en filmatisering eller et lydbånd  

 (fx skoleradioudsendelser), eller man kan veksle mellem intensiv og ekstensiv  

 læsning.
Ved den intensive læsning lægges der vægt på grundighed og præcision  

 i tekstbehandlingen, og der kræves forståelse af alle enkeltheder med hensyn  

 til indhold, ordforråd og grammatik.
Ved den ekstensive læsning arbejder de  

 studerende med længere passager ad gangen fra en enkelt side tidligt i  

 forløbet over 2-3 sider og op til 7-8 sider afhængigt af niveau.
Man lægger  

 vægt på hovedlinjerne og kontrollerer kun at indholdet i store træk er  

 forstået.
Det er en arbejdsform der med fordel kan benyttes allerede ret  

 tidligt i forløbet.
Ved den ekstensive læsning trænes de studerende i  

 færdigheder som at skimme en tekst, at frigøre sig fra ordbogen og at læse  

 med en bestemt problemstilling for øje.
Ved begge arbejdsformer bør de  

 studerende hjælpes med opgivne gloser og præcise opgaver i det nye stykke.  

 Perioder med ekstensiv læsning giver de studerende bedre mulighed for at  

 komme igennem et større værk, da man ved en vekslen mellem de to  

 arbejdsformer kan nøjes med at gå i dybden med centrale dele af en tekst og  

 alligevel få indtryk af helheden.
For tidligt at vænne de studerende til at arbejde med håndbøger anbefales  

 det at udlevere en elementær grammatik, en italiensk-dansk og en  

 dansk-italiensk ordbog.
Da mange studerende ikke er øvede i brugen af disse,  

 er det nødvendigt med vejledning.
 2. Mundtlig udtryksfærdighed.
I arbejdet med talefærdighed må det overordnede mål være at de studerende  

 skal kunne fremstille indholdet af en tekst eller et emne på italiensk,  

 således at det ikke giver anledning til misforståelser.
Det er vigtigt at de  

 studerende hjælpes på gled ved at læreren opgiver relevante gloser eller  

 konstruktioner, og at de under samtalen ikke afbrydes af for mange rettelser  

 fra lærerens side.
Væsentlige fejl kan noteres af læreren med henblik på  

 systematisk gennemgang efter samtalen.
I taletræningen skal man lære de studerende at anvende både dialog~ og  

 referatform.
Det er muligt at tilgodese begge behov hvis man sørger for at de  

 regelmæssigt, fx i en del af hver time, arbejder sammen i mindre grupper.
Man  

 kan lade dem stille spørgsmål til hinanden om identitet, boligforhold, skole,  

 fritid, familie, arbejde osv., og man kan lade dem selv producere spørgsmål  

 til hinanden ud fra de læste tekster.
 3. Udtale.
Normalt volder den italienske udtale ikke større problemer.
Den største  

 vanskelighed er trykkets placering i de enkelte ord, ofte fordi de studerende  

 ikke er i stand til at skelne mellem trykstærk og tryksvag stavelse.
Det er  

 derfor vigtigt at lade de studerende lytte til meget talesprog, for at give  

 dem en fornemmelse af sprogets rytme og intonation.
 4. Ordforråd.
I hele undervisningsforløbet må læreren og de studerende skelne nøje  

 mellem det centrale ordforråd som de studerende skal beherske aktivt, og det  

 større passive ordforråd som de har brug for under tekstlæsningen.
Det er  

 væsentligt under hele forløbet at arbejde systematisk med opbygning af de  

 studerendes ordforråd.
Det er en god støtte for udtryksfærdigheden at de studerende allerede i  

 begynderundervisningen aktivt tilegner sig et begrænset, men centralt  

 ordforråd: dette kan fx bygges op omkring en person og dennes dagligdag.
I  

 hvilken retning ordforrådet siden skal udbygges, afhænger af hvilke tekster  

 holdet vælger at læse.
Bl.a. for at have rimelige forudsætninger for at klare  

 ekstemporalteksten til eksamen tilfredsstillende må de studerende have et  

 passivt ordforråd af en vis bredde.
Dette tilgodeses ved at læse  

 forskelligartede tekster, dog gerne grupperet omkring et begrænset antal  

 emner.
I de spørgsmål og opgaver læreren stiller til de studerende, er det  

 vigtigt at lægge op til brug af det centrale, gennemgåede ordforråd i  

 svarene, således at det aktive ordforråd samtidig udvides.
 5. Grammatik.
 Grammatikken er en hjælpedisciplin, og indlæringen af den italienske  

 grammatik skal tjene forståelsen af det læste og hørte sprog og fremme  

 talefærdigheden.
 Man må være forberedt på at de studerende møder med meget forskellige  

 grammatiske forudsætninger, og at det derfor kan være nødvendigt at indføre  

 de almene grammatiske grundbegreber, samtidig med at den italienske grammatik  

 indlæres.
 Ligesom for ordforrådets vedkommende er det inden for grammatikken af stor  

 betydning at skelne mellem hvad de studerende skal beherske aktivt, og hvad  

 de har brug for som passiv viden.
 På grund af det relativt korte forløb står læreren sig ved at forenkle den  

 grammatik der skal indlæres aktivt, så meget som overhovedet muligt.
Områder som kongruens, artikelbrug og ordstilling i forhold til verbet er  

 imidlertid væsentlige hvis man vil lære de studerende at udtrykke sig klart  

 og præcist, ligesom bøjningen af verbernes former nå indtage en central  

 plads.
I samtalen vil det være naturligt at tage udgangspunkt i nutidsplanet  

 og de tider der relaterer sig hertil, således at presente, passato prossimo  

 og futuro indlæres aktivt, bl.a. fordi det er disse tider man normalt har  

 brug for når man refererer en begivenhed eller indholdet af en tekst og når  

 man fører en naturlig samtale.
De øvrige tider skal kunne oversættes fra  

 italiensk til dansk.
Meningen med den udleverede grammatik er at den skal bruges som  

 opslagsbog.
Men da de færreste studerende vil være i stand til dette uden  

 vejledning, må den præsenteres af læreren, ligesom det kan tilrådes at bruge  

 den i timerne under lærerens vejledning.
Det lønner sig næppe at gennemgå den  

 fra den ene ende til den anden, men dens opstillinger og oversigter kan være  

 en hjælp for den studerende der ønsker at systematisere de grammatiske  

 regler.
 Indlæringen og forståelsen kan endvidere støttes ved at man sammen med de  

 studerende udarbejder oversigter over det gennemgåede stof og arbejder med  

 mindre oversættelsesøvelser efter en periode med intensiv grammatikindlæring.  

 Erfaringsmæssigt er det mest givende at veksle mellem sådanne perioder og  

 faser hvor det indlærte stof får tid til at sætte sig, og hvor man fx dyrker  

 ekstensiv tekstlæsning eller i særlig grad vægter samtaledisciplinen.
 6. Arbejdsformer.
a.
Gruppearbejde.
 Gruppernes størrelse varierer normalt fra 2 til 4 personer afhængigt af  

 stof og formål.
De stramt tilrettelagte former for gruppearbejde kan vare helt ned til  

 nogle få minutter af en lektion og kan fx bestå af spørgsmål-svar-øvelser,  

 grammatiske øvelser, oversættelser og oplæsning.
De friere former for  

 grupperarbejde strækker sig undertiden over flere lektioner og kan fx  

 tilrettelægges således at hver gruppe arbejder med samme tekst, men behandler  

 den ud fra forskellige synsvinkler (forløbsbeskrivelse, personkarakteristik,  

 centrale problemstillinger, placering i kulturel, historisk eller politisk  

 sammenhæng). Resultatet refereres for de øvrige grupper på italiensk eller  

 dansk, eventuelt med støtte i en oversigt over hovedpunkter på OHP, tavle  

 eller arbejdsark.
Hvis det drejer sig om en længere tekst bør de studerende  

 være trænet i at læse ekstensivt.
 Det kan være en fordel at slippe samtaletræningen i en periode med  

 gruppearbejde (erfaringsmæssigt dog ikke ud over 1-2 uger og først efter  

 begynderfasen) og opprioritere læsefærdigheden i forbindelse med en bredere  

 tekstbehandling, idet mange sproglige fænomener herigennem falder på plads  

 for de studerende.
b.
Skriftligt arbejde.
Skriftligt arbejde er en støtte for den mundtlige udtryksfærdighed idet de  

 studerende hjælpes til en mere aktiv beherskelse af grammatik, syntaks og  

 ordforråd.
Skriftligt arbejde er en god variation i undervisningen og kan  

 anvendes som en fase præget af ro og individuelt arbejdstempo fx efter en  

 lærerstyret samtale.
Det er velegnet til gruppearbejde.
Afhængigt af stof og  

 formål kan det vare fra nogle få minutter til hele timen.
En skriftlig opgave  

 der sprogligt og indholdsmæssigt er en naturlig forlængelse af det daglige  

 arbejde, vil ikke tage lang tid og kan udmærket foregå på klassen.
Man kan benytte små diktater, oversættelser begge veje baseret på dagens  

 lektie eller små sætninger med udgangspunkt i periodens grammatiske emne.
De  

 studerende kan fx rette hinandens øvelser, få resultatet på bagsiden af et  

 eventuelt udleveret arbejdsark eller se det rigtige svar på OHP.
Således  

 udført tager et indslag ikke mange minutter.
Efter at en tekst er  

 færdigbehandlet, kan læreren udlevere et resume som skal oversættes til  

 italiensk og hvori indgår dele af tekstens centrale ordforråd og den  

 gennemgåede grammatik.
Der kan eventuelt også anvendes øvelser som lægger op  

 til fri skriftlig udtryksfærdighed, fx ved tekstning af billeder eller  

 tekstløse billedserier.
c.
Kreative øvelser i undervisningen.
Der arbejdes her med rollespil, simulation, dramatik, produktion af  

 lydbånd, videobånd og lignende, men også med mindre krævende øvelser som fx  

 samtale i små grupper, quizer og lege.
Desuden kan man anvende  

 rundefortællinger, som går ud på at gruppedeltagerne, ud fra en kort  

 indledning, skiftes til at bygge videre på en historie.
Tekstløse  

 billedserier er også anvendelige.
Stafetfortællinger er ligeledes en  

 mulighed.
Det drejer sig her om at træne de studerende i genfortælling.
Kun  

 deciderede forståelsesfejl skal derfor rettes. 4-6 elever forlader klassen.  

 Resten får læst en tekst op eller hører et bånd.
Eventuelt nye gloser skrives  

 på tavlen.
En elev kaldes ind og får fortalt historien.
Den først indkaldte  

 fortæller historien til den næste osv.
Både ved den krævende og den mindre  

 krævende type øvelser kan de studerende bygge videre på et givet  

 fragmentarisk forlæg med kendte sproglige byggeklodser eller selvstændigt  

 frembringe et produkt ud fra deres generelle sproglige indsigt.
De såkaldt kreative indslag virker ofte befordrende på den studerendes  

 lyst til at ytre sig mundtligt på italiensk og til at turde være sig sin  

 sprogproduktion bekendt.
Dog er voksne elever undertiden utilbøjelige til at  

 acceptere øvelser som rollespil og dramatik og skal naturligvis ikke tvinges  

 til det.
Det væsentlige er at sørge for at undervisningen ikke udelukkende er  

 baseret på imitation og lærerstyret undervisning.
 7. Audiovisuelle hjælpemidler.
a.
Sproglaboratorium.
Sproglaboratoriet kan anvendes under hele forløbet til indøvelse af lyd,  

 intonation, grammatik og lytteforståelse.
De studerende kan arbejde i  

 individuelt tempo og eventuelt med individuelle opgaver.
Dette kan være  

 nyttigt hvis holdets deltagere møder med forskellige forudsætninger.
 Anbefales kan bl.a. de øvelser der kombinerer auditive og skriftlige  

 opgaver, fx udfyldningsøvelser, gloseøvelser og lytteøvelser.
 Som eksempler på lytteøvelser kan nævnes:
 1. hultekster : fra et tekstforlæg udelades først enkelte ord, siden  

 længere perioder som de studerende skal lytte sig til og indsætte skriftligt  

 på deres arbejdsark.
 2. multiple-choice øvelser som kontrollerer forståelsen efter at teksten  

 er gennemlyttet.
 3. spørgsmål på dansk eller italiensk som skal besvares efter at en tekst  

 er gennemlyttet uden skriftligt forlæg.
Med sådanne programmer kan de studerende arbejde med både skrift og lyd  

 samtidig med at sproglaboratoriets muligheder for individuelt arbejde i eget  

 tempo udnyttes.
Af hensyn til koncentrationsevnen bør den enkelte auditive  

 øvelse ikke vare længere end 10-15 minutter, mens hele programmet udmærket  

 kan strække sig over flere lektioner.
b.
Båndoptager.
Der findes bånd til de fleste begynderbogssystemer.
Sådanne bånd egner sig  

 stort set til samme type øvelser som finder anvendelse i sproglaboratoriet.  

 Variation kan desuden opnås ved at veksle mellem afspilning med lukket bog,  

 hvorved de studerende vænnes til at høre ukendt tekst, og afspilning med åben  

 bog, så de studerende kan sammenligne skrift og lyd.
c.
Overhead-projector .
En overhead-projector egner sig bl.a. til systematiske oversigter eller  

 opsamling af grammatiske og indholdsmæssige problemer og til rettelse af  

 forberedte øvelser.
Rettearbejdet kan gennemføres på kort tid, og eleverne  

 har udbytte ikke blot af at høre det rigtige resultat, men også af at se det.  

 På basis af tegneserier, reklamer og billeder kan stordias også fremstilles  

 af læreren selv og anvendes til træning i samtale.
d.
Film og video .
Film og video egner sig glimrende til formidling af samfunds- og  

 kulturstof og kan samtidig give de studerende kunstneriske oplevelser.
De kan  

 desuden anvendes til træning i forståelse af autentisk sprog.
Billedsiden  

 støtter i mange tilfælde den sproglige forståelse og virker ofte befordrende  

 på de studerendes frie sprogproduktion.
Film og videoudsendelser kan enten lejes gennem Statens Filmcentral eller  

 hos 16 mm-udlejningsselskaber.
Inden for begge områder findes både  

 dokumentar- og spillefilm vedrørende Italien.
e.
Billedmateriale.
Anvendelse af billedmateriale (dias, stordias, reklamer, plakater,  

 reproduktioner, illustrationer, fotografier) kan på alle undervisningstrin  

 være en stor hjælp i træningen af talefærdighed.
Det kan dels benyttes  

 selvstændigt som grundlag for en friere sprogproduktion, dels fungere som et  

 supplement til de læste tekster og en perspektivering af dem.
Billedmateriale kan eventuelt fås gennem Det italienske Kulturinstitut  

 (Gjørlingsvej 11, 2900 Hellerup, tlf.nr. (01) 62 06 96, samt ENIT, Kr.  

 Bernikowsgade 2, 1105 København K, tlf.nr. 01) 12 34 33 og Filmmuseet som  

 fremsender fotokopier af stills fra film.
Desuden kan man selv fremstille  

 dias ved at affotografere billedmateriale fra bøger, tidsskrifter, plakater  

 m.v.
 Film, videoudsendelser og billedmateriale kan indgå i læsepensum, således  

 at 1 undervisningstime = 1 1/4 ns, dog højst 8 timer = 10 ns (jfr. skrivelse  

 af 2. oktober 1981, RS 02-05 og RS 02-07).
f.
Edb.
Edb i italienskundervisningen anvendes især som støtte for indlæringen af  

 allerede gennemgået stof.
I den forbindelse bør edb vurderes som et redskab  

 på linje med andre i overvejelserne over, hvilken fremgangsmåde, der er mest  

 relevant i den konkrete undervisningssituation.
 På nuværende tidspunkt er det muligt på amtscentralerne at gennemse  

 eksisterende programmer, men ikke at låne dem hjem.
Hvis læreren har lyst til selv at arbejde med fremstilling af øvelser,  

 lettes denne betydeligt ved anvendelse af et forfattersystem.
Et sådant er  

 velegnet som rammesystem for øvelser af grammatisk eller leksikalsk art og  

 øvelserne kan tilpasses den enkelte klasses behov.
Fordelene ved anvendelse af edb består især i, at de studerendes  

 tilegnelse af færdigheder kan foregå i et individuelt tempo og at læreren kan  

 frigøres til individuel hjælp eller til intensivt arbejde, fx samtaletræning  

 med en mindre elevgruppe.
Edb muliggør således en differentieret  

 undervisning.
Dertil kommer fordelen ved at den studerende får øjeblikkelig  

 respons på sine svar og eventuelt har mulighed for at blive hjulpet med  

 yderligere oplysninger ved et forkert svar.
En anden mulig anvendelse af edb i sprogundervisningen er brugen af edb  

 som vidensbase, fx ordbog, gloseliste samt central for oplysninger som de  

 studerende kan hente frem i forbindelse med selvstændigt arbejde med bestemte  

 emner, således fx hvis den studerende har valgt at skrive den større  

 skriftlige opgave i italiensk.
Endvidere kan edb indgå i et samarbejde  

 omkring den indflydelse som den teknologiske udvikling har på det moderne  

 menneskes levevilkår, bl.a. ved læsning af tekster på italiensk om emnet.
 8. Den større skriftlige opgave.
 Formålet med den større skriftlige opgave i italiensk er at de studerende  

 selvstændigt skaffer sig viden og indsigt i et område med tilknytning til  

 faget, og at de i besvarelsen dokumenterer indholdsmæssig og sproglig  

 forståelse af italiensksproget materiale af passende omfang og sværhedsgrad.
 Opgaven skrives normalt på dansk, dog således at citater fra det  

 italiensksprogede materiale skrives på italiensk.
 Opgavens omfang vil normalt være 12-16 maskinskrevne sider.
a.
Valg af område.
De studerende kan selv, sammen med faglæreren, finde frem til et passende  

 område.
Det bedste er som regel at tage udgangspunkt i et emne eller en tekst  

 som har været behandlet i undervisningen.
Der er flere grunde til at anbefale  

 et sådant valg.
For det første kommer den skriftlige opgave derved til at  

 indgå som et mere naturligt led i det daglige arbejde, således at det ikke  

 bliver et ekstra fag i tiden op til opgaveugen.
For det andet vil det betyde  

 at de studerende kommer til at arbejde inden for et kendt område hvor de får  

 mulighed for at udnytte den viden og de færdigheder de har tilegnet sig i  

 forbindelse med undervisningen.
Endelig vil de bedre kunne trække på læreren  

 som rådgiver hvis de holder sig til et emne i tilknytning til undervisningen.  

 En studerende kan dog ikke afvises med den begrundelse at læreren har svært  

 ved at vejlede i det foreslåede område.
Der kan vælges område inden for alle de emner det kan være naturligt at  

 berøre i italienskundervisningen.
Deri ligger at området på en rimelig måde  

 må kunne sættes i forbindelse med ltalien.
Opgaven må dernæst hovedsagelig tage sit udgangspunkt i materiale på  

 italiensk.
Det vil sige at en passage i et værk, en kortere bog eller nogle  

 dokumenter (minimum 20 normalsider) læst på originalsproget, danner  

 udgangspunkt for opgaven og for citaterne på italiensk.
b.
Det forberedende arbejde.
 Det forberedende arbejde foregår i perioden mellem valg af emneområde og  

 modtagelsen af opgavetitel.
I denne periode skal den studerende dels afgrænse området, dels finde stof  

 til belysning af det.
I praksis kan man ikke adskille de to aktiviteter, da  

 den studerende under sin litteratursøgning på skolens og måske byens  

 biblioteker hele tiden vil blive præsenteret for nye synsvinkler og ideer.
 Følgende punkter skal overvejes under forarbejdet:
- den studerende skal i gang så hurtigt som muligt.
Det tager tid at  

 indsamle og gennemgå stof om emnet, at snakke med læreren og i sidste ende  

 gøre sig klart hvad det mere bestemt er man ønsker at skrive om.
 - den studerende skal orientere sig bredt inden for området, således at  

 han/hun kan finde frem til de emner og problemer som særligt interesserer og  

 som ønskes behandlet i opgaven.
- den studerende skal bruge sin lærer.
Der skal hele tiden gives feed-back  

 på den studerendes ideer, og arbejdet former sig bedst som en fortsat dialog  

 mellem denne og læreren.
Jo bedre den studerende informerer læreren des bedre  

 kan denne vejlede.
Det vil i den forbindelse være en fordel at lave små skriftlige oplæg.  

 Herved tvinger den studrende sig selv til at gøre sig klart hvad det er  

 han/hun vil, og læreren kan hurtigt give sin vurdering, ligesom det kan være  

 en god øvelse med henblik på den endelige opgaveformulering.
Der kan fx være  

 tale om foreløbige udkast til områdeafgrænsning, litteraturoversigter,  

 problemformuleringer og forslag til disposition.
 I den sidste tid inden opgaveugen skal den studerende i samarbejde med  

 læreren finde og klargøre det materiale som den studerende får brug for i  

 selve ugen, og er hermed klar til at modtage den titel som skal danne  

 grundlag for selve opgaveskrivningen.
c.
Opgavens titel.
Den endelige formulering af opgavetitlen foretages af læreren.
Den  

 studerende må ikke have kendskab til titlen på forhånd: men den skal falde  

 inden for væsentlige dele af det område som den studerende har valgt, og den  

 må ikke inddrage stof uden for området.
Opgaveformuleringen må ikke være så bred at den studerende er helt uden  

 anvisninger på hvad der kræves.
Titlen skal være udformet således at den  

 klart angiver hvordan opgaven kan disponeres.
Titlen skal altså kunne tjene  

 som en vejledning under udarbejdelsen.
Den skal rumme en arbejdsopgave der i afgrænset form giver mulighed for at  

 gå fra det elementære til det mere komplicerede.
Den kan indeholde krav om en  

 redegørelse, en analyse, en diskussion samt en vurdering.
 Eksempler på titler:
 Område: Dario Fo: Settimo: ruba un po' meno.
 Titel: Ud fra Dario Fo's: Settimo: ruba un po' meno gives en redegørelse  

 for Dario Fo's anvendelse af humor som udtryksmåde for politisk teater.
 Område: Danilo Dolci og Mezzogiorno.
 Titel: Med udgangspunkt i Danilo Dolci: Chi gioca solo p.17-21, 40-49 og  

 62-67 ønskes en redegørelse for forskellige sider af Mezzogiorno-problemet,  

 herunder mere specielt forholdene på Sicilien i forbindelse med Danilo Dolcis  

 arbejde.
d.
Opgavens udformning.
Det er vigtigt at den studerende tager forholdsvis fyldige notater  

 allerede ved begyndelsen af arbejdet med opgaven.
Som regel vil det være en  

 god ide at begynde med at lave en disposition for at få overblik over  

 stoffet.
Inden opgaveskrivningen begynder, kan notaterne ordnes ved hjælp af  

 markeringer, understregninger osv., så de passer til punkterne i  

 dispositionen.
 Opgaven bør altid have et indledende og et konkluderende afsnit.
I indledningen præsenteres emnet, og man gør rede for formålet med  

 opgaven.
Med andre ord skal der gøres rede for hvad der skrives om, hvorfor  

 emnet er valgt og hvilke spørgsmål der ønskes besvaret.
Indledningen kan  

 antyde et svar på disse spørgsmål eller problemer.
 Efter indledningen skal den studerende i den egentlige besvarelse benytte  

 materialet til at besvare titlens problemstillinger.
 Konklusionen tjener til at give et overblik over problemstillingerne og  

 skal være en kort sammenfatning af de resultater som den studerende er nået  

 frem til.
 Foruden indramningen af opgaven ved hjælp af indledning og konklusion,  

 skal der være en indholdsfortegnelse (med sidetal), en litteraturliste og  

 eventuelle noter.
Litteraturlisten skal indeholde alle de kilder der er anvendt til  

 besvarelse af opgaven.
Kilden anføres med forfatter, nøjagtig titel,  

 udgivelsesår samt forlag.
I mange tilfælde vil det være hensigtsmæssigt at bruge en bestemt kilde  

 direkte ved fx at citere vigtige passager eller referere bestemte sider af en  

 bog.
I disse tilfælde skal der i en note gøres rede for hvorfra citatet eller  

 referatet stammer.
Noten kan anbringes umiddelbart efter citatet eller  

 referatet, men mange foretrækker at nummerere noterne og samle dem på et  

 særligt ark i forbindelse med litteraturlisten.
Noten kan også indeholde  

 forklaringer eller uddybende kommentarer til det den studerende selv eller  

 andre har skrevet.
Når der citeres, skal det fremgå tydeligt at der er tale om et citat, fx  

 ved indrykning på ny linje med citationstegn og afstand.
Citatet skal være en  

 nøjagtig gengivelse af kildens ordlyd, og hvis den studerende udelader mindre  

 centrale passager, skal det markeres, fx således (....). Citater bruges som  

 regel til at fremhæve eller dokumentere en iagttagelse, og for klarhedens  

 skyld er det vigtigt at citater ikke bliver for lange.
e.
Bedømmelse af opgaven.
 Ved bedømmelse af opgaven tages der hensyn til følgende forhold:
 Selv om bedømmelsen kan deles op i mindre punkter, skal det understreges  

 at den altid beror på en helhedsvurdering af opgaven.
III.
Eksamen.
 1. Eksamenspensum.
Til eksamen opgives 65 sider fordelt på mindst tre tekster eller temaer.  

 Ingen tekst må udgøre mere end 25 sider.
Af de 65 sider kan 15 sider være  

 adapterede tekster baseret på mindst 2500 ord.
Ved sammensætning af eksamenspensum vil det være hensigtsmæssigt at vælge  

 de mest handlings- og indholdsprægede passager.
Af temastoffet bør der ikke  

 udvælges for mange korte artikler, noveller, digte osv., da eleverne i en  

 eksamenssituation kan have svært ved at holde rede på for mange personer og  

 sammenhænge.
Film, lydbånd eller billeder kan indgå i eksamenspensum efter  

 særlig ansøgning.
 2. Selvstuderende.
Selvstuderende opgiver 125 sider, fordelt på mindst fire tekster eller  

 temaer.
Heraf skal mindst 50 sider være autentisk stof.
Ingen enkelttekst må  

 udgøre mere end 35 sider.
 De opgivne sider må ikke tages fra begynderstoffet, og der gælder de samme  

 regler og retningslinjer som for kursusstuderende hvad angår fagets indhold  

 og målsætning og deraf følgende praktiske anvisninger.
 3. Eksaminators og censors opgaver.
 Censor skal sende ekstemporalteksterne, så eksaminator har dem i hænde  

 senest 7 dage før eksamen.
Eksaminator skal straks efter modtagelsen af ekstemporalteksterne sikre  

 sig at de er i overensstemmelse med gældende bestemmelser.
Hvis  

 ekstemporalteksterne ikke er forskriftsmæssige, skal eksaminator kontakte  

 censor, således at nye eller ændrede tekster kan fremskaffes.
Fagkonsulenten  

 kontaktes i tvivlstilfælde.
Det er således både censors og eksaminators  

 ansvar at de ekstemporaltekster der forelægges eleverne, er i  

 overensstemmelse med reglerne.
Eksaminator udvælger eksamensspørgsmålene i den opgivne tekst og afmærker  

 disse med begyndelse og slutning.
Spørgsmålene skal repræsentere hele det  

 opgivne pensum og bør lægges centrale steder i teksterne, således at eleven  

 har et solidt udgangspunkt for sin samtale.
Før eksamen opfører eksaminator  

 eksamensspørgsmålene i den opgivne tekst samt ekstemporalteksten/-teksterne  

 på indberetningsskemaet.
Det er naturligt at censor tager notater under eksaminationen, således at  

 både positive og negative ting bemærkes.
Notaterne kan være nødvendige dels  

 for at sikre en afvejet bedømmelse, dels for på forlangende efter eksamen at  

 kunne give den studerende en fyldestgørende forklaring på karakteren.
 Censor og eksaminator skal sørge for at bestemmelserne om eksaminationstid  

 overholdes (3 elever i timen incl. votering, meddelelse af karakter og  

 elevskift).
 4. Ekstemporalteksten.
a.
Tekstens form.
 Teksten bør fremtræde med passende luftig typografi og tydelige bogstaver.  

 Hvis der anvendes fotokopier skal disse være meget tydelige.
b.
Tekstens længde.
 Ekstemporalteksten skal være på 1/2 normalside, dvs. 650 bogstaver, dog  

 med en margen på +/- 5pct..
c.
Tekstens præsentation.
Som fotokopi: De opgivne gloser skal være understreget. lndledningen skal  

 være på dansk og skal være adskilt fra teksten.
Samme afstand holdes mellem  

 teksten og gloser.
Gloserne skal stå under hinanden.
Substantivernes køn og eventuelt tal  

 angives.
Hele infinitivkonstruktionen angives når det skønnes nødvendigt  

 (prendersela con q = blive gal på en). I visse tilfælde bør en vanskelig  

 struktur oversættes (rendersi conto di qc = blive klar over noget). Ved  

 opgivelse af en glose anføres kun den for sammenhængen relevante.
I bøger: Teksten skal være tydeligt afmærket.
De opgivne gloser skal være  

 understreget.
Indledningen skal være på dansk og bør være adskilt fra  

 gloserne med klar linjeafstand.
 Vedrørende gloser: som ved fotokopi.
d.
Tekstens sværhedsgrad.
Teksten skal være skrevet i et nutidigt, lettere italiensk med en enkel  

 syntaks og uden ophobning af vanskelige gloser.
Handlingen skal være  

 centreret om få personer.
 Hvis teksten tages fra adapterede udgaver, skal disse være af en  

 sværhedsgrad på mindst 2500 ord.
EKSEMPEL PÅ EKSTEMPORALTEKST TIL HF-EKSAMEN (Natalia Ginzburg: Lessico famigliare).
 familien er flyttet til en ny lejlighed.
+++ITALIENSK TEKST+++ Efter eksamen skal eksaminator anføre ekstemporalteksten på blanketten til  

 eksamensspørgsmål.
 5. Eksaminationen.
 Eksaminationen består af tre faser: oversættelse, oplæsning og samtale.
a.
Oversættelse.
Denne disciplin foregår udelukkende på dansk.
Ordforklaringer på italiensk  

 skal undgås.
Disciplinen er en prøve i præcis oversættelse til dansk af  

 ukendt tekst.
 Tekststykket oversættes normalt i sin helhed, dog må højst halvdelen af  

 eksaminationstiden anvendes på denne disciplin.
b.
Oplæsning.
 Der prøves i oplæsning i det opgivne tekststykke i det omfang det er  

 nødvendigt for at give censor et indtryk af eksaminandens færdigheder i denne  

 disciplin.
c.
Samtale.
Det vil i mange tilfælde være naturligt at lade eksaminanden indlede  

 samtalen selv med udgangspunkt i den halve side opgivne tekst.
Hvis  

 eksaminanden ikke ønsker dette, skal eksaminator begynde med spørgsmål i den  

 halve side.
Derefter følger samtalen, under hvilken eksaminanden også skal  

 dokumentere kendskab til andre dele af værket eller temaet.
Der må kun  

 stilles spørgsmål i de dele af værket eller temaet der opgives til eksamen.  

 Den studerende har imidlertid lov til selv at komme ind på områder der ligger  

 uden for eksamenspensum.
Under samtalen må eksaminanden gerne støtte sig til  

 notater foretaget i forberedelsestiden, men der må ikke være tale om  

 oplæsning af en sammenhængende tekst.
 6. Bedømmelsen.
 Ved fastsættelse af karakteren anlægges en helhedsvurdering.
a.
Oversættelse.
Her vurderes eksaminandens evne til at oversætte teksten til et så præcist  

 og dækkende dansk som muligt.
Der tages hensyn til eksaminandens forståelse  

 af ordforråd og grammatiske strukturer, fx i forbindelse med verbernes tider.
b.
Oplæsning.
I denne disciplin vurderes om eksaminanden er i stand til at læse op  

 således at teksten er forståelig.
Det er dog ikke alene oplæsningen der  

 danner grundlag for bedømmelse af den studerendes udtale, idet udtalen under  

 samtalen i samme grad skal inddrages i vurderingen.
c.
Samtale.
Her vurderes eksaminandens mundtlige sprogfærdighed.
En samtale betragtes  

 som god hvis eksaminanden forstår almindeligt talt italiensk og udtrykker sig  

 i et enkelt sprog som tillader et budskab at gå igennem.
En nogenlunde  

 flydende samtale hvori der forekommer visse elementære fejl som ellers ikke  

 er meningsforstyrrende, må vurderes højere end en samtale der indeholder  

 færre elementære fejl, men som er usammenhængende.
Hvis eksaminanden er i  

 stand til selvstændigt at perspektivere og vurdere teksten, indgår dette som  

 et positivt element i bedømmelsen.
