0. INDLEDNING Formålet med måletekniske direktiver (MDIR) for legalt måleudstyr er at  

 fastsætte krav til funktion og målenøjagtighed samt at angive  

 konstruktionskrav, der kan sikre, at funktion og nøjagtighed opretholdes i et  

 rimeligt tidsinterval (pålidelighed).
 Det tilstræbes, at de måletekniske direktiver er baseret på den på  

 udstedelsestidspunktet kendte og gennemprøvede teknologi.
 Statens Metrologiråd ønsker at bidrage til den tekniske udvikling, og de  

 måletekniske direktiver vil derfor blive revideret i takt med udviklingen.  

 Statens Metrologiråd er tillige indstillet på at godkende måleudstyr på  

 grundlag af en dispensation fra gældende krav i de tilfælde, hvor der er tale  

 om måleudstyr, der opererer efter nye måleprincipper, nye målemetoder  

 og/eller har andre konstruktive udformninger end forudsat i pågældende MDIR.
1. FORMÅL Formålet med dette måletekniske direktiv er at beskrive fremgangsmåden ved  

 ansøgning om dispensation for måleudstyr fra et gældende MDIR.
2. OMFANG Dispensationsansøgninger vil normalt gennemgå to faser inden en endelig  

 godkendelse af et måleudstyr kan meddeles.
 Første fase består i en vurdering af ansøgers fremsendte dokumentation or  

 udstyrets funktion, nøjagtighed og pålidelighed i relation til kravene i det  

 måletekniske direktiv.
 Anden fase omfatter den egentlige prøvning med henblik på typegodkendelse.  

 Denne foretages ud fra resultatet af første fase.
 Dette direktiv omfatter hovedsagelig de forhold, der vedrører den første  

 fase af proceduren, idet anden fase vil være direkte afhængig af resultatet  

 fra første fase og af det MDIR, fra hvilket der søges om dispensation.
 3. TIDSBEGRÆNSNING M.V.
 Metrologirådet vil i hvert enkelt tilfælde fastsætte tidsrummet i hvilket  

 en dispensation skal være gældende og eventuelle vilkår herfor (f.eks. krav  

 om produktionskontrol).
4. HOVEDKRAV 4.1. En dispensation tager sit udgangspunkt i et gældende måleteknisk  

 direktiv.
 4.2. Der kan kun meddeles dispensation for måleudstyr, for hvilket ansøger  

 kan dokumentere, at gældende MDIR kan opfyldes f.s.v. angår funktionskrav og  

 krav til målenøjagtighed.
 Det skal tillige sandsynliggøres, at den konstruktive udformning af  

 udstyret sikrer, at funktion og nøjagtighed svarer til udstyr, der er  

 godkendt i henhold til det pågældende MDIR (d.v.s. udstyret skal have samme  

 eller bedre pålidelighed).
 4.3. Der vil ikke kunne meddeles tilladelse til EØF-mærkning på  

 dispensaton i.h.t. dette MDIR.
 5. ANSØGNINSPROCEDURE (1. FASE).
 5.1. Ansøgning og tilhørende dokumentation indsendes til  

 Teknologistyrelsen.
 5.2. Dokumentation for, at udstyret opfylder krav til funktion,  

 nøjagtighed og pålidelighed skal være baseret på afprøvninger foretaget af  

 alment anerkendte laboratorier, for eksempel universitetslaboratorier,  

 teknologiske serviceinstitutter, STP-autoriserede laboratorier eller  

 anerkendte udenlandske prøvningsanstalter.
 5.3. Teknologistyrelsen kan foranledige, at dokumentationsmaterialet  

 vurderes af særlig sagkyndige, udpeget af Statens Metrologiråd og/eller at et  

 laboratorium foretager en undersøgelse af måleudstyret i relation til  

 dokumentationsmaterialet.
 Ansøgeren kan inden arbejdet igangsættes få et overslag over de forventede  

 omkostninger samt navnene på de personer, der er udpeget som særlig  

 sagkyndige og/eller navnet på laboratoriet.
 Da omkostningerne i forbindelse med vurdering og/eller undersøgelse  

 påhviler ansøgeren skal denne inden arbejdet iværksættes indbetale et  

 a'contobeløb, der fastsættes af Teknologistyrelsen.
5.4. Som særlig sagkyndige udpeges personer med specielt kendskab til de  

 måletekniske principper på det pågældende område.
Der påhviler særlig  

 sagkyndige tavshedspligt med hensyn til det, som de erfarer under  

 sagsbehandlingen.
 Ansøgeren kan anmode om fornyet udpegning af særlig sagkyndige, såfremt  

 ansøger kan sandsynliggøre at en/flere af de udpegede særlig sagkyndige har  

 kommercielle interesser i sagen eller på anden måde ikke er uvildige.
 5.5. Ansøger har pligt til at meddele Teknologistyrelsen oplysninger, som  

 er nødvendige for de særlig sagkyndiges/laboratoriets vurdering.
6. PRØVNING MED HENBLIK PÅ TYPEGODKENDELSE (2. FASE) På grundlag af de særlig sagkyndiges vurdering og evt.  

 laboratorieundersøgelser samt dokumentation fremsendt af ansøger, træffes  

 afgørelse om, hvorvidt typegodkendelses- og førstegangsverifikationarbejde  

 kan iværksættes, herunder de eventuelle vilkår herfor. (Fase 2 af  

 dispensationsproceduren).
7. DISPENSATIONER PÅ OMRÅDE, HVOR DER ER OFFENTLIGT  

 TILSYN Indenfor områder med offentligt tilsyn vil det indgå i vurderingen af  

 dispensationsansøgningen, hvilken indflydelse en evt. dispensation vil have  

 på tilsynsvirksomheden.
Der kan ikke forventes dispensation for måleudstyr,  

 der vil forøge statens udgifter til tilsyn.
8. IKRAFTTRÆDEN Dette måletekniske direktiv træder i kraft den 02.04.1984.
