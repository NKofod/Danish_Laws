Bygge- og Boligstyrelsen har vedr. spørgsmålet, om der ved  

 boligsparekontrakter gælder opsparingsår eller kalenderår, udtalt, at kravet  

 i § 3, jf.
Boligministeriets lovbekendtgørelse nr. 145 af 20.
 marts 1987 om boligsparekontrakter, om en årlig mindsteopsparing på  

 1.200 kr. i 3 år, gælder opsparingsår, dvs. datoen for første indbetaling og  

 1 år frem, og ikke kalenderår.
Vedrørende boligsparekontrakter årlig-indbetaling I besvarelse af Handelsbankens henvendelse af 31. januar 1990 vedrørende  

 spørgsmålet, om der ved boligsparekontrakter gælder opsparingsår eller  

 kalenderår, kan Bygge- og Boligstyrelsen tilslutte sig den af Kongeriget  

 Danmarks Hypotekbank og Finansforvaltning trufne afgørelse om, at kravet jf.  

 Boligministeriets lovbekendtgørelse af 20. marts 1987 om  

 boligsparekontrakter, § 3 om en årlig mindste opsparing på 1.200 kr. i 3 år  

 gælder opsparingsår, d.v.s. datoen for 1 indbetaling og et år frem, og ikke  

 kalenderår.
 Der henvises til ovennævnte lovbekendtgørelse om boligsparekontrakter § 5,  

 stk. 1, § 6, stk. 2 og § 7, stk. 1, samt til Boligstyrelsens bekendtgørelse  

 af 14. maj 1987 om boligsparekontrakter med pengeinstitutter § 7, stk. 1,  

 ifølge hvilke bestemmelser det fremgår, at opsparede beløb kan udbetales 3 år  

 efter den første indbetaling.
 Det er endvidere i standardkontrakten pkt. 4 a om udbetaling, præciseret,  

 (jf. bilag 1 til bekendtgørelsen), at det indbetalte beløb tidligst kan  

 udbetales 3 år efter den første indbetaling.
 Med hensyn til den skitserede ordning vedrørende de boligsparekontrakter,  

 hvor der ikke er opereret med opsparingsår, har Boligministeriet ikke  

 mulighed for at dispensere fra de i loven fortsatte betingelser for at opnå  

 boligsparepræmie.
 Not. 2. Til orientering.
Der henvises til Hypotekbankens j.nr.
BS/BO alm. 2.
