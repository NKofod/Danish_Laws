 Til samtlige eksportslagterier og eksportautoriserede frysehuse samt  

 dyrlægerne ved disse.
 Udtagning og behandling af blod til menneskeføde.
 I henhold til bilag I, kapitel V, pkt. 2, i landbrugsministeriets  

 bekendtgørelse af 22. maj 1975 om udførsel af kød m.m. fastsættes herved  

 følgende bestemmelser for udtagning og behandling af blod til menneskeføde.
 1. Tilladelse til opstilling og drift m.v af  

 blodudtagningsanlæg skal indhentes hos vedkommende veterinærinspektør.
 2. For alle anlæg til behandling af blod skal der  

 foreligge en godkendt rengørings- og desinfektionsanvisning.
 3. Den kontrollerende dyrlæge skal forud underrettes,  

 hver gang blod agtes udtaget til menneskeføde.
 4. Inden stikning skal:
 a) svin : stikkestedet, såfremt det er stærkt forurenet, afvaskes ved  

 børstning med chlorholdig vandopløsning indeholdende ca. 0,4% aktivt chlor  

 (f.eks. 0,5 liter af en 15% natriumhypochoritopløsning til 10 l vand) eller  

 med andet af veterinærdirektoratet godkendt middel. (Vaskevandet skal  

 tilledes børsten gennem slange fra ophængt beholder).
b) andre dyr : stikkestedet opridses og frislagtes, således at kontak t mellem behåret hud og kniv undgås under udtagningen.
 5. Blodet skal udtages med hulsondekniv i stiksåret og  

 i lukket system ledes direkte til opsamlingsbeholder (opbevaringsbeholder).
 6. Spiserør og luftrør må ikke beskadiges ved  

 stikningen.
7. Opsamlingsbeholdere og udtagningsapparatur skal  

 være rengjorte og desinficerede, inden udtagningen påbegyndes.
Desinfektionen  

 skal foretages med damp eller mindst 82 grader C varmt vand eller med et af  

 veterinærdirektoratet godkendt desinfektionsmiddel.
Såfremt der anvendes  

 andre desinfektionsmetoder en damp eller 82 grader C varmt vand skal der  

 foretages efterskylning med rent vand.
 8. Opsamlingsbeholdere og dyr skal være mærkede  

 således, at der ikke kan være tvivl om, hvilke dyr blodet stammer fra.
9. For hver beholder skal apparaturet (kniv og slange)  

 rengøres og desinficeres (jfr. pkt. 7) eller udskiftes med et desinficeret  

 sæt, dog skal kniven steriliseres mellem hvert dyr.
Kun blod af dyr, som ved  

 kontrollen godkendes til eksport, må godkendes til menneskeføde.
10. Koagulationshindrende middel kan forud være tilsat  

 opsamlingsbeholderen eller tilsættes kontinuerligt under udtagningen.
Som  

 koagulationshindrende middel må kun anvendes natriumcitratopløsning, der skal  

 være fremstillet af natriumcitrat, som er forsynet med en af  

 veterinærdirektoratet godkendt etiket.
 11. Under udtagningen skal opsamlingsbeholderne være  

 anbragt i dertil egnet lokale adskilt fra stikkestien, med mindre vedkommende  

 veterinærinspektør i særlige tilfælde tillader andet.
12. Blodet skal efter udtagningen nedkøles til 3  

 grader C eller derunder hurtigst muligt.
Nedkøling til 3 grader C af  

 fraktionsdelene efter separering kræves ikke, såfremt de anvendes på  

 produktionsvirksomheden samme dag.
Blod og blodfraktioner må opbevares indtil  

 4 døgn efter udtagningen ved en temperatur på højst 3 grader C, før  

 anvendelse i produktionen finder sted.
13. Blod og fraktioner nedkølet som angivet under pkt.  

 12, kan dog overføres med henblik på separering, emballering,  

 indfrysning/tørring og lagring eller anvendelse på en anden autoriseret  

 virksomhed, forudsat transporten foregår ved max. 3 grader C i lukkede  

 transporttanke/beholdere, som er plomberede med grønstribet mærkeseddel,  

 hvorpå udtagningsdatoen er angivet.
Indfrysning/tørring og lagring eller  

 anvendelse skal ske senest 4 døgn efter udtagningen.
14. Der skal for alle anlæg under den kontrollerende  

 dyrlæges ledelse foretages en løbende bakteriologisk driftskontrol af  

 produktionen.
Omkostningerne herved afholdes af virksomheden.
 Cirkulæreskrivelse af 29. januar 1981 (K.K. 1971-1980) om samme emne  

 tilbagekaldes herved.
 P.V.V.
