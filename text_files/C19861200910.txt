 I henhold til § 8 i lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v., jfr.  

 finansministeriets cirkulære af 27. maj 1986 om arbejdstidsforhold for  

 deltidsbeskæftigede, tilkommer der som kompensation for  

 arbejdstidsnedsættelsen pr. 1. januar 1987 deltidsbeskæftigede hjælpepræster,  

 der er ansat før 1. januar 1987 en lønkompensation fra den 1. januar 1987 på  

 2.56% af bruttolønnen excl. udgiftsdækkende godtgørelser  

 (befordringsgodtgørelser og kontorholdsgodtgørelser).
 Man har herfra foranlediget, at lønregulering foretages af SCL i  

 overensstemmelse hermed.
 Arbejdstidsforkortelsen medfører herefter ikke nedsættelse af  

 arbejdsforpligtelserne for de pr. 1. januar 1987 ansatte deltidsbeskæftigede  

 hjælpepræster.
 Deltidsbeskæftigede hjælpepræster, der ansættes pr. 1. januar 1987 og  

 senere vil blive ansat med sædvanlig 5-delelige kvota og vil ikke være  

 berettiget til lønkompensation i overensstemmelse med foranstående.
 Det forudsættes, at tjenesten (evt. regulativmæssigt) tilrettelægges under  

 hensyn til arbejdstidsnedsættelsen.
 P.M.V.
 E.B.
