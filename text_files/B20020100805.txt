Bekendtgørelse  

 om  

 valg af Repræsentantskabet for Rådet for Etniske Minoriteter  

 og valg af Rådet for Etniske Minoriteter I medfør af § 43, stk. 4, og § 44, stk. 6, i  

 lov nr. 474 af 1. juli 1998 om integration af udlændinge i Danmark  

 (integrationslov), jf. lovbekendtgørelse nr. 792 af 18. september  

 2002, fastsættes:
Kapitel 1 Repræsentantskabet for Rådet for Etniske  

 Minoriteter § 1. Hvert af de i integrationslovens § 42  

 nævnte integrationsråd vælger hvert fjerde år et  

 medlem til Repræsentantskabet for Rådet for Etniske minoriteter,  

 jf. integrationslovens § 43, stk. 2, 1. pkt.
 Stk. 2. Integrationsrådet vælger foruden et medlem  

 til repræsentantskabet en stedfortræder for denne.  

 Stedfortræderen deltager i repræsentantskabets møder i  

 tilfælde af medlemmets fravær.
 Stk. 3. Integrationsrådets valg af medlem og  

 stedfortræder til repræsentantskabet skal ske blandt de medlemmer  

 af integrationsrådet, der er udpeget blandt medlemmer af lokale  

 flygtninge- og indvandrerforeninger eller blandt andre tilsvarende personer i  

 kommunen, jf. integrationslovens § 43, stk. 2, 1. pkt.
 § 2. Integrationsrådets valg af medlem og  

 stedfortræder til repræsentantskabet sker ved flertalsvalg efter  

 reglerne i § 24, stk. 1, i lov om kommunernes styrelse.
 Stk. 2. Integrationsrådet giver snarest efter valget  

 Ministeriet for Flygtninge, Indvandrere og Integration underretning om valg  

 af medlem og stedfortræder til repræsentantskabet.
 § 3. Medlemmer og stedfortrædere  

 udtræder af repræsentantskabet ved fraflytning fra den kommune, i  

 hvilken kommunalbestyrelsen har udpeget den pågældende som medlem  

 af integrationsrådet.
 Stk. 2. Hvis et medlem udtræder eller dør,  

 vælger integrationsrådet snarest et nyt medlem.
 Stk. 3. Hvis en stedfortræder udtræder, dør  

 eller bliver valgt som medlem af repræsentantskabet, jf. stk. 2,  

 vælger integrationsrådet snarest en ny stedfortræder.
 Stk. 4. Integrationsrådet giver snarest efter  

 indtræden af et nyt medlem eller efter valg af en ny  

 stedfortræder Ministeriet for Flygtninge, Indvandrere og Integration  

 underretning herom.
 § 4. Valget af repræsentantskabets medlemmer  

 og stedfortrædere har virkning for kommunalbestyrelsens  

 funktionsperiode.
 Stk. 2. Valg til repræsentantskabet afholdes inden den  

 1. februar i året efter det år, hvori valg til  

 kommunalbestyrelsen afholdes.
 Stk. 3. Ministeriet for Flygtninge, Indvandrere og Integration  

 indkalder til konstituerende repræsentantskabsmøde senest den 1.  

 marts i året efter det år, hvori valg til kommunalbestyrelsen  

 afholdes.
Kapitel 2 Rådet for Etniske Minoriteter § 5. Repræsentantskabet for Rådet for  

 Etniske Minoriteter vælger under det konstituerende  

 repræsentantskabsmøde blandt sine medlemmer 14 medlemmer til  

 Rådet for Etniske Minoriteter, jf. integrationslovens § 44,  

 stk. 1, 1. pkt.
§ 6. Valget til rådet foretages,  

 således at hvert stemmeberettiget medlem tildeles 14 stemmer, som alle  

 skal anvendes, og som skal anvendes til at stemme på 14 forskellige  

 kandidater.
De 14 medlemmer, der opnår flest stemmer, vælges til  

 Rådet for Etniske Minoriteter.
Stk. 2. I tilfælde af stemmelighed mellem så mange  

 personer, at det ikke kan afgøres, hvilke af de pågældende  

 kandidater der er valgt, afholdes en ny valgrunde mellem disse personer,  

 hvorunder hvert stemmeberettiget medlem tildeles et antal stemmer svarende  

 til det antal pladser, som efter det i stk. 1 foretagne valg endnu er  

 ubesatte på grund af stemmeligheden.
Alle stemmer skal anvendes, og de  

 skal anvendes til at stemme på de kandidater, der er stemmelighed  

 imellem.
Det må højest tildeles én stemme til en  

 kandidat.
Er der herefter på ny stemmelighed mellem to eller flere  

 kandidater, foretager Ministeriet for Flygtninge, Indvandrere og Integration  

 lodtrækning.
§ 7. Ministeriet for Flygtninge,  

 Indvandrere og Integration udarbejder en stedfortræderliste.
På  

 listen opføres de kandidater, der ikke er valgt, i den  

 rækkefølge, hvori de som stedfortrædere er berettiget til  

 at indtræde i rådet.
Den kandidat, der har fået det  

 største antal stemmer uden at blive valgt, opføres  

 først.
Derefter opføres den kandidat, der har fået det  

 næststørste antal stemmer, og så fremdeles.
I  

 tilfælde af stemmelighed foretager Ministeriet for Flygtninge,  

 Indvandrere og Integration lodtrækning.
 § 8. Hvis et medlem, der er valgt til  

 medlem af rådet eller opført på den i § 7  

 nævnte stedfortræderliste, udtræder af  

 repræsentantskabet, udtræder den pågældende af  

 rådet, henholdsvis slettes af stedfortræderlisten.
 Stk. 2. Hvis et medlem udtræder af rådet,  

 indtræder en stedfortræder i rådet i henhold til den i  

 § 7 nævnte stedfortræderliste.
§ 9. Valget af rådets medlemmer har virkning  

 for kommunalbestyrelsens funktionsperiode.
Valget har dog virkning, indtil  

 nyvalg af rådet har fundet sted.
Kapitel 3 Ikrafttrædelses- og overgangsbestemmelser § 10. Bekendtgørelsen træder i kraft  

 den 1. januar 2003.
 Stk. 2. Samtidig ophæves bekendtgørelse nr. 513  

 af 22. juni 1999 om valg af Repræsentantskabet for  

 Rådet for Etniske Minoriteter og valg af Rådet for Etniske  

 Minoriteter.
§ 11. Repræsentantskabet, som er konstitueret for den  

 indeværende kommunale valgperiode, vælger på sit  

 førstkommende møde stedfortrædere for det nuværende  

 Råd for Etniske Minoriteter.
Valget foretages, således at hvert  

 stemmeberettiget medlem tildeles 10 stemmer, som alle skal anvendes, og som  

 skal anvendes til at stemme på 10 forskellige kandidater.
De 10  

 medlemmer, der opnår flest stemmer, opføres på en  

 stedfortræderliste.
Den kandidat, der har fået det største  

 antal stemmer, opføres først.
Derefter opføres den  

 kandidat, der har fået det næststørste antal stemmer, og  

 så fremdeles.
I tilfælde af stemmelighed foretages  

 lodtrækning.
