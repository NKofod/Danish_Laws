Den 3. januar 1994 undertegnedes i Riga en aftale om et forsvarsmæssigt samarbejde mellem Danmark og Letland.
Aftalen er en rammeaftale, hvortil der hvert år knyttes et program over det kommende års samarbejdsaktiviteter.
Samarbejdet vil vedrøre emner som demokratisk kontrol af væbnede styrker, generelle sikkerheds- og nedrustningsspørgsmål, erfaringer fra militær uddannelse og træning, herunder peacekeeping, tættere bånd mellem de to lande på det forsvarsmæssige område m.v.
De konkrete aktiviteter vil bl.a. kunne omfatte gensidige besøg på højt niveau og på operativt niveau, samarbejde om at udvikle og tilpasse væbnede styrker til den nuværende sikkerhedssituation, samarbejde om forsvarsbudgetter, afholdelse af stabsdrøftelser, samarbejde mellem militære institutioner og enheder om bl.a. uddannelse, peacekeeping m.v.
Aftalen løber på ubestemt tid.
Den kan opsiges af hver af parterne med  

 seks måneders skriftligt varsel.
Aftalen trådte i kraft den 3. januar 1994.
