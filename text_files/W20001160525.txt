Kendelse fra Pressenævnet i sag nr.  

 110/2000 [K] har klaget til Pressenævnet over, at Danmarks  

 Radio har offentliggjort nævnets kendelse i sag nr. 62/2000 i strid med  

 medieansvarslovens § 49.
 I medfør af Medieansvarslovens § 49 pålagde  

 Pressenævnet ved kendelse af 30. august 2000 Danmarks Radio at  

 offentliggøre en kendelse i anledning af udsendelsen "Miljø med  

 mere" bragt på DR 2 den 4. april 2000.
 Kendelsen havde følgende ordlyd:
 "Danmarks Radio bragte den 4. april 2000 udsendelsen  

 "Miljø med mere", der indeholdt et indslag om økologiske  

 høns. [K], hvis økologiske hønsebesætning omtales  

 i programmet, klagede til Pressenævnet, idet han anså god  

 presseskik for tilsidesat.
Pressenævnet har i anledning af klagen udtalt, at  

 der i udsendelsen, der drejede sig om dyrevelfærd hos økologiske  

 høns, vistes fem år gamle arkivoptagelser af afpillede  

 høns, der var fritgående høns fra Foulum  

 Forsøgsstation og ikke økologiske høns.
Også ud  

 fra udsendelsens oplysninger i øvrigt kom det derved til at  

 fremstå, som om økologiske høns i almindelighed ser ud  

 som de fritgående høns fra forsøgsstationen.
Indslaget  

 var derfor vildledende, og Pressenævnet finder, at Danmarks Radio har  

 tilsidesat god presseskik, hvorfor nævnet udtaler sin kritik.
København den 30. august 2000 Per Sørensen, Bo Maltesen, Tage Clausen og Kirsten  

 Dyregaard." Klageren har anført, at den offentliggørelse  

 af kendelsen, som indklagede har foretaget, ikke er sket på en så  

 fremtrædende måde, som det med rimelighed kan forlanges, jf.  

 medieansvarslovens § 49.
 Klageren har endvidere anført, at han kræver  

 at få bragt kendelsen på de samme sendetider samt på de  

 samme kanaler som selve udsendelsen "Miljø med mere".
 Indklagede har oplyst, at udsendelsen "Miljø med  

 mere" blev bragt første gang tirsdag den 4. april 2000, kl. 19.32  

 på DR 2, samt at udsendelsen blev genudsendt onsdag den 5. april 2000,  

 kl. 23.17 på DR 1, fredag den 7. april 2000, kl. 9.41 på DR 1, og  

 søndag den 9. april 2000, kl. 00.22 på DR 2. Indklagede har  

 endvidere oplyst, at man har bragt Pressenævnets kendelse umiddelbart  

 efter "Deadline" på DR 2 den 4. september 2000, kl. 23.30, samt  

 på DR1 den 5. september 2000, kl. 9.40.
Indklagede har anført, at kendelsen er  

 offentliggjort i overensstemmelse med Danmarks Radios praksis, ifølge  

 hvilken kendelser fra Pressenævnet oplæses på begge  

 stationer, hvis udsendelsen har været bragt på begge stationer.  

 På den station, hvor udsendelsen først har været bragt,  

 læses kendelsen op i forbindelse med et "prime time" nyhedsindslag,  

 hvilket på DR 1 er efter 21-nyhederne, mens det på DR 2 er i  

 tilknytning til "Deadline". På genudsendelsesstationen vil kendelsen  

 blive læst op på et tidspunkt, der modsvarer  

 genudsendelsestidspunktet.
Vedrører kendelsen en udsendelse, der kun  

 er vist på DR 2, oplæses kendelsen ikke på DR 1 og omvendt.
Indklagede har endvidere anført, at man har opfyldt  

 medieansvarslovens § 49 krav om, at kendelsen skal bringes snarest muligt og  

 på en så fremtrædende måde ,som det med rimelighed  

 kan forlanges, idet kendelsen er bragt "prime time" på  

 førstegangsstationen DR 2 og på genudsendelsestidspunktet for  

 anden genudsendelse på DR 1. Samtidig er den lagt på tekst-tv,  

 som tillige kan nås via on-line.
Oplæsningen af kendelsen har  

 således mindst nået samme målgruppe som selve  

 udsendelsen.
I sagens behandling har følgende  

 nævnsmedlemmer deltaget: Axel Kierkegaard, Kaare R.
Skou, Bo Maltesen  

 og Ole Askvig.
 Tre medlemmer   Axel Kierkegaard, Bo Maltesen og Ole  

 Askvig - udtaler:
Danmarks Radio har i overensstemmelse med sin egen praksis  

 oplæst Pressenævnets kendelse i sag nr. 62/2000 på DR 2 i  

 tilknytning til "Deadline" kl. 23.30 den 4. september 2000. Udsendelsen  

 "Miljø med mere", som kendelsen vedrører, blev imidlertid bragt  

 på DR 2 den 4. april 2000, kl. 19.32. En oplæsning af en kendelse  

 på DR 2, kl. 23.30 når efter vores opfattelse ikke det samme  

 publikum som selve udsendelsen.
Dette gælder, uanset at kl. 23.30 efter  

 Danmarks Radios opfattelse er "prime time" på DR 2.
 Det pålægges derfor i medfør af  

 medieansvarslovens § 49 Danmarks Radio at oplæse Pressenævnets  

 kendelse i sag nr. 62/2000 på et tidspunkt på DR 2, der svarer  

 til førstegangsudsendelsestidspunktet for udsendelsen "Miljø  

 med mere".
 Vi har ingen bemærkninger til Danmarks Radios  

 offentliggørelse af kendelsen på DR 1.
Et medlem   Kaare R.
Skou   udtaler:
 Da udsendelsen "Miljø med mere" ikke indgik i en  

 serie af programmer med en fælles titel på tidspunktet for  

 afsigelsen af kendelsen i Pressenævnet, og Pressenævnets kendelse  

 derfor ikke kunne være bragt i tilknytning til dette program, er  

 medieansvarslovens § 49 efter min opfattelse opfyldt på  

 tilfredsstillende måde ved at bringe kendelsen i tilknytning til  

 kanalens hovednyhedsudsendelse uanset dennes udsendelsestidspunkt.
 Der afsiges kendelse efter stemmeflertallet, og  

 Pressenævnet pålægger derfor i medfør af  

 medieansvarslovens § 49 Danmarks Radio at oplæse Pressenævnets  

 kendelse i sag nr. 62/2000 på et tidspunkt på DR 2, der svarer  

 til førstegangsudsendelsestidspunktet for udsendelsen "Miljø  

 med mere".
 Afsagt den 1. november 2000.
