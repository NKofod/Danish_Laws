Bekendtgørelse  

 om pligtige lagre af mineralolie og mineralolieprodukter  

1) I medfør af § 3, stk. 2, § 5, stk. 2, § 6 og § 7, stk. 2,  

 i lov nr. 1275 af 20. december 2000 om pligtige lagre af mineralolie og  

 mineralolieprodukter fastsættes:
Kapitel 1 Anvendelse og definitioner § 1.  

  

 Bekendtgørelsen fastsætter nærmere regler for lagringspligtige virksomheder,  

 herefter de lagringspligtige, og lagringspligtige produkter, beregningen af  

 og  

 opfyldelsen af lagringspligten samt oplysningspligten.
§ 2.  

  

 Ved  

 mineralolie forstås råolie og kondensat af mineralsk oprindelse, herunder  

 halvfabrikata.
Ved mineralolieprodukter forstås produkter, der er fremstillet  

 ved raffinering af mineralolie.
Kun de i stk. 2 nævnte mineralolieprodukter  

 er  

 omfattet af bekendtgørelsen.
 Stk. 2.  

  

 Følgende  

 mineralolieprodukter er lagringspligtige og inddeles i 3 kategorier:
 1)  

 	  

 Kategori 1: Motorbenzin,  

 flybenzin og jet fuel af benzintypen.
 2)  

 	  

 Kategori 2: Gasolie,  

 dieselolie, petroleum og jet fuel af petroleumstypen.
 3)  

 	  

 Kategori 3: Fuelolie.
§ 3.  

  

 Ved  

 lageråret forstås perioden fra den 1. juli i et kalenderår til den 30. juni i  

 det efterfølgende kalenderår.
Ved referenceåret forstås det kalenderår, som  

 er  

 afsluttet 6 måneder forud for lagerårets begyndelse.
Kapitel 2 Lagringspligtige virksomheder § 4.  

  

 En  

 virksomhed, der her i landet importerer, producerer eller hos en anden  

 virksomhed lader producere mineralolie eller mineralolieprodukter, er  

 lagringspligtig og skal holde mindstelagre og beredskabslagre af de i § 7  

 nævnte  

 lagringspligtige produkter i et omfang, der beregnes efter § 8.
 Stk. 2.  

  

 Hvis en  

 ikke-lagringspligtig virksomhed, bliver lagringspligtig i et referenceår  

 efter  

 § 4, stk. 1, indtræder denne lagringspligt ved begyndelsen af det  

 efterfølgende  

 lagerår.
 Stk. 3.  

  

 Som importør i  

 henhold til stk. 1 anses den, i hvis navn tolddokumentationen afgives.
 § 5.  

  

 En  

 virksomhed, der i et referenceår importerer, producerer eller lader producere  

 mineralolie og mineralolieprodukter i en mængde, der tilsammen udgør mindre  

 end  

 1000 tons råolieækvivalent, er ikke omfattet af oplysnings- og  

 lagringspligten  

 i det efterfølgende lagerår.
 Stk. 2.  

  

 Når en  

 lagringspligtig virksomhed, jf. § 4, stk. 1, bliver ikke-lagringspligtig i et  

 referenceår efter § 5, stk. 1 skal alle køb af lagringspligtige produkter  

 foretaget  

 af den ikke-lagringspligtige virksomhed registreres af sælger som  

 »salg til andre«.
 Stk. 3.  

  

 En virksomhed,  

 der fremstiller olieprodukter ved raffinering af spildolie til genbrug, er  

 ikke  

 omfattet af denne bekendtgørelse.
 § 6.  

  

 En  

 virksomhed, hvis status som lagringspligtig ændres jf. §§ 4 og 5, skal give  

 Energistyrelsen besked herom senest ved statusændringens begyndelse.
Kapitel 3 Beregning af lagringspligten § 7.  

  

 En  

 lagringspligtig skal holde mindstelagre af mineralolieprodukter i kategori 1,  

 kategori 2 og kategori 3.
 Stk. 2.  

  

 En  

 lagringspligtig skal holde beredskabslagre af mineralolieprodukter i kategori  

 1  

 og kategori 2.
 § 8.  

  

 En  

 lagringspligtig skal i lageråret holde lagre, der svarer til en procentvis  

 andel af den lagringspligtige omsætning i referenceåret for den enkelte  

 produktkategori.
 Stk. 2.  

  

 For mindstelagre  

 udgør den i stk. 1 nævnte andel 14,2 pct. for kategori 1, 19,2 pct. for  

 kategori  

 2 og 22,2 pct. for kategori 3.
 Stk. 3.  

  

 For  

 beredskabslagre udgør den i stk. 1 nævnte andel 8 pct. for kategori 1 og 3  

 pct.  

 for kategori 2.
 § 9.  

  

 Den  

 lagringspligtige omsætning beregnes inden for den enkelte kategori som den  

 totale mængde lagringspligtige mineralolieprodukter, som den lagringspligtige  

 har solgt eller forbrugt i referenceåret.
 Stk. 2.  

  

 I opgørelsen  

 over den lagringspligtige omsætning medtages følgende salg eller forbrug  

 ikke:
 1)  

 	  

 Salg til andre lagringspligtige.
 2)  

 	  

 Salg af en mængde,  

 som den lagringspligtige har købt af en ikkelagringspligtig.
 3)  

 	  

 Salg til eksport,  

 herunder salg til Færøerne og Grønland.
 4)  

 	  

 Salg til skibe i  

 udenrigs fragt- og passagerfart.
 5)  

 	  

 Salg til forsvaret.
 6)  

 	  

 Eget forbrug i  

 raffinaderi.
Kapitel 4 Opfyldelse af lagringspligten § 10.  

  

 Til  

 opfyldelse af mindstelagringspligten efter § 8, stk. 2, kan medregnes  

 beholdninger, som tilhører den lagringspligtige og er oplagret i Danmark  

 eller  

 accepteret efter § 13. Heri indgår følgende beholdninger:
 1)  

 	  

 Beholdninger om bord  

 på tankskibe, som med henblik på losning er ankommet til en havn, når  

 havneformaliteterne er afsluttet.
 2)  

 	  

 Beholdninger oplagrede  

 i lossehavne.
 3)  

 	  

 Beholdninger i  

 tankanlæg ved udgangspunkt for olierørledninger.
 4)  

 	  

 Beholdninger i  

 tankskibe i indenrigsfart.
 Stk. 2.  

  

 Følgende  

 beholdninger kan ikke medregnes til opfyldelse af lagringspligten:
 1)  

 	  

 Mineralolie i  

 oliefelter og i lagre ved oliefelter på havet.
 2)  

 	  

 Beholdninger leveret  

 til bunkring for skibsfarten.
 3)  

 	  

 Beholdninger i  

 transit.
 4)  

 	  

 Beholdninger i  

 olierørledninger, motortankvogne, jernbanetankvogne eller  

 detailsalgstankanlæg.
 5)  

 	  

 Beholdninger i  

 raffinaderiernes forbindelsesledninger og produktionsanlæg.
 6)  

 	  

 Beholdninger, der er  

 reserveret forsvaret.
§ 11.  

  

 Til  

 opfyldelse af beredskabslagringspligten efter § 8, stk. 3, kan medregnes  

 beholdninger, som er 1)  

 	  

 opbevaret i særlige  

 tankanlæg, der er opført med henblik på krig eller truende udsigt til krig,  

 og  

 som ved bekendtgørelsens ikrafttræden er etableret og vedligeholdes i  

 overensstemmelse med specifikationerne i bilaget, og 2)  

 	  

 placeret i fornøden  

 afstand fra havne og større byer samt militære eller andre installationer af  

 totalforsvarsmæssig betydning.
Stk. 2.  

  

 Energistyrelsen  

 kan efter ansøgning for en tidsafgrænset periode godkende, at dele af  

 mindstelagrene bruges til at opfylde beredskabslagringspligten.
Den totale  

 lagringspligt kan ikke nedsættes af denne årsag.
 § 12.  

  

 En  

 lagringspligtig kan opfylde sin lagringspligt helt eller delvis gennem  

 medlemskab af Foreningen Danske Olieberedskabslagre (FDO). Enhver  

 lagringspligtig har ret til at blive medlem af FDO.
 Stk. 2.  

  

 FDO meddeler  

 Energistyrelsen på vegne af medlemmerne, hvor stor en procentdel af  

 medlemmernes  

 lagringspligt, der holdes af FDO i det kommende lagerår.
 Stk. 3.  

  

 FDO skal årligt  

 fremsende godkendt årsrapport og bestyrelsens beretning til orientering af  

 Energistyrelsen. Ændringer i FDO's vedtægter skal godkendes af  

 Energistyrelsen.
 § 13.  

  

 En  

 lagringspligtig eller FDO, hvis beholdninger af mineralolie og  

 mineralolieprodukter overstiger virksomhedens lagringspligt, kan træffe  

 aftale  

 med andre lagringspligtige eller FDO om, at sådanne overskydende mængder helt  

 eller delvis kan medregnes til opfyldelse af sidstnævntes  

 mindstelagringspligt.  

 Lagre hos en ikkelagringspligtig virksomhed kan ikke medregnes.
 Stk. 2.  

  

 Beholdninger af  

 mineralolie og mineralolieprodukter, der befinder sig i et andet  

 EU-medlemsland, kan på nærmere vilkår medregnes til opfyldelse af  

 mindstelagringspligten i Danmark, såfremt aftaler herom godkendes af  

 henholdsvis Energistyrelsen og vedkommende EU-medlemslands myndighed.  

 Beholdninger oplagret i Danmark kan på tilsvarende vilkår medregnes til  

 opfyldelse af lagringspligten i et andet EU-medlemsland.
§ 14.  

  

 En  

 lagringspligtig og FDO kan medregne lagre af mineralolie til opfyldelse af  

 mindstelagringspligten.  

 Lagre af mineralolie kan dog kun medregnes i det forhold, hvormed  

 mineralolien  

 medgår til raffineringen.
Dette forhold beregnes som den totale mængde af  

 lagringspligtige produkter, der er raffineret i Danmark, divideret med den  

 totale mængde mineralolie, der er brugt til dette formål i referenceåret.  

 Energistyrelsen  

 udmelder ovenstående procentsats forud for hvert lagerår.
 Stk. 2.  

  

 Mineralolie kan  

 kun medregnes til opfyldelse af mindstelagringspligten med indtil 40 pct. af  

 den samlede lagringspligt i kategori 1, indtil 40 pct. af den samlede  

 lagringspligt i kategori 2 og indtil 50 pct. af den samlede lagringspligt i  

 kategori  

 3.
 Stk. 3.  

  

 Lagre af  

 blandingsprodukter, der er bestemt til fremstilling af lagringspligtige  

 produkter,  

 kan træde i stedet for disse.
 § 15.  

  

 En  

 lagringspligtig og FDO skal sørge for, at de oplagrede mineralolieprodukter  

 til  

 enhver tid opfylder gældende kvalitetskrav og normer for brugbare produkter.
 Stk. 2.  

  

 Energistyrelsen  

 kan efter ansøgning for en tidsbegrænset periode godkende, at der er oplagret  

 produkter, der ikke opfylder stk. 1.
Kapitel 5 Oplysningspligt § 16.  

  

 De  

 lagringspligtige og FDO skal senest den 20. i hver måned indsende oplysninger  

 til Energistyrelsen om varebevægelser i og ultimobeholdninger for den  

 foregående måned for mineralolie og mineralolieprodukter.
Salg og forbrug,  

 der  

 efter § 9, stk. 2, ikke medtages i opgørelsen over den lagringspligtige  

 omsætning, skal anføres særskilt.
Oplysningerne skal specificeres som fastsat  

 af Energistyrelsen og i overensstemmelse med internationale forpligtelser.
§ 17.  

  

 En  

 lagringspligtig og FDO skal én gang årligt for et referenceår have bekræftet  

 rigtigheden af de månedsvis indsendte oplysninger efter § 16 ved erklæring af  

 statsautoriseret eller registreret revisor.
Revisorerklæringen skal  

 afgives på en af Energistyrelsen udformet  

 formular og være Energistyrelsen  

 i hænde senest den 15. marts i det følgende  

 kalenderår.
 § 18.  

  

 Enhver, der omfattes af denne bekendtgørelse, skal på opfordring give  

 Energistyrelsen  

 alle oplysninger, som Energistyrelsen finder nødvendige for kontrollen med  

 overholdelsen af bekendtgørelsen.
Kapitel 6 Dispensations-, straffe-, overgangs- og  

 ikrafttrædelsesbestemmelser § 19.  

  

 Energistyrelsen kan efter ansøgning dispensere fra bestemmelserne i denne  

 bekendtgørelse, hvor sådanne dispensationer har mindre betydning for den  

 samlede mængde og tilgængelighed af lagrene og når særlige forhold taler  

 derfor.
§ 20.  

  

 Med mindre højere straf er forskyldt efter anden lovgivning, straffes med  

 bøde  

 den, der 1)  

 	  

 i væsentligt omfang  

 unddrager sig lagringspligt, jf. § 4, 2)  

 	  

 afgiver urigtige  

 eller vildledende oplysninger om forhold, hvorom vedkommende er forpligtet  

 til  

 at give oplysning efter bestemmelserne i denne bekendtgørelse, eller undlader  

 efter anmodning at afgive sådanne oplysninger, eller 3)  

 	  

 undlader efter  

 anmodning at fremsende revisorerklæring, jf. § 17.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kapitel 5.
 § 21.  

  

 Energistyrelsens afgørelser ifølge denne bekendtgørelse kan ikke påklages til  

 anden administrativ myndighed.
 § 22.  

  

 Bekendtgørelsen træder i kraft den 1. juli 2005.
Stk. 2.  

  

 Samtidig ophæves 1)  

 	  

 bekendtgørelse nr.  

 1184 af 19. december 1992 om mindstebeholdninger af mineralolieprodukter, 2)  

 	  

 bekendtgørelse nr.  

 1185 af 19. december 1992 om beredskabslagre af mineralolieprodukter og 3)  

 	  

 bekendtgørelse nr.  

 449 af 11. juni 1999 om størrelsen af beredskabslagre og mindstebeholdninger  

 af  

 mineralolieprodukter.
Transport- og Energiministeriet, den 12. maj  

 2005 Flemming Hansen /Ib Larsen Bilag 1 Krav til eksisterende beredskabsfaciliteter Bestemmelser vedrørende beskyttelsesmæssige  

 foranstaltninger for beredskabstankanlæg til motorbenzin, gas- og dieselolie.
I.
Tankkonstruktion Tankene skal udføres som betontanke, foret indvendig med  

 sammensvejste stålplader, og nedgravet i en sådan minimumsdybde, at den  

 udgravede jord nogenlunde balancerer med den påkrævede tildækning.
 Jorddækningen skal være mindst 60 cm og udføres  

 uregelmæssigt, således at den færdige tank ikke fremtræder som f.eks. en  

 »sukkertop«.
 Tankens sider skal være mindst 30 cm dobbelt armeret beton  

 med mindst 5 mm indvendig stålpladebeklædning forankret til betonen.  

 Armeringen  

 skal være som krævet af styrkehensyn, dog mindst som følger:
Armeringsprocent Indvendig lodret  

 rundjern 16 0,447 Indvendig vandret  

 rundjern 10 0,13 Udvendig lodret  

 rundjern 16 0,223 Udvendig vandret  

 rundjern 10 0,13 Taget skal være 30 cm dobbelt armeret beton, som krævet af  

 styrkehensyn, dog med en minimum armering som for siderne.
Taget skal være  

 tæt  

 enten ved hjælp af indvendige stålplader eller på anden måde.
 Bunden skal være armeret beton som krævet af styrkehensyn  

 og bundforhold og skal dækkes af mindst 6 mm tykke stålplader.
 Under tanken skal anbringes et drænsystem med frit afløb  

 for at forhindre vandtryk på undersiden af tanken.
 I betonbundpladens overside umiddelbart under stålpladerne  

 skal anbringes et kanalsystem med forbindelse til et tilgængeligt afløb  

 umiddelbart uden for tanken.
 Benzintankene skal udstyres med trykvacuum ventiler og  

 »flamearrestors«.
 Alle tanke skal i øvrigt forsynes med det af brandvæsenet  

 forlangte sikkerhedsudstyr.
Tankanlæggene skal have gode tilkørselsforhold eller skal  

 kunne pumpes til et andet anlæg med gode tilkørselsforhold.
Tankanlæg  

 med læsseramper  

 skal kunne tømmes med  

 tankbiler, selv om den offentlige elforsyning svigter.
Til dette formål skal  

 i  

 beskyttet rum forefindes mindst en benzin- eller oliedreven reservepumpe med  

 en  

 minimumskapacitet på 60 m3  

 /t.
II.
Tankstørrelse og afstand mellem de enkelte tanke Den højst tilladte koncentration af beskyttede  

 beredskabstankanlæg er 60.000 m3. Et enkelt anlæg er dog godkendt  

 til 111.000 m3.
 Den maksimale tankstørrelse for en enkelt tank er 10.000 m3.
 Flere små tanke med en samlet kapacitet på indtil 10.000 m3  

 kan bygges tæt sammen.
 Afstanden mellem hver 10.000 m3  

 tank eller hver  

 gruppe af tanke med en samlet kapacitet på 10.000 m3  

 skal være  

 mindst 30 m.
 Afstanden til hegn skal være mindst 30 m.
 Afstanden mellem et lagerområde på 60.000 m3  

 og  

 et andet lagerområde med beskyttede beredskabstankanlæg skal være mindst 3  

 km.
 Konventionelle mindre tankanlæg med tilhørende udstyr kan  

 opføres i forbindelse med et lagerområde med beskyttede tankanlæg, men skal  

 da  

 placeres i en mindsteafstand af mindst 1 km fra det beskyttede lagerområde.
III De under I og II angivne bestemmelser er fastsat alene af  

 beredskabsmæssige hensyn, og de fritager ikke den lagringspligtige for på  

 sædvanlig måde at opfylde i øvrigt gældende bestemmelser for opførelse af  

 olietankanlæg.
1) Bekendtgørelsen  

 indeholder bestemmelser, der gennemfører Rådets direktiv 68/414/EØF af 20.  

 december 1968 om forpligtelse for EØFs medlemsstater til at opretholde  

 minimumslagre af mineralolie og/eller mineralolieprodukter, (EF-Tidende 1968,  

 nr.
L 308, s. 14), som ændret ved Rådets direktiv 98/93/EF af 14. december  

 1998, (EF-Tidende 1998, nr.
L 358, s.100).
