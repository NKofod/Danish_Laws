Betænkning afgivet af  

 Arbejdsmarkedsudvalget den 29. maj 2001 Betænkning over Forslag til folketingsbeslutning om  

 forlænget dagpengeret til ledige, der ikke har fået den  

 aktivering, de har ret til [af Ole Sohn (SF) m.fl.] 1. Udvalgsarbejdet Beslutningsforslaget blev fremsat den 13. marts 2001 og  

 var til 1. behandling den 4. april 2001. Beslutningsforslaget blev efter 1.  

 behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 2  

 møder.
2. Indstillinger og politiske bemærkninger Et flertal i udvalget (S, V, KF, CD, RV og KRF)  

 indstiller beslutningsforslaget til forkastelse.
 Et mindretal i udvalget (SF, DF og EL) indstiller  

 beslutningsforslaget til vedtagelse uændret.
Socialistisk Folkepartis medlem af udvalget finder det  

 helt uforståeligt, at forligspartierne bag aktiveringspolitikken er  

 parat til først at nægte de arbejdsløse den aktivering,  

 de har ret til ifølge loven, og dernæst smide dem ud af  

 dagpengesystemet og henvise dem til kommunal kontanthjælp, hvor de  

 typisk ikke kan få én krone.
Det er ikke den måde, et  

 rets- og velfærdssamfund hjælper sine arbejdsløse  

 på, og det er ikke sådan, man skal afhjælpe erhvervslivets  

 og den offentlige sektors problemer med at skaffe kvalificeret arbejdskraft.
Ved 1. behandling af beslutningsforslaget gav  

 arbejdsministeren udtryk for, at regeringen fuldt ud deler SF s intention om,  

 at de ledige skal have den aktivering, de er berettiget til.
Som begrundelse  

 for alligevel ikke at støtte SF s forslag gav han, at han ikke havde  

 de oplysninger, der var nødvendige for at foretage en mere  

 præcis vurdering af, i hvor stort omfang der rent faktisk kunne  

 være ledige, der mistede retten til dagpenge uden at have fået  

 den aktivering, de har ret til.
 Men nu har arbejdsministeren som svar på  

 spørgsmål stillet af SF, jf. alm. del   bilag 321, fremlagt tal,  

 der viser, at der er ca. 4.000 arbejdsløse, som, hvis de fortsat er i  

 dagpengesystemet til udløbet af aktivperioden, ikke kan nå at  

 få de 75 pct. aktivering, som de har krav på inden udløbet  

 af aktivperioden   uanset om de aktiveres 100 pct. af den resterende del af  

 aktivperioden.
At det forholder sig sådan, påpegede SF  

 allerede i bemærkningerne til beslutningsforslaget.
Nu har  

 arbejdsministeren også erkendt, at det forholder sig sådan.  

 Derfor ville det eneste rimelige og anstændige være, at  

 regeringen gjorde alvor af sin erklærede intention om, at de ledige  

 skal have den aktivering, de er berettiget til, og dermed støttede SF  

 s forslag.
Enhedslistens medlem af udvalget støtter  

 beslutningsforslaget, fordi det vil forbedre mulighederne for nogle af de  

 tusinder af arbejdsløse, der står over for at miste  

 dagpengeretten i løbet af det kommende år.
Situationen, hvor AF  

 ikke har været og stadig ikke er i stand til at give fremadrettede  

 tilbud, som vil kunne forbedre de arbejdsløses jobmuligheder,  

 understreger, at aktiveringspolitikken byder på alt for megen tvang og  

 alt for lidt tilbud.
De arbejdsløse presses af et utal af pligter for  

 blot at kunne bevare dagpengeretten, mens AF altså ikke engang har  

 været i stand til at opfylde de arbejdsløses rettigheder.
Det  

 må være en logisk følge, at de arbejdsløse ikke  

 skal bære omkostningerne ved en arbejdsmarkedspolitik, som ikke engang  

 er i stand til at opfylde sine egne forudsætninger.
 Det er stadig Enhedslistens opfattelse, at  

 tvangselementerne i aktiveringspolitikken er en hån mod de  

 arbejdsløse og i mange tilfælde er en direkte hæmsko for,  

 at den enkelte kan finde veje ud af arbejdsløsheden.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 145 Bilagsnr.
