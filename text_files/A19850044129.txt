(Frigørelsesafgiftsloven) Herved bekendtgøres lov nr. 324 af 18. juni 1969 om  

 frigørelsesafgift m.v. af fast ejendom, jfr. lovbekendtgørelse nr. 450 af 6.  

 august 1982, med de ændringer og tilføjelser, der følger af lov nr. 244 af 6.  

 juni 1985.
Ejendomme, der inddrages under en byzone  

 eller et sommerhusområde A.
Frigørelsesafgift § 1.  Af ejendomme, der benyttes til landbrug,  

 gartneri, planteskole eller frugtplantage, skal der svares frigørelsesafgift  

 efter reglerne i denne lov, når ejendommene eller dele af disse inddrages  

 under en byzone eller et sommerhusområde.
Afgift skal kun betales af den del  

 af en ejendom, som inddrages under en byzone eller et sommerhusområde.
 Stk. 2.  Det samme gælder ejendomme, der den 1. august  

 1969 blev benyttet til landbrug, gartneri, planteskole eller frugtplantage,  

 men som efter dette tidspunkt enten er blevet tilplantet, uden at arealet er  

 undergivet fredskovspligt, eller ikke længere bliver benyttet.
 Stk. 3.  Frigørelsesafgift svares ikke af de i stk. 1 og  

 2 omtalte ejendomme eller arealer, der på tidspunktet for inddragelse under  

 en byzone eller et sommerhusområde er undergivet jordrentepligt.
Stk. 4.  Ministeren for skatter og afgifter fastsætter  

 de nærmere regler om tidspunktet for afgiftspligtens indtræden.  

 Afgiftspligten påhviler den, der ved afgiftspligtens indtræden har tinglyst  

 adkomst på ejendommen.
Er ejendommen på dette tidspunkt afstået til en anden,  

 påhviler afgiftspligten dog denne, medmindre handelen senere hæves.
§ 2.  Frigørelsesafgiften beregnes af den  

 afgiftspligtige ejendoms frigørelsesværdi.
Frigørelsesværdien udgør det  

 beløb, hvormed et slutbeløb overstiger et basisbeløb.
Slutbeløbet udgør det  

 beløb, hvortil ejendommen er ansat til ejendomsværdi i henhold til loven om  

 vurdering af landets faste ejendomme ved den første vurdering efter  

 inddragelsen under en byzone eller et sommerhusområde.
Basisbeløbet beregnes  

 ved at formindske ejendomsværdien ved den sidste vurdering før inddragelsen,  

 reguleret i henhold til vurderingslovens § 2A, med eventuelt differencebeløb  

 i henhold til vurderingslovens § 14, stk. 6, og forhøje det herefter  

 fremkomne beløb med 50 pct.
 Stk. 2.  Den, der har erhvervet en afgiftspligtig  

 ejendom inden den 15. marts 1969, kan i stedet for det i stk. 1 omtalte  

 basisbeløb anvende anskaffelsessummen for ejendommen eller dennes  

 ejendomsværdi ved 13. almindelige vurdering.
 Stk. 3.  Den, der har erhvervet en afgiftspligtig  

 ejendom den 15. marts 1969 eller derefter, kan i stedet for det i stk. 1  

 omtalte basisbeløb anvende ejendomsværdien for ejendommen ved 13. almindelige  

 vurdering.
Stk. 4.  For ejendomme, der har fået afløst  

 jordrentepligt, kan i stedet for det i stk. 1 omtalte basisbeløb anvendes  

 afløsningssummen for jordrente med et tillæg for bygningsværdien.
Ministeren  

 for skatter og afgifter fastsætter regler for beregning af dette tillæg.
§ 3.  Er der efter den vurdering, der danner grundlag  

 for basisbeløbet - respektive efter anskaffelsestidspunktet, når  

 anskaffelsessummen benyttes som basisbeløb - men inden den vurdering, der  

 danner grundlag for slutbeløbet, foretaget forbedringer af den  

 afgiftspligtige ejendom, nedsættes frigørelsesværdien med det beløb, der kan  

 dokumenteres at være anvendt hertil.
Er der mellem de nævnte tidspunkter sket  

 udstykning eller sammenlægning, beregnes basis- og slutbeløbet på grundlag af  

 en fordeling af ejendomsværdier m.v. efter regler, der fastsættes af  

 ministeren for skatter og afgifter.
Stk. 2.  Ved opgørelsen af frigørelsesværdien i henhold  

 til § 2, stk. 1, indrømmes der efter den afgiftspligtiges begæring et fradrag  

 for værditab på bygninger m.v., der er opstået inden det tidspunkt, der er  

 bestemmende for fastsættelsen af basisbeløbet.
Fradraget fastsættes af de i  

 lov om vurdering af landets faste ejendomme omtalte vurderingsmyndigheder  

 efter regler, der fastsættes af ministeren for skatter og afgifter.
§ 4.  Frigørelsesværdien afrundes nedad til det  

 nærmeste med 100 delelige kronebeløb.
Af det herefter fremkomne beløb udredes  

 frigørelsesafgiften med 40 pct. af beløb på 200.000 kr. eller derunder.
Af  

 beløb, der overstiger 200.000 kr., udredes frigørelsesafgiften med 40 pct. af  

 200.000 kr. og 60 pct. af resten.
 Stk. 2.  Afgiftsbeløb under 100 kr. opkræves ikke.
§ 5.  Afgiften forfalder til betaling månedsdagen  

 efter, at den afgiftspligtige har modtaget meddelelse om afgiftens beregning.  

 Betaling senest månedsdagen efter forfaldsdagen anses for rettidig.
Betales  

 beløbet ikke rettidigt, forrentes det med 6 pct. p.a. fra forfaldsdagen at  

 regne.
 § 6.  Efter begæring af den afgiftspligtige ydes der  

 henstand med betalingen af frigørelsesafgiften, jfr. dog stk. 3. Begæringen  

 skal indgives inden udløbet af betalingsfristen, jfr. § 5, 2. pkt.
Stk. 2.  Henstandsbeløbet er rentefrit i 4 år efter  

 forfaldsdagen og forrentes derefter med 6 pct. p.a.
Renterne betales  

 halvårsvis den 1. april og den 1. oktober for det da forløbne halvår.
Stk. 3.  Henstand er betinget af, at der til sikkerhed  

 for betaling af henstandsbeløbet tinglyses skadesløsbrev på ejendommen med  

 oprykkende prioritet.
Skadesløsbrevets pålydende skal have panteret inden for  

 den ved den senest foretagne vurdering ansatte ejendomsværdi, reguleret i  

 henhold til vurderingslovens § 2A.
Henstand kan dog også indrømmes, såfremt  

 der stilles anden betryggende sikkerhed.
 § 7.  Henstandsbeløbet forfalder til betaling ved  

 ejerskifte, jfr. dog stk. 2. Ved afståelse af en del af den afgiftspligtige  

 ejendom forfalder en forholdsmæssig del af henstandsbeløbet.
Stk. 2.  Henstandsbeløbet forfalder ikke ved ejerskifte,  

 hvis erhververen er den afgiftspligtiges ægtefælle.
Det samme gælder, hvis  

 ejendommen er erhvervet i et dødsbo af afdødes ægtefælle.
 Stk. 3.  Henstanden bortfalder i det omfang, den  

 afgiftspligtige ejendom ikke længere benyttes som omtalt i § 1, stk. 1.  

 Beløbet forfalder til betaling 6 måneder efter tidspunktet for den vurdering,  

 hvor den ændrede benyttelse konstateres.
Stk. 4.  Henstandsfristen udløber senest 12 år efter  

 forfaldsdagen.
Ministeren for skatter og afgifter eller den, han bemyndiger  

 dertil, kan i særlige tilfælde indrømme yderligere henstand med betalingen af  

 frigørelsesafgiften.
 § 8.  Den afgiftspligtige kan inden 4 år efter  

 afgiftspligtens indtræden forlange ejendommen, henholdsvis den  

 afgiftspligtige del af denne, overtaget af primærkommunen for et beløb  

 svarende til det i § 2, stk. 1, omtalte slutbeløb, forudsat at ejendommen,  

 henholdsvis den afgiftspligtige del af denne, på tidspunktet for begæringens  

 fremsættelse fortsat udelukkende benyttes som omtalt i § 1, stk. 1.
Stk. 2.  Overtager primærkommunen den i ejendommen,  

 henholdsvis den afgiftspligtige del af denne, indestående gæld, forhøjes  

 overtagelsessummen med forskellen mellem gældens pålydende og dens kursværdi  

 på tidspunktet for handelens indgåelse opgjort efter reglerne i  

 ligningslovens § 21A, stk. 2, såfremt kursværdien er under pari.
Medfører  

 reglerne i ligningslovens § 21A, stk. 2, at kursværdien er over pari,  

 nedsættes overtagelsessummen tilsvarende.
§ 8A.
Tilbageføres en afgiftspligtig ejendom eller en afgiftspligtig del  

 af en ejendom til landzone i medfør af by- og landzonelovens § 2A,  

 tilbagebetales frigørelsesafgiften til den afgiftspligtige, såfremt den  

 pågældende er ejer af ejendommen henholdsvis den afgiftspligtige del af  

 ejendommen på tidspunktet for ejendommens tilbageførsel.
 Stk. 2.  Er den tilbageførte ejendom eller en del af  

 denne overdraget til en person, der på tidspunktet for overdragelsen tilhørte  

 den personkreds, der var angivet i den dagældende affattelse af § 7, stk. 2,  

 tilbagebetales frigørelsesafgiften til den pågældende, såfremt denne stadig  

 er ejer på tidspunktet for ejendommens tilbageførsel.
 Stk. 3.  Frigørelsesafgiften tilbagebetales med tillæg  

 af renter 4 pct. p.a. beregnet fra betalingsdagen.
Stk. 4.  I tilfælde, hvor frigørelsesafgiften ikke er  

 betalt, fordi der er ydet henstand med betalingen i henhold til § 6,  

 bortfalder henstandsbeløbet.
Halvdelen af betalte henstandsrenter udbetales  

 til den, der på tidspunktet for henstandsbeløbets bortfald er ejer af  

 ejendommen.
Er frigørelsesafgiften betalt, efter at der er betalt  

 henstandsrenter, tilbagebetales halvdelen af henstandsrenterne til  

 ejendommens ejer, såfremt denne har krav på tilbagebetaling af afgiften efter  

 stk. 1 eller 2.
 Stk. 5.  Reglerne i denne paragraf omfatter ikke  

 ejendomme, der tilhører staten eller kommunerne.
B.
Afståelsesafgift §§ 9-10. (Ophævet).
 §§ 11-16. (Ophævet).
Andre bestemmelser § 17.  Frigørelsesafgiften tilfalder den  

 primærkommune, hvori ejendommen ligger, og statskassen med halvdelen til  

 hver.
 Stk. 2.  Udgifter, der skal afholdes efter § 8A,  

 påhviler den primærkommune, hvori ejendommen ligger, og statskassen med  

 halvdelen til hver.
§ 17A.
Midlerne i de pr. 31. december 1980 bestående amtskommunale fonde  

 for frigørelses- og afståelsesafgift kan anvendes til udredelse af  

 erstatninger efter by- og landzonelovens § 18a og til udlån til  

 primærkommunerne i amtskommunen til finansiering af byggemodningsarbejder og  

 andre foranstaltninger i forbindelse med bymæssig bebyggelse og til  

 finansiering af primærkommunens overtagelse af fast ejendom i henhold til § 8  

 og § 15 som affattet ved lovbekendtgørelse nr. 364 af 9. juli 1981.
 Stk. 2.  Midlerne i hovedstadsrådets pr. 31. december  

 1980 bestående fond for frigørelses- og afståelsesafgift kan anvendes til  

 udredelse af erstatninger efter by- og landzonelovens § 18a samt til udlån  

 til kommunerne i hovedstadsområdet til de i § 15 i lov om et hovedstadsråd  

 angivne formål.
 Stk. 3.  De nærmere regler for lån i henhold til stk. 1  

 og 2 fastsættes af miljøministeren.
 § 18.  De for den almindelige indkomstskat til staten  

 gældende regler finder anvendelse på frigørelsesafgiften, for så vidt de er  

 forenelige med bestemmelserne i denne lov.
 Stk. 2.  Ministeren for skatter og afgifter fastsætter  

 de nærmere regler om afgiftens påligning, beregning, opkrævning og  

 tilbagebetaling.
 Stk. 3.  Afgiften kan inddrives efter de regler, der  

 gælder for inddrivelse af personlige skatter.
 § 19.  Loven træder i kraft samtidig med loven om by-  

 og landzoner.
 § 19A. (Ophævet).
 § 20.  Loven gælder ikke for Færøerne og Grønland.
--- Lov nr. 255 af 4. juni 1970, ved hvis § 1 der blev foretaget forskellige  

 ændringer i §§ 1, 2, 3, 6, 7, 8, 9, 10, 11 og 16 samt indføjet en § 19A,  

 indeholder i § 3 følgende bestemmelse:
§ 3 Stk. 1.  §§ 1 og 2 har virkning fra den 1. januar 1970.
 Stk. 2.  Har den, der skal svare frigørelsesafgift,  

 erhvervet ejendommen inden 20. april 1970 betinget af andet end købesummens  

 betaling, og er betingelserne ikke opfyldt på tidspunktet for afgiftspligtens  

 indtræden, kan han anvende sin anskaffelsessum som basisbeløb ved beregningen  

 af frigørelsesafgiften.
--- Lov nr. 61 af 18. februar 1981, ved hvis § 1 der blev foretaget  

 forskellige ændringer i §§ 17 og 18 samt indføjet en § 17A, indeholder i § 2  

 følgende bestemmelser:
§ 2 Stk. 1.  Loven træder i kraft dagen efter  

 bekendtgørelsen i Lovtidende og har virkning fra den 1. januar 1981.
 Stk. 2.  De pr. 31. december 1980 bestående  

 primærkommunale fonde for frigørelses- og afståelsesafgift ophæves, og  

 fondens midler tilfalder primærkommunen.
 Stk. 3.  De afgiftsbeløb, hvormed amtskommunen har givet  

 henstand til den 1. januar 1981 eller senere, tilfalder statskassen.
--- Lov nr. 299 af 10. juni 1981, ved hvis § 1 der blev foretaget forskellige  

 ændringer i §§ 2, 6, 8, 9, 12, 15 og 16, indeholder i § 2 følgende  

 bestemmelse:
§ 2 Loven har virkning fra og med 1. april 1981.
--- Lov nr. 246 af 9. juni 1982, ved hvis § 2 der blev foretaget forskellige  

 ændringer i §§ 7, 17, 17 A og 18, og §§ 9 - 16 samt § 19A ophævedes,  

 indeholder i § 8 følgende bestemmelse:
§ 8 Loven træder i kraft dagen efter bekendtgørelsen i Lovtidende.
Den har  

 virkning fra den 1. juli 1982.
 Stk. 2.  Frigørelsesafgiftslovens §§ 14 og 15, som  

 affattet ved lovbekendtgørelse nr. 364 af 9. juli 1981, gælder fortsat for  

 ejendomme, der er omfattet af lovens afsnit II, og for hvilke pligt til at  

 svare frigørelsesafgift efter § 11, stk. 2, er indtrådt ved den 17.  

 almindelige vurdering.
--- Lov nr. 244 af 6. juni 1985, ved hvis § 1 der blev indføjet en § 8A og et  

 stk. 2 i § 17 samt foretaget ændring i § 18, stk. 2, indeholder i § 5  

 følgende bestemmelse:
§ 5 Loven træder i kraft den 1. juli 1985.
