Bekendtgørelse om ændring af  

 bekendtgørelse om gymnasiet,  

 studenterkursus og enkeltfagsstudentereksamen  

 (Gymnasiebekendtgørelsen) (C-niveau i matematik på sproglig linie m.v.) § 1 I bekendtgørelse nr. 411 af 31. maj 1999 om gymnasiet,  

 studenterkursus og enkeltfagsstudentereksamen  

 (Gymnasiebekendtgørelsen), som ændret ved bekendtgørelse  

 nr. 682 af 23. august 1999, bekendtgørelse nr. 1196 af 17. december  

 1999, bekendtgørelse nr. 530 af 8. juni 2001 og bekendtgørelse  

 nr. 934 af 25. oktober 2001, foretages følgende ændringer:
 1. I § 3 indsættes efter stk. 2 som nyt  

 stykke:
 »Stk. 3. Naturfag (C) på sproglig linie, jf.  

 stk. 2, indeholder et C-niveau i matematik.«.
 Stk. 3-9 bliver herefter stk. 4-10.
2. I § 3, stk. 5, der bliver stk. 6, udgår:  

 »matematik (C)« 3. I § 4, stk. 2, udgår: »matematik på  

 sproglig linie,« 4. § 4, stk. 8, affattes således:
»Fysik og kemi på højt niveau kan kun  

 vælges af elever på matematisk linje.
Fysik på mellemniveau  

 kan kun vælges af elever på sproglig linje.
Kemi og latin  

 på mellemniveau tilrettelægges forskelligt og finder sted  

 på særskilte hold på de to linjer.«.
 5. I § 5, stk. 1, nr. 1) Sproglig linie, Naturfag,  

 1. gymnasieklasse, ændres »79« til: »105«.
 6. I § 5, stk. 1, nr. 3) Valgfag på  

 højt niveau, Matematik, sproglig linje, 2. gymnasieklasse,  

 udgår: »135«.
 7. I § 5, stk. 2, indsættes efter 1.  

 pkt.:
 »På hold med elever fra både 2. gymnasieklasse  

 og 3. gymnasieklasse planlægges med 108 timer eller 102 timer efter  

 rektors bestemmelse.«.
 8. I § 9, stk. 3, udgår: »matematik,«.
 9. I § 17, stk. 3, 2. pkt., indsættes efter  

 »prøve i engelsk«: »og naturfag«.
 10. § 18, stk. 2, nr. 1, affattes  

 således:
»1)	Eksamensopgivelserne følger reglerne for selvstuderende,  

 medmindre andet fremgår af fagbilaget.« 11. I § 20, stk. 1, nr. 1, indsættes efter »i  

 engelsk«: »og i naturfag«.
 12. I § 20, stk. 1, nr. 2, 2. pkt.,  

indsættes efter »i engelsk«: »og naturfag«.
 13. § 21 udgår.
 14. I § 24, stk. 1, Matematik, sproglig linje,  

 Mellemniveau, udgår: »(C ) 75«.
 15. I § 24, stk. 1, Matematik, sproglig linje,  

 Højt niveau, ændres »(B) 233« til: »(B) 128«.
 16. I § 24, stk. 1, Naturfag, Obligatorisk niveau,  

 ændres »(C ) 128« til: »(C ) 154«.
 17. Bilag 23, Matematik, punkt 10.5, ophæves.
 18. Bilag 23, Matematik, affattes efter punkt 24  

 således:
»Sproglig linje, højt niveau (B-niveau) Undervisningsmål 25. Formålet er, at de studerende opnår en sådan  

 matematisk indsigt og et sådant kendskab til grundlæggende  

 matematiske begreber, metoder og tankegange, at de får det faglige  

 grundlag for at gennemføre videregående uddannelser, der  

 anvender matematik.
Undervisningen 26. Undervisningen er en overbygning på matematikindholdet i  

 naturfag.
For at tilgodese fagets formål er det væsentligt, at  

 fagets rolle som beskrivelsesmodel, herunder matematisk modeldannelse, samt  

 fagets abstrakte karakter fremhæves i undervisningen.
Der skal arbejdes  

 med såvel fagets skriftlige som mundtlige side, så eleven i  

 stigende grad opøves i at formulere sig præcist om matematiske  

 forhold.
26.2 Skriftligt arbejde indgår som led i undervisningen.  

 Eleverne skal ca. 25 gange aflevere skriftligt arbejde, som rettes og  

 kommenteres af læreren.
Arbejdsomfanget af det skriftlige arbejde skal  

 pr. gang svare til 50-100% af et eksamenssæt.
Det skriftlige arbejde  

 omfatter opgaveregning, problemløsning samt andre former for  

 skriftligt arbejde, f.eks. en mindre rapport over et emne eller tema i  

 tilknytning til et undervisningsforløb.
En sådan rapport kan  

 erstatte et eller flere sædvanlige opgavesæt.
26.3 It skal inddrages i undervisningen, f.eks. ved brug af  

 værktøjsprogrammer eller programmer til belysning og  

 indlæring af faglige begreber og metoder.
Endvidere skal undervisningen  

 omfatte eksempler på, hvordan visse matematiske fremgangsmåder  

 kan algoritmiseres.
Undervisningens indhold 27.1 Undervisningen omfatter følgende emner:
1)	Funktioner Sammensat og omvendt funktion.
Polynomier, herunder deres  

 faktoropløsning.
Eksponentialfunktioner, den naturlige  

 logaritmefunktion og logaritmefunktionen med grundtal 10. Potensfunktioner.  

 Trigonometriske funktioner.
Simple eksempler på funktioners  

 asymptotiske forhold.
Opstilling og løsning af simple ligninger og  

 uligheder, hvori de nævnte funktioner indgår.
2)	Geometri og trigonometri Beregning af sider og vinkler i trekanter.
Ligning for ret linje,  

 skæring mellem rette linjer.
Afstand mellem punkter og mellem punkt og  

 linje.
Ligning for cirkel, skæring mellem linje og cirkel.
3)	Differentialregning Differentialkvotient, tangent til graf, det approksimerende  

 førstegradspolynomium.
Regneregler for differentiation.
Bestemmelse af  

 differentiable funktioners monotoniforhold og ekstrema.
Tegning af grafer.  

 Eksempler på fortolkning af differentialkvotient og anvendelser af  

 differentialregningen.
 27.2 Uddybende indholdsangivelse til punkterne i 27.1:
 ad 1) Funktioner:
Andengradspolynomiet, dets rødder og graf  

 behandles.
Algoritmen for polynomiers division indføres, og  

 sammenhængen mellem et polynomiums grad og højeste antal  

 rødder berøres.
Funktioners asymptotiske forhold belyses ved  

 simple eksempler på polynomiumsbrøker.
Under trigonometriske  

 funktioner behandles sinus, cosinus og tangens.
 ad 2) Geometri og trigonometri:
Beregning af sider og vinkler i trekanter behandles ved  

 hjælp af cosinus- og sinusrelationerne.
På analytisk grundlag  

 behandles ret linje og cirkel samt afstand mellem punkter og mellem punkt og  

 linje.
Det illustreres, hvorleds geometriske problemer kan formuleres og  

 løses analytisk, herunder sammenhængen mellem  

 hældningskoefficienter og ortogonalitet af rette linjer og mellem  

 hældningskoefficient og vinkel med førsteaksen.
 ad 3) Differentialregning:
Kontinuitets- og grænseværdibegrebet  

 introduceres, men gives ikke en egentlig behandling.
Der gives eksempler  

 på bestemmelse af differentialkvotient for simple funktioner.  

 Regnereglerne for differentiation omfatter sum, differens, produkt, kvotient  

 og sammensat funktion.
I forbindelse med beskrivelse af funktioners variation  

 og tegning af grafer drøftes differentialkvotientens betydning for  

 fastlæggelse af funktionens monotoniforhold og ekstrema samt det  

 kendskab, der herigennem opnås til grafens (globale) forløb.
Det  

 approksimerende førstegradspolynomium og anvendelsen heraf til  

 nulpunktsbestemmelse (Newton-Raphsons metode) behandles.
Begrebet  

 stamfunktion omtales.
 27.3 De regnetekniske hjælpemidler (grafisk lommeregner,  

 formelsamling, tabeller, enkelt- og dobbeltlogaritmisk papir) inddrages i  

 forbindelse med behandlingen af de matematiske emner.
 27.4 Der læses 150-270 sider, afhængigt af det valgte  

 undervisningsmateriale.
Eksamen 28.1 Der afholdes en mundtlig prøve med en  

 forberedelsestid på ca. 25 minutter (inklusive instruktion og  

 materialeudlevering). Der eksamineres (inklusive censur) 2,5 eksaminander i  

 timen.
28.2 Eksamenspensum er ca. 2/3 af det læste pensum, udvalgt  

 på en sådan måde, at centrale dele af det læste stof  

 indgår med rimelig vægt.
Afhængigt af  

 undervisningsmaterialets art opgives 100-180 sider.
 28.3 Eksamenspensum for selvstuderende er læsepensum.
 28.4 I forberedelsestiden er kun følgende hjælpemidler  

 tilladte: Lærebøger og andet materiale med tilknytning til  

 læsepensum, herunder egne noter, samt de regnetekniske  

 hjælpemidler.
 28.5 Der gives hver eksaminand ét spørgsmål.  

 Spørgsmålet udformes således, at det er muligt at evaluere  

 såvel eksaminandens evne til selvstændigt at redegøre for  

 en afgrænset del af et fagligt emne som eksaminandens overblik over et  

 fagligt område.
 28.6 Bedømmelsen af en eksaminands præstation  

 foretages som en helhedsvurdering, og der gives én karakter.
29.1 Der afholdes en skriftlig prøve, hvortil der gives 4  

 timer.
Der forelægges et opgavesæt, der er identisk med  

 opgavesættet i matematik på hf-tilvalg, og som består af et  

 antal mindre opgaver samt en, eventuelt flere, mere omfattende opgaver.
Nogle  

 af opgaverne i sættet er valgfrie.
I opgavesættet er det angivet,  

 hvor mange af de valgfrie opgaver der må afleveres til  

 bedømmelse.
Opgaverne er udarbejdet under den forudsætning, at  

 eksaminanderne anvender lommeregner med grafisk display.
 29.2 Til den skriftlige prøve er kun følgende  

 særlige hjælpemidler tilladte:
1)	Matematisk formelsamling beregnet for hf-tilvalg, udgivet af  

 Undervisningsministeriet.
Udleveres af skolen før prøvens  

 start.
2)	Godkendt lommeregner med grafisk display.
Medbringes af  

 eksaminanden.
3)	Millimeterpapir, enkeltlogaritmisk papir med 3 dekader på  

 andenaksen samt dobbeltlogaritmisk papir med 2 dekader på  

 førsteaksen og 3 dekader på andenaksen.
Udleveres af skolen i  

 forbindelse med prøven.
29.3 Ved bedømmelsen af en eksaminands besvarelse af den  

 enkelte opgave lægges der vægt på, at eksaminandens  

 tankegang klart fremgår af besvarelsen samt på de anvendte  

 metoders og beregningers korrekthed.
Ved fastsættelsen af karakteren  

 for en eksaminands opgavebesvarelse indgår såvel  

 bedømmelsen af besvarelsen af de enkelte opgaver som en  

 helhedsvurdering.
Der gives én karakter.«.
 19. Bilag 25, Naturfag, affattes således:
»Gymnasiebekendtgørelsen Bilag 25 NATURFAG  

 April 2002 1. Identitet og formål 1.1 Naturfags centrale opgave er at behandle  

 omverdensfænomener, der kan beskrives ved hjælp af fysik, kemi og  

 matematik.
Da de naturvidenskabelige fag fysik og kemi udvikles i et  

 tæt samspil mellem eksperimentelt arbejde og teoretisk indsigt, er  

 eksperimentelle undersøgelser en meget vigtig del af  

 naturfagsundervisningen.
Matematik er et nødvendigt redskab til at  

 beskrive de fundne sammenhænge i naturvidenskaben, og derfor er  

 matematik en væsentlig del af naturfag.
1.2 I naturfag tager man sædvanligvis  

 udgangspunkt i relevante dagligdags fænomener eller aktuelle  

 problemstillinger og behandler disse ved hjælp af de tre  

 hovedområder fysik, kemi og matematik.
Endvidere tilstræber man  

 at vise naturvidenskabens udvikling hen mod den nuværende  

 forståelse af omverdenen og vise eksempler på tekniske  

 fremskridt.
Derved understreges det, at naturvidenskab er en betydningsfuld  

 del af vores kultur og moderne samfund.
OBLIGATORISK NIVEAU (C-niveau) 2. Undervisningsmål 2.1 De overordnede mål med undervisningen i  

 naturfag er, at eleverne har indsigt i matematik dels som et sprog med en indre logik, dels  

 som et redskab til at danne modeller, der kan beskrive samfundsmæssige  

 og naturvidenskabelige fænomener og problemstillinger er fortrolige med væsentlige fysiske og kemiske emner og  

 eksperimentelle arbejdsmetoder samt kan forstå og beskrive  

 naturvidenskabelige fænomener i omverdenen.
2.2 Eleverne skal kunne anvende simple fysiske, kemiske og matematiske modeller og  

 på udvalgte områder selv opstille og vurdere sådanne  

 modeller have en sådan færdighed i talbehandling og brug af  

 matematiske metoder, at de selvstændigt kan opstille og udføre  

 simple beregninger i forbindelse med fagets øvrige arbejde, og som kan  

 være til nytte i deres øvrige dagligdag kunne forstå samspillet mellem teori og eksperimentelt arbejde  

 og opnå en selvstændig og undersøgende adfærd i  

 forbindelse hermed selvstændigt kunne søge oplysninger om  

 naturvidenskabelige emner, læse forskelligartede tekster med  

 naturvidenskabeligt og matematisk indhold, uddrage det væsentligste og  

 forholde sig kritisk til indholdet kunne udtrykke tanker og ideer mundtligt og skriftligt om emner med  

 naturvidenskabeligt eller matematisk indhold have gode arbejdsvaner i laboratoriet og kunne vurdere sikkerhed og  

 risikomomenter under laboratoriearbejde kunne anvende lommeregner, computer, funktionspapir, tabeller samt  

 almindeligt forekommende laboratorieudstyr som naturlige  

 hjælpemidler.
 2.3 Eleverne skal have forståelse af følgende  

 naturfagsperspektiver:
Samfundsmæssige perspektiver Naturvidenskabens/matematikkens betydning for og samspil med det moderne  

 samfund.
Historiske/filosofiske perspektiver Naturvidenskabens/matematikkens filosofi og historiske udvikling.
Det nære perspektiv Naturvidenskabens/matematikkens beskrivelse af dagligdags  

 fænomener.
2.4 Eleverne skal have fortrolighed med naturfags kernestof og  

 valgfrie stof.
Kernestoffet udgøres af følgende emner:
Atomer Atomets opbygning, det periodiske system med hovedvægt på  

 hovedgrupperne, ioner og molekyler.
Eksempler på elektromagnetisk  

 stråling.
Radioaktive henfald, fission og fusion, aktivitet og  

 halveringstid, strålehygiejne.
Energi Forskellige energiformer, energiomsætninger,  

 energibevarelse.
Effekt og nyttevirkning.
Energiforhold ved  

 temperaturændringer.
Astronomi Solsystemet, stjerner og galakser.
Døgnrytmen og  

 årstiderne på Jorden.
Eksempler på verdensbilledets  

 historiske udvikling.
Reaktioner Fældnings-, forbrændings- og  

 syre-basereaktioner.
Afstemning af reaktionsskemaer og enkle  

 mængdeberegninger.
Koncentration og pH.
Sandsynlighed og statistik Statistisk behandling af observationssæt,  

 statistiske deskriptorer og grafiske metoder.
Eksempler på  

 normalfordelte observationssæt, normalfordelingspapir.  

 Sandsynlighedsfelter og stokastiske eksperimenter.
Binomialfordelingen.
Tal Hele tal, rationale tal og reelle tal samt regneregler for  

 disse.
Potens og rod, eksponentiel notation.
Fremskrivning med fast procent,  

 gennemsnitlig procent.
Trekanter Ensvinklede trekanter, beregning af sider og vinkler i den  

 retvinklede trekant.
Funktioner og vækstmodeller Funktionssammenhænge mellem to variable.  

 Lineær vækst.
Eksponentiel vækst.
Simple ligninger og  

 uligheder med lineære eller eksponentielle udtryk, herunder anvendelse  

 af logaritmer til løsning af disse.
Grafisk fremstilling, herunder  

 enkeltlogaritmisk koordinatsystem.
3. Undervisningen 3.1 Undervisningen tilrettelægges således,  

 at ca. 1/4 af undervisningstiden anvendes på valgfrit stof.
Det  

 valgfrie stof kan behandles i selvstændige forløb eller i  

 forløb, der også behandler dele af kernestoffet.
Undervisningen  

 skal tilrettelægges med progression i faglige krav og  

 arbejdsformer.
3.2 Der tilrettelægges 4   6 projektorienterede  

 undervisningsforløb, over hvilke der udarbejdes en  

 projektgrupperapport, som rettes og kommenteres af læreren.
Hver  

 projektrapport svarer i arbejdsmæssigt omfang til 2   3  

 opgaveafleveringer pr. gruppemedlem i projektgruppen.
Mindst halvdelen af  

 disse projektforløb skal indeholde eksperimentelt arbejde.
3.3 Eksperimentelt arbejde samt opgaveløsning skal  

 løbende indgå i undervisningen.
Eksperimenter, der  

 udføres af eleverne, skal have et samlet omfang svarende til ca. 15  

 timer.
Opgaveløsning skal foregå dels i timerne og dels i form  

 af skriftligt hjemmearbejde.
Foruden projektrapporterne afleverer hver elev  

 skriftligt arbejde svarende til 22 opgavesæt, som rettes og kommenteres  

 af læreren.
Af disse opgavesæt skal mindst 6 være rapporter  

 over eksperimentelt arbejde 3.4 Der læses 275 - 350 sider, afhængigt af det valgte  

 undervisningsmateriale.
4. Eksamen 4.1 Der afholdes en skriftlig og en mundtlig  

 prøve.
4.2 Den mundtlige prøve 4.2.1 Ved den mundtlige prøve gives en forberedelsestid  

 (inkl. instruktion og materialeudlevering) på ca. 25 min.
Der  

 eksamineres (inkl. censur) 2,5 eksaminander i timen.
4.2.2 Til den mundtlige prøve opgives 140 - 180 sider af det  

 læste pensum, afhængigt af det valgte undervisningsmateriale,  

 samt rapporter over eksperimentelt arbejde i tilknytning hertil.
Desuden  

 opgives 3 projektrapporter til den mundtlige prøve.
Opgaver  

 udført som hjemmearbejde eller løst i timerne samt  

 eksperimenter, hvorom der ikke er skrevet rapport, kan indgå i  

 eksamensopgivelserne.
Eksamensopgivelserne skal udvælges, så de  

 giver et alsidigt billede af undervisningen, hvorfor alle tre  

 hovedområder fysik, kemi og matematik skal indgå i  

 væsentligt omfang.
Der skal indgå stof, der tilgodeser  

 naturfagsperspektiverne, samt valgfrit stof i opgivelserne.
 4.2.3 Eksamensopgivelserne for selvstuderende er ca. 300 sider samt  

 alt det eksperimentelle arbejde, evt. fra et laboratoriekursus, jf. bilag 39.  

 Desuden opgives 4 projektoplæg, som godkendes af vejlederen.
 4.2.4 Eksaminator har ansvaret for, at eksaminanden, i den  

 udstrækning det er muligt, har adgang til relevant apparatur og  

 relevante kemikalier i forberedelsestiden.
4.2.5 Der stilles ét eksamensspørgsmål, som  

 enten skal tage udgangspunkt i et af de opgivne projekter eller i det  

 øvrige eksamenspensum.
Eksamensspørgsmålet skal  

 være bredt formuleret.
Når der indgår eksperimentelt stof i  

 eksamensspørgsmålet, skal relevant apparatur og relevante  

 kemikalier være til rådighed under eksaminationen i den  

 udstrækning, det er muligt.
 4.2.6 Der udformes normalt så mange spørgsmål  

 til et hold, at det ikke er nødvendigt at lade enslydende  

 spørgsmål gå igen for holdet, men for store hold kan det  

 undertiden være nødvendigt at lade enkelte af  

 spørgsmålene optræde 2 gange.
4.2.7 Eksaminanden må kun inddrage tabeller, lommeregner,  

 funktionspapir samt egne rapporter under eksaminationen.
Når der  

 indgår eksperimenter i spørgsmålet, skal det relevante  

 udstyr som hovedregel inddrages i eksaminationen.
4.2.8 Bedømmelseskriterier ved den mundtlige  

 prøve I bedømmelsen af den mundtlige prøve  

 indgår, om eksaminanden klart og korrekt kan redegøre for de begreber,  

 problemstillinger og sammenhænge samt eventuelle beregninger, der  

 indgår i eksamensspørgsmålet, og er i stand til at  

 perspektivere dette er i stand til at redegøre for de valgte arbejdsmetoder, der  

 indgår i et opgivet projekt, og for konklusioner på arbejdet kan forklare eksperimenter, der indgår i  

 spørgsmålet, med hensyn til eksperimentets udførelse,  

 behandling af måleresultater samt eksperimentets faglige  

 formål er i stand til selvstændigt at disponere besvarelsen af  

 eksamensspørgsmålet, såvel med hensyn til tid som det  

 faglige indhold, og således at fremstillingen er sammenhængende,  

 logisk og væsentligt skelnes fra uvæsentligt.
 4.2.9 Der gives én karakter ud fra en helhedsvurdering.
4.3 Den skriftlige prøve 4.3.1 Der afholdes en skriftlig prøve af 4 timers varighed.  

 Til den skriftlige prøve forelægges et opgavesæt  

 bestående af et antal mindre opgaver og evt. en eller flere  

 større opgaver.
Den overvejende del af opgaverne indeholder  

 matematiske problemstillinger.
Nogle af opgaverne kan være rene  

 matematikopgaver, andre kan omhandle anvendelse af matematik inden for fysik  

 og kemi, og enkelte opgaver kan være fysik- og kemiopgaver.
Der stilles  

 ikke opgaver inden for emnet statistik og sandsynlighedsregning.
 4.3.2 Under prøven kan eksaminanderne få udleveret  

 millimeterpapir og enkeltlogaritmisk papir med 3 dekader på  

 andenaksen.
4.3.3 Bedømmelseskriterier ved den skriftlige  

 prøve Ved bedømmelsen af den skriftlige prøve  

 indgår de stillede spørgsmål med lige stor vægt.
I  

 bedømmelsen indgår, hvor stor en del af opgavesættet, der  

 er besvaret, og om eksaminanden:
har anvendt hensigtsmæssige metoder og besvaret  

 spørgsmålene korrekt har en klar og overskuelig opstilling af besvarelserne har dokumenteret den anvendte fremgangsmåde, f.eks. gennem  

 forklarende tekst.
 4.3.4 Der gives én karakter ud fra en  

 helhedsvurdering.«.
 20. Bilag 38, Afvigelser fra bilag 1-37 for  

 studentereksamensforløbet, punkt 2.7, affattes således:
»2.7 I naturfag tilrettelægges 3-4 projektorienterede  

 undervisningsforløb.
Ud over projektopgaverne afleverer kursisterne 5  

 rapporter over eksperimentelt arbejde og 13 opgavesæt.«.
§ 2 Bekendtgørelsen træder i kraft den 1. august 2002, jf. dog  

 stk. 2.
 Stk. 2. For elever, der har påbegyndt 1.  

 gymnasieklasse inden den 1. august 2002 eller studenterkursusforløbet  

 inden den 1. august 2003, finder de hidtidige regler anvendelse.  

 Bekendtgørelsens § 1, nr. 10 og nr. 13, gælder dog også  

 for disse elever fra den 1. august 2002.
