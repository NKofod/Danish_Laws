Ifølge Sundhedsministeriets bekendtgørelse af 13. maj 1993 om gratis  

 vaccination mod visse smitsomme sygdomme mv. omfatter det danske  

 vaccinationsprogram tilbud om gratis vaccination mod 1. Generelt om vaccination Sundhedsstyrelsen skal anbefale, at vaccinationerne gives efter følgende  

 skema:
) Kan gives til alle kvinder over 12 år Pr. 1. januar 1996 sker der ændringer i det danske vaccinationsprogram.
Som noget nyt er der nu tilbud om en fjerde vaccination mod difteri og  

 tetanus i 5-års alderen.
Denne revaccination er indført for på langt sigt at  

 øge befolkningens immunitet over for de to sygdomme.
 Endvidere er der foretaget ændring af nogle af vaccinationstidspunkterne.  

 Formålet hermed er at afpasse vaccinationerne til  

 børneundersøgelsesprogrammet, som ændres med ikrafttræden af lov nr. 438 af  

 14. juni 1995 om forebyggende sundhedsforanstaltninger for børn og unge.
 Tidspunkterne for vaccinationerne vil herefter ikke i det væsentlige  

 skulle ændres, når der efter al sandsynlighed indenfor kortere tid vil være  

 mulighed for at anvende nye vacciner.
 For at få vaccineret børnene på den hurtigste og mest hensigtsmæssige  

 måde, anbefales vaccinationsplanen så vidt muligt overholdt.
Såfremt et barn ikke har fået vaccinationerne til de anbefalede  

 tidspunkter, gives den eller de manglende vaccinationer hurtigst muligt, det  

 vil sige med de mindste intervaller (se under de enkelte vacciner). Man skal  

 aldrig begynde forfra på en vaccinationsserie.
For børn, hvis vaccination er  

 påbegyndt i udlandet gælder, at supplerende vaccination gives efter det  

 danske program.
Flere forskellige vacciner kan gives samtidigt.
Hvis vaccinerne ikke gives  

 samtidigt, bør der inden næste vaccination gå 4 uger efter levende vacciner  

 (MFR-vaccine, OPV og røde hunde vaccine) og 1 uge efter dræbte vacciner  

 (kighostevaccine, Di-Te-Pol-vaccine og Hib-vaccine).
 Ved samtidig vaccination med forskellige vacciner gives disse på  

 forskellige steder og med forskellige sprøjter.
Børn, der har feber, bør ikke vaccineres.
Almindelig forkølelse uden feber  

 giver ikke anledning til at udskyde vaccination.
Vedrørende kontraindikationer i øvrigt, bivirkninger, administrationsmåde,  

 dosering, opbevaring og holdbarhed samt tilsætningsstoffer henvises til de  

 brugsanvisninger, der følger med de enkelte vacciner.
I tvivlstilfælde kan  

 der rettes henvendelse til Statens Seruminstitut, epidemiologisk afdeling.
2. De enkelte vaccinationer Kighostevaccination Vaccinen indeholder dræbte kighostebakterier.
 Vaccinationen tilsigter at beskytte børnene mod alvorlig kighoste, mens de  

 er helt små, og effekten aftager efter nogle år.
Barnet skal være 5 uger gammelt og veje mindst 4 kg, før vaccinationen  

 påbegyndes.
Der gives aldrig mere end 3 kighostevaccinationer.
Ved kighoste  

 I, som gives i alderen 5 uger, gives 1/2 dosis.
Kighoste II gives i alderen 3  

 måneder, og kighoste III gives i alderen 12 måneder sammen med  

 Di-Te-Pol-vaccine.
Vaccinen kan gives samtidigt med andre vacciner, men i  

 forskellige sprøjter og på forskellige steder af kroppen.
Mindste interval mellem kighoste I og II er 3 uger og mellem II og III 6  

 måneder.
Er vaccinationen påbegyndt for sent, vaccineres kun, hvis mindst 2  

 vaccinationer kan gives, inden barnet er 2 år.
Difteri-, tetanus- og poliovaccination (Di-Te-Pol) Vaccinen er en blandingsvaccine, som indeholder difteri- og tetanus-toxoid  

 og dræbt poliovirus type 1, 2 og 3.
1. og 2. dosis gives, når barnet er 5 og 6 måneder  

 samtidigt med Hib-vaccinen. 3. dosis gives i alderen 12 måneder samtidigt med  

 kighostevaccinen.
Vaccinen må gerne gives samtidigt med andre vacciner, men i  

 forskellige sprøjter og på forskellige steder af kroppen.
Den  

 Di-Te-Pol-vaccine, der fremstilles nu, er mere immunogen end tidligere,  

 hvorfor der er mulighed for at påbegynde vaccination tidligere, uden at  

 maternelle antistoffer reducerer virkningen.
Mindste interval mellem  

 Di-Te-Pol I og II er 3 uger og mellem Di-Te-Pol II og III 6 måneder.
 Der er nu i vaccinationsprogrammet en booster-vaccination mod difteri og  

 tetanus (Di-Te) i 5-års alderen, se nedenfor.
Efter 3 doser Di-Te-Pol er beskyttelsen mod difteri og tetanus af mindst  

 5-års varighed.
Uanset tidsintervallet efter den primære vaccinationsserie (3  

 injektioner) gives ved revaccination mod difteri og tetanus kun 1 injektion.  

 Såfremt revaccination finder sted inden 5 år efter den primære  

 vaccinationsserie vil beskyttelsen hos personer yngre end 40 år vare i 20 år  

 og hos personer ældre end 40 år i 15 år.
Ved revaccination, der foretages  

 mere end 5 år efter primær vaccinationsserie, varer beskyttelsen 10 år uanset  

 personens alder.
Børn som fx på grund af vaccination i udlandet mangler en eller flere af  

 komponenterne i vaccinationsserien, bør snarest fuldende  

 vaccinationsprogrammet.
Til dette formål kan enkeltkomponentvacciner mod  

 henholdsvis difteri, tetanus og polio, samt blandingsvaccine Di-Te  

 rekvireres.
Di-Te-Pol-vaccine er en børnevaccine og bør kun anvendes indtil  

 15-års alderen.
Difteri- og Di-Te-vaccine findes i en styrke til børn og en  

 svagere til voksne (ældre end 15 år). Tetanusvaccine og poliovaccine kan  

 anvendes til både børn og voksne.
Hæmophilus influenzae type b-vaccination (Hib) Vaccinen er en polysaccharidvaccine koblet til tetanustoxoid.
 Vaccinationen tilsigter at beskytte børnene mod invasive infektioner  

 forårsaget af bakterien Hæmophilus influenzae type b i den alder, hvor de  

 endnu ikke har immunitet over for infektionen.
Vaccinen gives i 3 doser.
De 2 første doser gives med 1-2 måneders  

 interval, den 3. dosis efter 6-12 måneder.
1. og 2. dosis gives i alderen 5 måneder og 6 måneder  

 samtidigt med Di-Te-Pol-vaccine, og 3. dosis gives i 15-måneders alderen  

 samtidigt med MFR-vaccinen.
Vaccinen må gerne gives sammen med andre  

 vacciner, men i forskellige sprøjter og på forskellige steder af kroppen.
Børn under 1 år, som tidligere har fået en eller to  

 Di-Te-Pol-vaccinationer, gives kun 2 doser Hib-vaccine.
Vaccinationerne gives  

 i så fald med 2 måneders mellemrum.
 Børn i alderen 1-5 år gives kun en enkelt dosis.
 Hib-vaccination anses for at give beskyttelse i de år, hvor der er risiko  

 for sygdom forårsaget af Hæmophilus influenzae type b.
Mæslinge-, fåresyge- og røde hunde vaccination (MFR) Vaccinen er en blandingsvaccine mod mæslinger, fåresyge og røde hunde.
Den  

 indeholder levende svækket virus.
 Ud over at yde den enkelte beskyttelse er formålet på langt sigt helt at  

 udrydde de pågældende sygdomme.
 For at sikre god immunitet hos så mange som muligt er der valgt et  

 to-dosis program, hvor den enkelte vaccineres i 15-måneders alderen og igen i  

 12-års alderen.
MFR I gives samtidigt med Hib III på to forskellige steder af kroppen og i  

 to forskellige sprøjter.
MFR-vaccine bør sædvanligvis ikke gives før  

 15-måneders alderen, da selv små rester maternelle antistoffer kan reducere  

 virkningen af vaccinen.
Under særlige omstændigheder, fx i epidemisituationer  

 eller hvis barnet skal rejse, kan MFR gives ned til 12-måneders alderen.
MFR II gives i 12-års alderen.
Den gives til alle, også de der har haft en  

 eller flere af sygdommene eller er vaccineret mod dem.
Børn i andre aldersgrupper kan også tilbydes MFR, hvis det er  

 hensigtsmæssigt.
Dette gælder især børn, der ikke har haft mæslinger og/eller  

 fåresyge eller ikke har fået MFR-vaccination på det anbefalede tidspunkt.
 Enkeltkomponentvacciner kan rekvireres, men da eventuelle bivirkninger  

 ikke skyldes vaccinekomponenter, som organismen i forvejen er immun overfor,  

 kan man anvende MFR-vaccinen.
 MFR-vaccinen kan forsøges anvendt inden for de første par dage efter  

 udsættelsen for mæslinger, men effekten er usikker.
Oral polio Oral poliovaccine (OPV) er en blandingsvaccine, som indeholder levende  

 svækket poliovirus type 1, 2 og 3.
 Vaccinen gives, efter at vaccinationen med dræbt poliovaccine  

 (Di-Te-Pol-vaccine) er afsluttet.
Vaccinen gives peroralt 3 gange med et års interval.
Mindste interval  

 mellem vaccinationerne er 3 måneder.
OPV må gerne gives samtidigt med andre  

 vacciner.
 Efter vaccination med 3 doser Di-Te-Pol-vaccine og 3 doser OPV anses  

 immuniteten over for polio for livslang.
Difteri-tetanus vaccination Vaccinen er en blandingsvaccine, som indeholder difteri- og  

 tetanus-toxoid.
 Formålet med denne revaccination mod difteri og tetanus er på langt sigt  

 at øge befolkningens immunitet mod de to sygdomme.
 Vaccinen gives efter at den primære vaccinationsserie (3  

 Di-Te-Pol-vaccinationer) er afsluttet.
 Di-Te vaccinationen gives i 5 års alderen som en enkelt dosis.
 Når et barn har fået 3 Di-Te-Pol-vaccinationer og 1 Di-Te-vaccination i  

 5-års alderen anses beskyttelsen mod difteri og tetanus for at vare i 20 år.
Røde hunde vaccination Vaccinen indeholder levende svækket virus.
Vaccinen gives til kvinder i den fødedygtige alder, der ikke tidligere er  

 vaccineret med MFR.
I aldersgruppen 13-17 år kan anvendes MFR-vaccine.
Uanset man aldrig har set fosterskader, bør gravide ikke vaccineres.
Der  

 bør gå mindst 3 måneder fra vaccinationen til kvinden bliver gravid.
3. Registrering Bivirkninger og komplikationer I medfør af § 4 i Sundhedsstyrelsens bekendtgørelse nr. 1012 af 14.  

 december 1993 om lægers anmeldelse af smitsomme sygdomme mv. skal uventede  

 eller kraftige bivirkninger samt komplikationer til de omtalte vaccinationer  

 indberettes på formular 1507 (Sundhedsstyrelsens meldesystem for infektiøse  

 sygdomme). Indberetning om mistænkt lægemiddelbivirkning foretages på skema  

 til Sundhedsstyrelsens bivirkningsnævn.
Herudover er der i medfør af § 3, stk. 1 i lov nr. 82 af 8. marts 1978 om  

 erstatning for vaccinationsskader fastsat indberetningspligt for enhver læge,  

 som i sin virksomhed bliver bekendt med skader, som må antages at kunne  

 medføre ydelser efter loven.
Indberetningen herom skal ske til  

 Arbejdsskadestyrelsen.
Attestation Lægen attesterer for udførelse af de gratis vaccinationer på  

 vaccinationskort, der efter skriftlig rekvisition udleveres gratis fra  

 ekspeditionen, Statens Seruminstitut.
 4. Betaling mv.
Rekvisition og betaling af vaccine Til vaccinationerne anvendes vaccine, der udleveres fra ekspeditionen,  

 Statens Seruminstitut, efter skriftlig rekvisition, og betales af  

 amtskommunerne og Københavns og Frederiksberg kommuner, jf. § 2 og § 3 i  

 Sundhedsministeriets bekendtgørelse af 13. maj 1993 om gratis vaccination mod  

 visse smitsomme sygdomme mv.
Honorering og regnskabsaflæggelse Honorarer for vaccination betales af amtskommunerne og Københavns og  

 Frederiksberg kommuner, jf. § 3, stk. 2 i Sundhedsministeriets bekendtgørelse  

 af 13. maj 1993.
Ikrafttræden Denne vejledning træder i kraft 1. januar 1996. Samtidigt bortfalder  

 Sundhedsstyrelsens vejledning af 13. maj 1993 om gratis vaccination mod visse  

 smitsomme sygdomme mv.
