Nr BTL 13 Betænkning over Forslag til lov om ændring af lov om søfartsuddannelse  

  

 Nr L 13 1992-93, 1. samling Afgivet af Erhvervsudvalget Afgivet: 19921210 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Der er af industriministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det af industriministeren stillede ændringsforslag.
 ÆndringsforslagAf industriministeren , tiltrådt af udvalget  

 :
 Til § 1 1) Nr. 1 affattes således:
 »1. I § 2 indsættes efter stk. 3 som nyt stykke:
» Stk. 4. Industriministeren kan fastsætte regler om gebyr for  

 aflæggelse af yachtskippereksaminer og regler om betaling af eksamensgebyrer,  

 der af andre myndigheder opkræves i forbindelse med  

 prøveaflæggelse.«» Bemærkninger Til nr. 1 Det er ikke fundet rimeligt at indføre betaling for  

 generhvervelse af sønæringsrettigheder eller betaling for afholdelse af  

 kurser og prøver for tillægseksaminer, f.eks. omskoling af fiskeskippere til  

 navigatører i handelsflåden.
Begrundelsen herfor er navnlig, at udgiften i  

 givet fald ville være pålagt den enkelte søfarende i modsætning til de i  

 lovforslaget nævnte obligatoriske specialkurser, der typisk betales af  

 rederen.
 Ændringsforslagets mindre statsfinansielle konsekvenser vil blive udlignet  

 ved omprioriteringer.
