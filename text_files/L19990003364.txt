Bekendtgørelse  

 om  

 Danmarks tiltrædelse af overenskomst af 23. februar 1995  

 mellem Estland, Finland og Sverige om M/S Estonia I henhold til kgl. resolution af 7. december 1998, og  

 efter at Folketinget med vedtagelse af  lov nr. 823 af 25. november 1998 om  

 beskyttelse af gravfreden ved vraget efter passagerskibet »M/S Estonia« havde  

 meddelt sit samtykke dertil, har Danmark tiltrådt en den 23. februar  

 1995 i Tallinn mellem Estland, Finland og Sverige undertegnet overenskomst om  

 M/S Estonia med tilhørende tillægsprotokol af 23. april 1996.
 Overenskomstens og tillægsprotokollens ordlyd er som  

 følger:
OVERENSKOMST MELLEM REPUBLIKKEN ESTLAND, REPUBLIKKEN  

 FINLAND OG KONGERIGET SVERIGE OM M/S ESTONIA REPUBLIKKEN ESTLAND, REPUBLIKKEN FINLAND OG KONGERIGET  

 SVERIGE, i det følgende betegnet de kontraherende parter, SOM MINDER OM ulykken natten til den 28. september 1994,  

 da M/S ESTONIA forliste i Østersøen på vej fra Tallinn  

 til Stockholm, SOM ØNSKER at beskytte M/S Estonia som et sidste  

 hvilested for ofrene for ulykken mod enhver forstyrrende aktivitet, SOM OPFORDRER offentligheden og alle andre stater til i al  

 fremtid at vise passende respekt for stedet for M/S ESTONIA s forlis, ER BLEVET ENIGE OM FØLGENDE:
ARTIKEL 1 Vraget efter M/S ESTONIA og det omgivende område,  

 som nærmere fastlagt i artikel 2, skal betragtes som et sidste  

 hvilested for ofrene for ulykken og skal som sådant omgives med  

 passende respekt.
ARTIKEL 2 Området, der udgør det sidste hvilested, er,  

 for så vidt angår denne overenskomst, afgrænset af lige  

 linier fra punkt nr. 1 til punkt nr. 2, 3 og 4 og tilbage til punkt nr.  

 1:
 Punkt nr. 1 (øverst til venstre) 59 23,500 N, 21 40,000 E.
Punkt nr. 2 (øverst til højre) 59 23,500 N, 21 42,000 E.
Punkt nr. 3 (nederst til højre) 59 22,500 N, 21 42,000 E.
 Punkt nr. 4 (nederst til venstre) 59 22,500 N, 21 40,000 E.
 Alle positioner er defineret ved geografiske koordinater i  

 henhold til World Geodetic System 1984 (WGS 84).
ARTIKEL 3 De kontraherende parter erklærer sig herved enige  

 om, at M/S ESTONIA ikke skal hæves.
ARTIKEL 4 1. De kontraherende parter forpligter sig til i  

 overensstemmelse med deres nationale procedurer at gennemføre  

 lovgivning med det formål at kriminalisere enhver aktivitet, der  

 forstyrrer freden på det sidste hvilested, især enhver  

 dykkeraktivitet eller andre aktiviteter, der har til formål at bjerge  

 ofre eller ejendele fra vraget eller havbunden.
 2.  De kontraherende parter forpligter sig til at  

 gøre det muligt at straffe overtrædelse i henhold til stk. 1 af  

 en fastsat lovbestemmelse i denne artikel med fængsel.
 3. Uagtet foranstående bestemmelser kan en  

 kontraherende part træffe foranstaltninger med henblik på at  

 tildække vraget eller forhindre forurening af det maritime miljø  

 fra vraget.
ARTIKEL 5 Hver af de kontraherende parter forpligter sig til at  

 underrette en anden kontraherende part om forestående eller  

 igangværende aktiviteter, der er blevet kriminaliseret i  

 overensstemmelse med artikel 4, og som involverer et skib, der sejler under  

 vedkommende kontraherende parts flag.
ARTIKEL 6 Denne overenskomst træder i kraft 30 dage efter den  

 dato, hvor de kontraherende parter skriftligt har meddelt de andre  

 kontraherende parter, at de nødvendige forfatningsmæssige  

 procedurer for dens ikrafttrædelse er blevet gennemført.
 Udfærdiget i Tallinn den 23. februar 1995 i tre  

 originale eksemplarer, hver på engelsk.
 TIL BEKRÆFTELSE HERAF har undertegnede, der er  

 behørigt befuldmægtiget til hertil, undertegnet denne  

 overenskomst:
FOR REPUBLIKKEN ESTLAND Juri Luik FOR REPUBLIKKEN FINLAND Jaako Kaurinkoski FOR KONGERIGET SVERIGE Lars Grundberg TILLÆGSPROTOKOL TIL OVERENSKOMST MELLEM  

 REPUBLIKKEN ESTLAND, REPUBLIKKEN FINLAND OG KONGERIGET SVERIGE OM M/S  

 ESTONIA REPUBLIKKEN ESTLANDS REGERING, REPUBLIKKEN FINLANDS  

 REGERING OG KONGERIGET SVERIGES REGERING, SOM  ER PARTER i overenskomsten om beskyttelse af vraget  

 efter M/S ESTONIA, der er undertegnet i Tallinn den 23. februar 1995, SOM ØNSKER yderligere at styrke beskyttelsen af  

 vraget som et sidste hvilested for ofrene for ulykken mod enhver forstyrrende  

 aktivitet, ER BLEVET ENIGE OM FØLGENDE:
ARTIKEL 1 Alle stater, der ønsker det, kan tiltræde  

 overenskomsten mellem Republikken Estland, Republikken Finland og Kongeriget  

 Sverige om beskyttelse af vraget efter M/S ESTONIA, som er undertegnet i  

 Tallinn den 23. februar 1995.
ARTIKEL 2 Hver stat, der tiltræder overenskomsten, skal  

 deponere sit tiltrædelsesinstrument hos Sveriges regering.
ARTIKEL 3 Overenskomsten træder i kraft for en  

 tiltrædende stat på datoen for deponering af  

 tiltrædelsesinstrumentet hos depositaren.
Udfærdiget i Stockholm den 23. april 1996 For Republikken Estlands regering Margus Lairdre For Republikken Finlands regering Heikki Talvitie For Kongeriget Sveriges regering Anders Bjurner Danmarks tiltrædelsesinstrument er den 8. januar  

 1999 blevet deponeret hos det svenske udenrigsministerium, og overenskomsten  

 er herefter i medfør af artikel 3 i tillægsprotokollen  

 trådt i kraft for Danmark den 8. januar 1999.
