 I medfør af sønæringslov nr. 240 af 6. juni 1985 fastsættes:
 § 1.  Sønæringsbeviser, bortset fra duelighedsbeviser,  

 udstedes af direktøren for søfartsuddannelsen.
 § 2.  Søfarende, der antages til tjeneste i stilling,  

 hvor bevis som skibsradiotelegrafist, sønæringsbevis som omhandlet i lovens  

 §§ 2-15 eller sønæringsbevis, der ligestilles hermed, er foreskrevet, skal  

 være i besiddelse af gyldigt bevis.
§ 3.  De i § 2 omhandlede sønæringsbeviser er kun  

 gyldige, såfremt indehaveren Stk. 2.  Gyldighedsattest som omhandlet stk. 1, pkt. b,  

 udfærdiges efter regler foreskrevet af industriministeren til søfarende, der Stk. 3.  Uanset bestemmelsen i stk. 1 anses beviser  

 udstedt før bekendtgørelsens ikrafttræden at være gyldige indtil 28. april  

 1989, og beviser udstedt senere end bekendtgørelsens ikrafttræden anses at  

 være gyldige i de første 5 år efter udstedelsen.
 § 4.  I olie-, kemikalie- og gastankskibe skal førere,  

 overstyrmænd, maskinchefer, 1. maskinmestre og enhver anden person (herunder  

 pumpemand) med direkte ansvar for lastning, losning og kontrol med ladningen  

 under rejsen eller for arbejde med ladningen have erhvervet relevant erfaring  

 ved tjeneste i passende stilling i et olie-, kemikalie- eller gastankskib i  

 mindst 3 måneder, samt have gennemgået et af direktøren for  

 søfartsuddannelsen godkendt specialkursus i sådanne transporter eller  

 gennemgået tilsvarende godkendt uddannelse og have erhvervet bevis eller  

 anden dokumentation herfor.
 Stk. 2.  Indtil den 28. april 1986 kan en søfarende, der  

 i mindst 1 år indenfor de forudgående 5 år har gjort tjeneste i passende  

 stilling om bord i et olie-, kemikalie- eller gastankskib, af direktøren for  

 søfartsuddannelsen få udfærdiget bevis, der berettiger til fortsat tjeneste  

 som omhandlet i stk. 1.
 § 5.  Omfanget af den for erhvervelse af bevis som  

 skibsradiotelegrafist og skibsradiotelefonist foreskrevne  

 sikkerhedsuddannelse fastsættes af direktøren for søfartsuddannelsen under  

 nøje hensyn til bevisets art og til bestemmelserne i den internationale  

 konvention om uddannelse af søfarende, om sønæring og om vagthold, 1978, med  

 tilhørende resolutioner.
 § 6.  Bekendtgørelsen træder i kraft den 1. august  

 1985.
