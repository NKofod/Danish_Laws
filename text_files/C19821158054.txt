 Direktoratet har nu afsluttet samarbejdet med Rigsarkivet vedrørende  

 udarbejdelse af bevarings- og kassationsbestemmelser for  

 krimininalanstalternes arkiver.
 Der vedlægges et antal eksemplarer af de endeligt udformede bestemmelser,  

 som man skal henstille til anstalterne at foranledige iværksat med henblik på  

 en snarlig oprydning i arkiverne.
 Opmærksomheden henledes specielt på bevarings- og kassationsplanens punkt  

 2 »Økonomi og regnskabsvæsen« (side 5 for oven), hvorefter  

 regnskabsmateriale med de angivne undtagelser kan kasseres efter 20 år (K 20)  

 samt bilag efter 5 år (K 5).
 Endvidere bedes bemærket bestemmelsen ad punkt 4 »Personale«  

 (side 6 midten). Efter denne bestemmelse kan personalesager med de angivne  

 undtagelser kasseres efter 70 år (K 70).
 Direktoratet bedes underrettet, når bevarings- og kassationsplanen er  

 effektueret.
 E.B.
Aage Bang Til kriminalforsorgens anstalter BILAG Bevarings- og kassationsbestemmelser for kriminalanstalternes arkiver.
A.
SYNSPUNKTERNE BAG BEVARINGS- OG KASSATIONSPLANEN.
Kassationer i kriminalanstalternes arkiver efter 1910 foretages af  

 anstalterne selv og på ledelsens ansvar efter de retningslinier, der er  

 fastlagt i den efterstående fortegnelse (B.). Da denne ikke udtømmende kan  

 opregne alle kategorier af arkivalier, som nu og i fremtiden vil forekomme i  

 anstalterne, og da arkivaliernes betegnelse kan variere fra anstalt til  

 anstalt, er der i det følgende som vejledning for anstalten i tvivlstilfælde  

 redegjort for de synspunkter, arkivvæsenet har lagt til grund for bevarings-  

 og kassationsbestemmelserne.
I øvrigt bør alvorlig tvivl om bevaring eller  

 kassation i det enkelte tilfælde altid tilsige bevaring.
Det er forudsat, at kriminalforsorgen i nutiden er en stærkt centraliseret  

 organisation, hvor de enkelte anstalters forhold i høj grad styres af  

 generelle regler og konkrete bestemmelser udformet i Direktoratet for  

 kriminalforsorgen, og at der indberettes til direktoratet om alle forhold af  

 væsentlig betydning for tilværelsen i anstalten.
Ud fra denne forudsætning,  

 der indebærer, at man i vid udstrækning gennem direktoratets arkiv kan følge  

 forholdene på de enkelte anstalter, anses det for rimeligt at sætte en ret  

 lav bevaringsgrad for disses egne administrative arkivalier, hvorved forstås  

 alle arkivalier i kriminalanstalterne, som ikke kun vedrører de enkelte  

 indsatte og derfor ikke henlægges på disses charteques.
Samtidig ønsker man dog, at det skal være muligt i anstalterne selv, så  

 længe arkivalierne bevares der, og siden i de landsarkiver, hvortil  

 arkivalierne afleveres, at studere anstalternes historie og forhold i  

 hovedtræk uden at være henvist til mere besværlige og kostbare studier i  

 København i direktoratets arkiv, hvad enten det endnu befinder sig i  

 direktoratet eller er afleveret til Rigsarkivet.
Dette forhold kan begrunde  

 bevaring af arkivalier, der særligt egner sig hertil, uanset om de  

 oplysninger, de rummer, også kan findes i direktoratets arkiv.
Især hvor  

 anstalternes materiale foreligger i en koncentreret og overskuelig form, mens  

 det tilsvarende materiale i direktoratet må antages at være arkiveret mere  

 spredt og mindre overskueligt, er der grund til også at bevare materialet  

 lokalt.
 I øvrigt er hovedsynspunkterne bag afgørelsen om henholdsvis bevaring og  

 kassation følgende:
Da kriminalanstalternes formål er forvaring og behandling af de afvigere,  

 der efter enhver tids retsnormer anses for kriminelle, er det de arkivalier,  

 som kan belyse udviklingen i opfattelsen heraf og skiftende tiders behandling  

 af dem, der først og fremmest bør bevares.
Det drejer sig om alt materiale,  

 der afspejler eller kan belyse de metoder, der er anvendt, og den særlige  

 måde, hvorpå de er anvendt i den enkelte anstalt, samt de forskelle, der  

 måtte være i opfattelsen af den rette holdning til de indsatte og til de  

 foreskrevne behandlingsmetoder, f.eks. mellem ledelsen og opsynspersonalet  

 eller mellem ledelsen og direktoratet.
Det kan ofte være afgørelsen af de  

 mange små daglige problemer, der - betragtet i sammenhæng - afspejler ånden  

 og tonen i anstalten.
Netop på grund af de mange muligheder, der kan være for  

 nuancer i opfattelse og adfærd fra anstalt til anstalt, måske bestemt af den  

 enkelte inspektørs personlige syn på kriminalforsorg, har materiale, der kan  

 oplyse herom, og som måske ikke altid afspejles tydeligt i mere officielle  

 rapporter til direktoratet, en særlig interesse.
Overhovedet samler  

 bevaringsinteressen sig i særlig grad om alt, hvad der kan belyse specifikke  

 forhold og begivenheder på den enkelte anstalt, og som ikke i samme grad kan  

 aflæses af dokumenter, som er indgået til direktoratet.
Omvendt har arkivalier, der vedrører de ydre rammer om den enkelte  

 anstalts virksomhed, mindre interesse, med mindre der er tale om forhold, der  

 i særlig grad indvirker på de indsattes tilværelse og behandling, f.eks.  

 bygningernes karakter og indretning, sikkerhedsforanstaltninger m.v.
Ser man  

 f.eks. på arbejdsdriften, har især arbejdet som led i fangebehandlingen  

 interesse, mens oplysninger om de tekniske problemer, vareindkøb,  

 lagerbeholdninger o.s.v. er mindre væsentlige.
Med hensyn til sundhedsvæsenet  

 er materiale vedrørende behandling af sygdomme, der ikke er særligt  

 karakteristiske for anstalternes klientel, mindre væsentligt, mens et  

 materiale, der eventuelt kan vise noget om større udbredelse af visse  

 sygdomme, f.eks. tuberkulose, kønssygdomme, stofmisbrug m.v., hos de indsatte  

 og i deres civile miljø end i befolkningen som helhed, eller som eventuelt  

 kan oplyse om et fængselsopholds indvirkning på sundhedstilstanden, også den  

 mentale, vil være af interesse.
Som et område, hvor der i særlig høj grad kan  

 kasseres uden skade for anstaltarkivets forskningsværdi, må økonomi- og  

 regnskabsområdet anses.
Materialet vedrørende forplejning må skønnes at være  

 af stærkt aftagende betydning, jo nærmere man kommer nutiden.
Kun i den  

 udstrækning, der er tale om en forplejning, der afviger fra den, som anvendes  

 også i andre offentlige institutioner, kan arkivalier herom anses for at have  

 særlig interesse.
Findes der særlige forplejningsreglementer eller andre  

 forskrifter, bør de bevares såvel som eventuelle sager vedrørende klager over  

 forplejningen.
Det gælder i øvrigt overalt, at selv om materialet vedrørende  

 rutinemæssige forhold og funktioner af enhver art - postfordeling,  

 vagtrapporter, feriefordeling o.s.v. - kasseres, bør generelle og  

 principielle sager om sådanne forhold og klagesager m.v. bevares.
I visse  

 tilfælde kan der være tale om at bevare materialet for visse år, f.eks hvert  

 10., som prøver, der belyser ændringer i administrationen af de pågældende  

 funktioner over længere tidsrum.
For så vidt der bevares prøver hvert 10. år,  

 bør det være fra de år, der ender på 0, ligesom eventuelle prøver med 5 års  

 mellemrum bør være fra årstal på 0 og 5. Bevares prøver, bør dog altid  

 desuden materialet fra det første kalender- eller finansår af anstaltens  

 eksistens bevares.
 Men først og sidst gælder, at det er arkivalierne vedrørende de indsatte,  

 deres forhold, adfærd og behandling, der er i focus.
B.
BEVARINGS- OG KASSATIONSPLAN.
Tidsgrænse Samtlige arkivalier ældre end 1910 afleveres uden forudgående kassationer  

 til landsarkiverne, som derpå foretager skønsomme kassationer.
Kassationsfrister Det er principielt arkivvæsenet uvedkommende, hvor længe anstalterne vil  

 bevare de arkivalier, som skal kasseres.
Af praktiske grunde anbefaler man  

 dog, at nedenstående retningslinier følges.
Hvor det ikke af administrative grunde er nødvendigt, bør  

 kassationsfristen ikke overstige 30 år, og den bør i det hele for de enkelte  

 kategorier af arkivalier gøres så kort som juridisk og administrativt  

 forsvarligt.
Det anbefales, at anstaltledelsen snarest efter planens  

 modtagelse sætter terminer på de enkelte kassationsposter, for så vidt de  

 ikke undtagelsesvis er fastlagt i planen, og at man instruerer det personale,  

 som i det daglige har ansvaret for anstaltens arkiv, i kassationernes  

 planmæssige udførelse.
OVERSIGT OVER HOVEDGRUPPER 1. Anstaltens forhold i almindelighed 2. Økonomi og regnskabsvæsen 3. Arbejdsdriften 4. Personale 5. De indsatte 6. Forplejning og beklædning 7. Sundhedsvæsen 8. Uddannelse og undervisning m.v.
 9. Filialer, annekser, udstationeringer m.v.
1. ANSTALTENS FORHOLD I ALMINDELIGHED Bevares:
Bekendtgørelser, cirkulærer, reglementer, instrukser, inspektionsordrer  

 m.v. af betydning for forholdene i anstalten Almen korrespondance Inspektørernes specielle korrespondance Mødeprotokoller af enhver art Kopier af kvartals- og årsrapporter eller -beretninger Statistik af generel karakter Større byggesager Billeder og tegninger af bygninger og interiører Sager vedrørende sikkerhedsforanstaltninger Inventarlister og sager om større inventaranskaffelser Fortegnelser over personer, der har fået anstalten forevist, og eventuel  

 korrespondance om besøg Materiale særligt tilvejebragt til oplysning om anstaltens historie og  

 forhold i øvrigt Andet materiale af væsentlig betydning vedrørende anstaltens forhold i  

 almindelighed Avisudklip vedrørende anstalten Kasseres:
Vagtrapporter Passersedler Rapporter om rutinefunktioner Andet materiale om anstaltens forhold i almindelighed uden væsentlig  

 betydning 2. ØKONOMI OG REGNSKABSVÆSEN Bevares:
Hovedbøger til og med årgang 1940/41, derefter hver 10. årgang (1950/51  

 o.s.v.) Reskontrobøger til og med årgang 1940/41, derefter hver 10. årgang  

 (1950/51 o.s.v.) Kasseres:
Hovedbøger fra og med årgang 1941/42, K 20 undtagen hver 10. årgang Reskontrobøger fra og med årgang K 20 1941/42, undtagen hver 10. årgang Regnskaber K 20 Kassebøger K 20 Bikassebøger K 20 Bilag K 5 Anm.: Bestemmelsen om bevaring af hovedbøger og reskontrobøger gælder,  

 indtil bogholderiet bliver tekstløst.
Derefter kasseres alt materiale  

 vedrørende regnskabsvæsen, med mindre der forekommer materiale, som  

 anstaltens ledelse skønner bevaringsværdigt af hensyn til anstaltens  

 historie.
3. ARBEJDSDRIFTEN Bevares:
Materiale der oplyser om arbejdet som led i fangebehandlingen Materiale der oplyser om anstaltens arbejdsmæssige aktiviteter  

 (produktionsområder, særlige opgaver) Korrespondance af generel og principiel art Kasseres:
Arbejdsbøger Overarbejdslister og lignende Bøger over de indsattes tilgodehavende Fabrikationsbøger Lagerbøger Kalkulationer Varebeholdningsbøger Salgslister og lignende Ordrebøger og -sedler Rekvisitionssedler og lignende Faktura- og regningskopier Korrespondance uden principiel betydning 4. PERSONALE Bevares:
Materiale vedrørende personale i almindelighed og principielle sager Protokoller, kartoteker eller andre fortegnelser over det samlede  

 personale Personalesager for personer der er født den 1. i hver måned Sager vedrørende chefer, souschefer og andre der har deltaget i anstaltens  

 ledelse Materiale vedrørende uddannelse af personale Kasseres:
Ansøgninger Personalesager undtagen for personer født den K 70 1. i hver måned, og for chefer m.v. eller efter vedkommendes død Løn- og lønforskudssager Uniformssager Materiale vedrørende udstationering Materiale vedrørende tjenesterejser Materiale vedrørende vagt- og tjenestefordeling Materiale vedrørende tjenestetid Materiale vedrørende ferier og fridage Materiale vedrørende overarbejde 5. DE INDSATTE For charteques over de indsatte gælder følgende:
 Bevares:
Charteques vedrørende politiske fanger under besættelsen Charteques vedrørende dømte under retsopgøret efter besættelsen Charteques vedrørende psykopatforvarede Charteques oprettet efter 1. oktober 1946, som indeholder orange omslag  

 med personlige oplysninger Kasseres:
Charteques oprettede før 1. oktober 1946 - med de 3 ovennævnte undtagelser Charteques oprettede efter 1. oktober 1946, som ikke indeholder orange  

 omslag med personlige oplysninger Anm.: Da stamruller skal bevares, jævnfør nedenfor, skal stamrulleblade,  

 som er indlagt i charteques, udtages.
 For det øvrige materiale vedrørende de indsatte gælder følgende:
 Bevares:
Stamruller og andre fortegnelser over indsatte Kartoteker Navneregistre Fangefordelingsprotokoller Forhørsprotokoller med sager Straffeprotokoller med sager Materiale vedrørende disciplinære foranstaltninger Materiale vedrørende undvigelser og forsøg herpå Fremstillingsprotokoller og lignende Protokoller vedrørende fangebesøg Materiale vedrørende orlov og udgangstilladelser Materiale vedrørende censur og særtilladelser Materiale med oplysninger om deltagelse i kirkegang, undervisning og  

 kulturelle arrangementer og lignende, jævnfør gruppe 8 Løsladelsesprotokoller der indeholder vilkår for løsladelse Materiale vedrørende forsorg, der ikke indgår i de enkelte charteques Kasseres:
Til- og afgangsfortegnelser Løsladelsesprotokoller der ikke indeholder vilkår for løsladelsen Domsudskrifter Materiale vedrørende de indsattes ejendele og penge Opsynets postrapporter og lignende Alle rapporter om daglige rutiner, hvis oplysninger indgår i bevarede  

 protokoller og kartoteker 6. FORPLEJNING OG BEKLÆDNING Bevares:
Reglementer, instrukser, kostplaner m.v. af generel art Klagesager, herunder sager vedrørende spisevægring Generelle og principielle sager vedrørende særforplejning Kasseres:
Forplejningsjournaler og lignende Materiale vedrørende den løbende daglige forplejning Indkøbs- og beholdningsbøger Materiale vedrørende særforplejning, bortset fra generelle og principielle  

 sager 7. SUNDHEDSVÆSEN Bevares:
Sygejournaler bevares i det omfang, rent lægelige hensyn tilsiger det,  

 svarende til de regler der følges ved det almindelige sygehusvæsen Materiale vedrørende det lægelige tilsyn med og den lægelige behandling af  

 de indsatte, der kan rumme oplysninger om sygdomme, der er mere udbredte hos  

 de indsatte og i deres civile miljø end i befolkningen som helhed Materiale som kan oplyse om anstaltopholdets indvirkning på de indsattes  

 sundhedstilstand, herunder den mentale Materiale vedrørende stofmisbrug og behandling heraf Kasseres:
Receptbøger Ordinationsbøger Sygehusrapporter Materiale vedrørende tandbehandling 8. UDDANNELSE OG UNDERVISNING M.V.
 Bevares:
Materiale vedrørende uddannelse, undervisning, foredrag, filmforevisning,  

 musikarrangementer m.v. bortset fra anskaffelse og beholdning af  

 undervisningsinventar og -materiale Kasseres:
Materiale vedrørende anskaffelse og beholdning af undervisningsinventar og  

 -materiale Anm.: Relevant er især, hvilke arrangementer der har været, og i hvilket  

 omfang de indsatte har deltaget heri.
 9. FILIALER, ANNEKSER, UDSTATIONERINGER M.V.
 Bevares:
Generelle og principielle sager om filialer, annekser, udstationeringer og  

 lignende Almindelig korrespondance om filialer m.v.
 Registre over indsatte i filialer m.v.
 Hovedrapporter fra filialer m.v.
Materiale svarende til det der skal bevares i hovedanstalten Kasseres:
