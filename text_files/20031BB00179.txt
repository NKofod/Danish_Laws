Fremsat den 14. april 2004 af Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om bedre og billigere daginstitutioner m.v.
Folketinget pålægger regeringen inden udgangen af 2004 at  

 fremsætte de nødvendige lovforslag og foretage de nødvendige økonomiske  

 prioriteringer og administrative ændringer, som sikrer bedre og billigere  

 dagtilbud for børn i form af   

 	  

    

 en national vision for  

 bedre daginstitutioner: mere omsorg for og støtte til det enkelte barns  

 udvikling af sociale og almene færdigheder, bedre stimulation af barnets leg,  

 fantasi, kreativitet og sproglige udvikling, bedre muligheder for at udvikle  

 selvværd, selvstændighed og evner til at indgå i forpligtende fællesskaber  

 samt  

 bedre kvalitet i indsatsen over for børn med særlige behov,   

 	  

    

 tid og penge til  

 kvalitetsudvikling på den enkelte institution,   

 	  

    

 mere tid til børnene,   

 	  

    

 mere plads til at lege  

 og udfolde sig inde og ude,   

 	  

    

 sundere miljø for børn  

 og pædagoger,   

 	  

    

 sundere og gratis mad  

 til børnene,   

 	  

    

 nedsat  

 forældrebetaling fra de nuværende maksimalt 33 pct. for alle dagtilbud til  

 maksimalt 20 pct. af de budgetterede udgifter efter § 15, stk. 1, for de 0-2  

 årige, maksimalt 25 pct. for de 3-5 årige og maksimalt 30 pct. for de 6-10  

 årige,   

 	  

    

 fuld pasningsgaranti  

 for børn i alderen 0-10 år,   

 	  

    

 hævet grænse for  

 økonomisk friplads.
Bemærkninger til forslaget Daginstitutionerne er ikke kun et sted, hvor forældre får  

 passet deres børn, men samtidig dér, hvor børnene har det godt eller skidt,  

 udvikler sig eller mistrives, opdrages og udvikler selvstændighed.
Derfor er  

 det vigtigt, at vuggestuer, børnehaver og SFOer er trygge, udviklende  

 og  

 lærerige for alle børn, som deltager, og at det sker ud fra det enkelte barns  

 særlige forudsætninger.
 Vore børn er sammen med uddannelser de to vigtigste steder  

 at investere, hvis det danske samfund skal skabe vækst og udvikling i  

 fremtiden.
Der er brug for en økonomisk politik, der skaber et råderum  

 til at udvikle vore børns og børnebørns velfærd.
Det er ganske enkelt for  

 kortsigtet at lægge op til skattelettelser, der skal betales ved, at kommuner  

 og amter tvinges til at skære dybt i en række for borgerne centrale  

 velfærdsydelser.
Derfor er der brug for, at Folketinget bakker op bag de  

 mange danskere, der  uanset om de har børn i et dagtilbud eller ej  

  er imod  

 det såkaldte skattestop, hvis det betyder, at kommunerne skærer ned på  

 børneområdet.
Der er behov for at gøre vore daginstitutioner bedre   

 ikke fordi  

 de er dårlige, men fordi de både kan og bør blive langt bedre.
 Forslagsstillerne mener, at Folketinget bør vedtage et  

 politisk ambitionsniveau og en national kvalitetsvision for, hvordan  

 dagtilbuddene til børn skal forbedre de kvalitetskrav, der opstilles i § 8 i  

 lov om social service.
 Forslagsstillerne har den vision, at dagtilbuddene bør være  

 gode til:
  

 	  

    

 at fremme en alsidig  

 personlighed hos det enkelte barn,   

 	  

    

 at udvikle børnene  

 til selvstændige, demokratisk tænkende og handlende mennesker,   

 	  

    

 at udvikle børnenes  

 personlige og sociale kompetencer, herunder sproglige og andre kommunikative  

 færdigheder,   

 	  

    

 at lade børnene  

 tilegne sig viden om natur og kultur,   

 	  

    

 at stimulere børnenes  

 motoriske, praktiske og musiske kompetencer.
Børn skal lege, udforske, undersøge og eksperimentere.  

 Barndommen har en værdi i sig selv og er ikke kun en forberedelse til  

 voksenlivet.
Derfor skal daginstitutionerne heller ikke være rene  

 træningslejre  

 til voksenlivet.
For forslagsstillerne er gode daginstitutioner bl.a.  

 kendetegnet ved, at pædagogerne opfatter børnene som aktive individer med  

 viden, meninger, drømme og perspektiver for fremtiden.
Forslagsstillerne  

 ønsker  

 daginstitutioner, hvor børnene bliver taget alvorligt, bliver lyttet til og  

 får  

 indflydelse, hvor børnene bliver udfordret af nærværende pædagoger, bliver  

 respekteret og selv viser respekt for andre.
Der skal lyttes til børnene, og  

 børnene skal have mulighed for at have medbestemmelse og medansvar.
Den bedste udvikling og læring for børnene i vuggestuer og  

 børnehaver foregår i uformelle sammenhænge, hvor børnenes interesser og egne  

 initiativer er udgangspunktet.
Ligesom unge og voksne lærer børn bedst, når  

 de  

 lærer af lyst.
Omsorg, opdragelse og læring skal fungere som en helhed, hvor  

 barnets lyst og nysgerrighed er med til at fremme en alsidig personlig  

 udvikling hos barnet.
Forslagsstillerne ønsker visionsmål, som angiver  

  

 en ønsket kvalitetsudvikling for  

 dagtilbuddene  

  

 , dvs. en linje for, hvilken kvalitet og retning pædagogerne  

 skal stræbe efter i det daglige arbejde.
Forslagsstillerne lægger dermed op  

 til  

 at give en politisk bestemt retning for de værdier, normer m.v., der skal  

 præge  

 dagtilbuddenes arbejde med kvalitetsudvikling.
Forslagsstillerne vil have  

 bedre  

  

 institutioner  

  

 , men ikke fastlægge  

 nationale mål, der skal nås af  

  

 børnene.  

  

 Visionsmål  

 handler om krav til og retning for kvaliteten af vore dagtilbud og ikke om  

 opnåelsesmål, der lægger op til vurderinger af børnene allerede i  

 0-6-års-alderen.
Kommunerne bør i forlængelse heraf forpligtes til at  

 afsætte særlige midler til forældre- og pædagoginitierede kvalitetssatsninger  

 på den enkelte institution.
Sådanne projekter skulle så være en del af  

 institutionernes virksomhedsplaner.
I dag er der typisk et stort engagement  

 hos  

 specielt pædagogerne, men ofte også i forældrebestyrelserne og i  

 institutionernes virksomhedsplaner.
Forslagsstillerne ønsker at give dette  

 arbejde et yderligere incitament til kvalitetsudvikling.
Forslagsstillerne vil give pædagogerne mere tid til  

 børnene.
Børn fra belastede familier har særlig brug for en god pasning i  

 børnehaver og skolefritidsordninger.
De har brug for, at pædagogerne har tid  

 til at lytte til dem, snakke med dem og i det hele taget være nærværende for  

 dem.
Derfor vil forslagsstillerne i særlig grad sikre, at pædagogerne har tid  

 til og muligheder for at give børnene fra belastede familier en god pasning.
Institutioner med mange børn fra belastede familier skal  

 have bedre normeringer.
Pædagoger, der arbejder med udsatte børn, skal  

 uddannes  

 og efteruddannes bedre.
Både bedre normeringer og bedre adgang til  

 efteruddannelse dér, hvor man arbejder med udsatte børn, skal gøre  

 pædagogerne  

 bedre til at bygge bro og øge tværfagligheden mellem det normale system og  

 det  

 sociale system.
Målet er, at færrest muligt skubbes helt over i det sociale  

 system.
Forslagsstillerne vil give børn i dagtilbud mere plads til  

 at lege og udfolde sig inde og ude.
Mange børn har for lidt plads at udfolde  

 sig på  

    

  

 Mange steder har kommunerne lavet  

 daginstitutioner og SFOer med små rum til mange børn og indeklemte  

 legepladser  

 osv. for at få plads til flere og flere børn.
Alt for mange legepladser giver  

 alt for dårlige rammer for børnenes leg og fysiske udfoldelse.
Der findes  

 eksempler på daginstitutioner, hvor legepladsen er så forsømt og ringe, at  

 myndighederne stort set må kræve samtlige legeredskaber fjernet af hensyn til  

 børnenes sikkerhed, og hvor kommunen har afsat så få midler til  

 legepladsrenovation og -forbedring, at børnene i halve og hele år må lege på  

 nærmest tomme »ørkenlegepladser«, hvor alle legehuse og -tårne osv. er jævnet  

 med jorden, fordi de var farlige og blev krævet nedrevet af tilsynet.
I de kommende år får vi færre børn i gruppen 0-6-årige.
Det  

 kan og bør udnyttes til at skabe bedre fysisk plads til børnene.
Forslagsstillerne foreslår klare minimumsstandarder for  

 plads til børnene: 2 kvadratmeter pr. barn i børnehaver og 3 kvadratmeter pr.  

 barn i vuggestuer.
Forslagsstillerne foreslår endvidere, at lovgivningen  

 omkring godkendelse af institutionsbyggerier strammes, så kommunerne ikke kan  

 give sig selv dispensation for små rum og dårligt arbejdsmiljø i forbindelse  

 med  

 byggesager.
En række skandalesager viser behovet.
Der skal skabes bedre  

 sikkerhed på legepladserne  samtidig med, at de skal være sjovere for  

 børnene.  

 Lov om elevers og studerendes undervisningsmiljø, kapitel 4 om  

 undervisningsmiljøvurdering, jf. lov nr. 166 af 14. marts 2001, bør også  

 omfatte daginstitutioner og dagpasningstilbud.
Tilsynet med legepladser  

 flyttes  

 fra kommunerne, som ejer legepladserne, til en uafhængig myndighed, f.eks.  

 Arbejdstilsynet (der tilføres det nødvendige personale), og der varsles en  

 tilsynsrunde om 1-2 år.
 Forslagsstillerne foreslår at afsætte penge til  

 støjdæmpende foranstaltninger i institutioner, så alle kan leve op til de  

 krav,  

 som Statens Byggeforskningsinstitut anbefaler, og som mindst opfylder kravene  

 i  

 bygningsreglementets krav for nybygninger fra 1995.
Forslagsstillerne foreslår et sundt, gratis måltid mad til  

 alle børn i daginstitutioner og folkeskoler.
Der skal samtidig skabes bedre  

 rammer for måltiderne, f.eks. hvad angår tid og indretning af lokaler.
Det  

 har  

 vist sig, at børn spiser 90 pct. mere frugt, når den er skåret ud i  

 børnevenlige bidder.
Endvidere foreslås det, at kommunerne vedtager en  

 slikpolitik for fritids- og ungdomsklubber, herunder retningslinjer for salg.
Forslagsstillerne har allerede tidligere gjort opmærksom på  

 fordele ved gratis mad i daginstitutioner og skoler ved fremsættelsen af  

 beslutningsforslag nr.
B 141 den 9. marts 2004.
Forslagsstillerne foreslår, at daginstitutionerne gøres  

 billigere for forældrene gennem en øget skattefinansiering.
Konkret foreslås  

 en  

 nedsat forældrebetaling fra de nuværende maksimalt 33 pct. for alle dagtilbud  

 til maksimum 20 pct. af de budgetterede udgifter efter § 15, stk. 1, for 0-2  

 årige, maksimalt 25 pct. for de 3-5 årige og maksimalt 30 pct. for de 6-10  

 årige.
Det vil typisk nedsætte forældrebetalingen til dagpleje med ca. 10.000  

 kr. pr. år, betalingen for en vuggestueplads med ca. 12.000 pr. år og  

 betalingen for en børnehaveplads med godt 4.000 kr. pr. år.
 Forslagsstillerne har allerede ved fremsættelsen af B 119  

 den 5. februar 2004 gjort opmærksom på Socialistisk Folkepartis holdning til,  

 at forældrebetalingen bør nedsættes.
Det foreslås, at der etableres en pasningsgaranti for børn  

 i alderen 0-10 år i alle kommuner.
Endelig foreslås det at hæve grænsen for  

 økonomisk friplads.
Økonomiske konsekvenser Billigere daginstitutioner vil koste ca. 1 mia. kr. for  

 sænket forældrebetaling, og der tænkes at skulle afsættes 50-100 mio. kr. til  

 at hæve grænsen for økonomisk friplads (og dermed ændre på reguleringen af  

 delvis friplads over skalaen).
 Den fulde pasningsgaranti er ikke økonomisk krævende, men  

 ikke beregnet p.t.
 Omkostningerne til billigere daginstitutioner og fuld  

 pasningsgaranti indfases over en årrække på ca. 4 år (en regeringsperiode),  

 dog  

 således at fuld pasningsgaranti opnås hurtigt.
Til bedre daginstitutioner afsættes 3,2 mia. kr. indfaset  

 over perioden 2005-2010. Heraf ca. 1,5 mia. kr. til gratis mad.
Til  

 investeringerne i bedre pladsforhold, bedre legepladser, mindre støj m.v.  

 tænkes afsat 500 mio. kr., der aftrappes til 250 mio. kr. over 3 år og  

 fastholdes frem til 2010, jf.
SFs 2010-plan.
Skriftlig fremsættelse Villy Søvndal  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre og billigere daginstitutioner m.v.
(Beslutningsforslag nr.
B 179).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
