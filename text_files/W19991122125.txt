Ifølge udtalelse fra lægen gav han patienten mundtlig  

 information om bivirkninger ved behandling med Lariam.
Der forelå ikke  

 i sagen skriftlig dokumentation for, hvilken information der blev givet til  

 patienten om bivirkningerne ved behandling med Lariam.
Der forelå  

 ligeledes ikke journalnoter vedrørende patientens konsultation  

 på epidemiafdelingen, idet afdelingen oplyste ikke at føre  

 selvstændig journal for hver enkelt klient.
 Der blev klaget over, at patienten fik fejlagtig og utilstrækkelig  

 information om bivirkninger i forbindelse med ordination af præparatet  

 Lariam.
Klager over mangelfuld information Patientklagenævnet fandt grundlag for kritik af  

 lægen.
Nævnet lagde til grund, at patienten havde modtaget  

 utilstrækkelige oplysninger om bivirkninger i forbindelse med  

 præparatet Lariam, idet nævnet lagde vægt på  

 patientens oplysninger til sagen, og at der ikke forefandtes en journal  

 indeholdende oplysninger, der talte herimod.
 Da der ikke i øvrigt forelå oplysninger i  

 sagen, der kunne understøtte lægens forklaring, måtte  

 Patientklagenævnet lægge til grund, at patienten var blevet  

 utilstrækkeligt informeret.
 Patientklagenævnet kunne i den forbindelse oplyse,  

 at en læge har pligt til af egen drift at informere en patient om  

 forhold, som patienten må formodes ikke at være bekendt med, og  

 som må anses for væsentlige for patientens stillingtagen til  

 undersøgelse, behandling m.v.. Nævnet fandt, at der gælder  

 en mere omfattende informationspligt ved behandlinger, som medfører  

 nærliggende risiko for alvorlige komplikationer eller bivirkninger.
