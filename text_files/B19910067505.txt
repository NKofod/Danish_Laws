(Støttet arbejdes betydning i relation  

 til optagelse) § 1 I bekendtgørelse nr. 499 af 19. august 1988 om optagelse i en  

 statsanerkendt arbejdsløshedskasse for lønmodtagere foretages følgende  

 ændringer:
 1. Indledningen affattes således:
»I medfør af § 41, stk. 7 og 8, og § 67, stk. 3 og 4, i lov om  

 arbejdsformidling og arbejdsløshedsforsikring m.v., jf. lovbekendtgørelse nr.  

 632 af 2. september 1991, fastsættes efter forhandling med  

 Landsarbejdsnævnet.« 2. I § 1 indsættes efter stk. 4, som nye stykker:
 »Stk. 5.  Arbejde i beskæftigelsesprojekter og  

 løntilskudsordninger med offentligt tilskud i henhold til lov om kommunal  

 beskæftigelsesindsats, kan medregnes ved beregningen af arbejdskravet i stk.  

 1, nr. 3.
Stk. 6.  Arbejde, som er led i optræning eller oplæring  

 på det almindelige arbejdsmarked (revalidering), der finder sted i henhold  

 til lov om social bistand, § 43, stk. 8, kan medregnes ved beregningen af  

 arbejdskravet i stk. 1, nr. 3.« 3. Som § 7, stk. 3, indsættes:
»Stk. 3.  Arbejdsløshedskassen skal ved beregningen  

 af arbejdskravet i henhold til denne bekendtgørelses § 1, stk. 5 og 6, lægge  

 projektbeskrivelsen eller oplæringsplanen til grund.« § 2 Bekendtgørelsen træder i kraft den 15. oktober 1991 og finder anvendelse  

 på medlemmer, der den 1. oktober 1991 eller senere påbegynder arbejde i  

 beskæftigelsesprojekter og løntilskudsordninger efter lov om kommunal  

 beskæftigelsesindsats og arbejdstræning efter lov om social bistand, § 43,  

 stk. 8.
§ 3 Der udarbejdes en vejledning til bekendtgørelsen.
