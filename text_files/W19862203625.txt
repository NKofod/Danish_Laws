En kontorelev på et revisorkontor havde været meget alene under sin  

 uddannelse.
Lagt til grund, at virksomheden ikke havde forestået uddannelsen  

 på en forsvarlig måde.
Virksomheden var ophørt.
Eleven havde i forbindelse  

 med en ny uddannelsesaftale af det faglige udvalg fået sin uddannelse  

 forlænget med 6 måneder.
Eleven tillagt erstatning med 15.000 for mangelfuld  

 uddannelse.
 Udskrift af protokol for nævnet til behandling af tvistigheder mellem  

 efg-elever og praktikvirksomheder.
I nævnet til behandling af tvistigheder mellem efg-elever og  

 praktikvirksomheder er der den 19. august 1986 på grundlag af vedtagelse i  

 nævnsmøde den 6. maj 1986 i sag nr. 15/1985: Efg-elev A, x-by, mod revisor B,  

 x-by, (kontorfaget), afsagt sålydende KENDELSE: Mellem klageren, efg-elev A, x-by, født den 12. november 1962 og  

 indklagede, revisor B, x-by blev der den 29. oktober 1984 oprettet en  

 uddannelsesaftale, hvorefter klageren skulle uddannes i kontor - bogføring -  

 EDB (regnskab) fra den 1. december 1984 til den 30. november 1986. Efter et  

 møde i Det faglige Udvalg for Kontoruddannelser den 26. september 1985, hvori  

 også parterne deltog, blev uddannelsesforholdet ophævet.
 Ved klageskrift af 6. december 1986 har klageren ved sin faglige  

 organisation, Handels- og Kontorfunktionærernes Forbund i Danmark, indbragt  

 sagen for nævnet med påstand om, at indklagede tilpligtes at betale en ikke  

 ubetydelig erstatning for forstyrrelse af uddannelsesstilling og forhold  

 ansat efter nævnets skøn, samt at indklagede tilpligtes at betale en  

 erstatning opgjort som forskellen mellem elevløn og fagets minimalløn, og  

 endelig at indklagede tilpligtes at betale skyldig løn for september 1985.
 Indklagede har påstået frifindelse, men erkender dog at skylde feriepenge  

 samt løn for september 1985.
 I uddannelsesaftalen er anført følgende under pkt. 7 »Evt.  

 bemærkninger«:
Klageren har under personligt fremmøde for nævnet bl.a. forklaret, at hun  

 var den eneste ansatte hos indklagede, idet dog indklagedes hustru i ca. 3  

 uger hjalp til på kontoret med at udarbejde momsregnskaber.
Indklagede var  

 kun få dage på kontoret under hele hendes arbejdstid.
Normalt var han væk fra  

 kontoret halvdelen af dagen.
Hun var ikke instrueret om, hvilket arbejde hun  

 skulle udføre, når hun var alene, og havde derfor intet at lave.
Kun i den  

 periode, hvor indklagedes hustru var på kontoret, fik hun en egentlig  

 oplæring.
Efter uddannelsesaftalens bortfald indgik hun umiddelbart efter en  

 ny uddannelsesaftale med en anden virksomhed.
Hendes uddannelsesperiode er  

 blevet forlænget med 6 måneder.
Indklagede har under personligt fremmøde for nævnet forklaret, at han som  

 revisor har været nødsaget til i nogle tilfælde at udføre sit arbejde hos  

 klienterne, men han har ikke været væk fra kontoret i det omfang, klageren  

 hævder.
Når han var væk, havde klageren arbejde nok at udføre.
Hun passede  

 telefonen, konterede og bogførte på EDB for klienter.
På grund af  

 virksomhedens størrelse har han ikke haft mulighed for konstant at have en  

 uddannet medarbejder på kontoret til at vejlede og instruere klageren.
Med  

 virkning fra den 1. oktober 1985 fik han selv ansættelse som medarbejder hos  

 en statsaut. revisor.
I denne forbindelse ophørte hans egen  

 revisionsvirksomhed.
Indklagede har gjort gældende, at der ikke er ført bevis for, at klageren  

 har fået mangelfuld oplæring.
Klageren har herefter ikke krav mod indklagede  

 - bortset fra tilgodehavende løn og feriegodtgørelse - da indklagedes  

 virksomhed er ophørt, jfr. princippet i lærlingeloven § 20.
 Tvistighedsnævnet skal udtale:
 Efter indklagedes egen forklaring har han ikke overholdt forbeholdet i  

 uddannelsesaftalen om tilstedeværelsen af en fuldtidsbeskæftiget,  

 kvalificeret medarbejder i klagerens daglige arbejdstid.
Da indklagede ikke har godtgjort, at klageren desuagtet har modtaget den  

 fornødne oplæring, finder nævnet, at indklagede bør betale en godtgørelse til  

 klageren for manglende oplæring.
Godtgørelsen fastsættes skønsmæssigt til  

 15.000 kr.
 Herudover finder nævnet, at indklagede bør betale klagerens tilgodehavende  

 løn for september 1985, der ubestridt er opgjort til 4.730,88 kr.
 Klagerens ligeledes ubestridte krav på skyldig feriegodtgørelse er af  

 nævnet beregnet til 5.926,48 kr., hvilket beløb indklagede bør betale.
 THI BESTEMMES:
 Inden 14 dage betaler indklagede, revisor B, x-by, 25.657,36 kr. til  

 klageren, efg-elev A, x-by.
 Hver part bærer sine sagsomkostninger.
