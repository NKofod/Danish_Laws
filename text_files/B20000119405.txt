Bekendtgørelse om uddannelsen til  

 gastronom I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 gastronom, jf. stk. 2, eller delkompetence, jf.  

 erhvervsuddannelseslovens §15, stk. 2, som gastronomassistent.
 Stk. 2. Eleven kan opnå kompetence som gastronom med et  

 af følgende specialer:
 1)	Cater.
 2)	Kok.
 3)	Smørrebrødsjomfru.
Uddannelsens mål § 2. Det er uddannelsens mål, at den  

 uddannede med kompetence som henholdsvis gastronom eller gastronomassistent  

 har et grundlæggende kendskab til køkken-, restaurant- og  

 hotelbranchen samt en elementær viden om serviceydelser.
Den  

 uddannede skal kende og efterleve bestemmelser og relevant lovgivning for  

 området.
Desuden skal den uddannede have indsigt i og forståelse  

 af beskæftigelsesområdets miljømæssige og  

 arbejdsmiljømæssige forhold samt  

 håndteringen af sådanne problemstillinger i forbindelse med  

 fagets udførelse.
 Stk. 2. Den uddannede med specialet cater skal endvidere  

 kunne:
1)	bestemme og kvalitetsvurdere råvarer samt halv- og  

 helfabrikata, 2)	klargøre, tilberede og anrette grundsortimentet i  

 selvbetjeningsrestauranter og kantiner, 3)	udføre salg og gæstebetjening med selvstændighed  

 og begyndende rutine, 4)	placere det almindeligt forekommende sortiment af mad og drikkevarer  

 m.v. i salgsområdet og 5)	udføre almindelig renholdelse.
 Stk. 3. Den uddannede med specialet kok skal endvidere  

 kunne:
1)	bestemme, beskrive, indkøbe, kvalitetsvurdere og placere  

 køkkenets almindeligt anvendte råvarer, halv- og  

 helfabrikata, 2)	klargøre, tilberede og anrette køkkenets  

 grundrepertoire, 3)	sammensætte, beskrive og udføre enkelte selskabsmenuer,  

 beregne vareforbrug, udarbejde kalkulationer samt følge disse, 4)	komponere, opskriftsætte og udføre retter af  

 sæsonvarer med begyndende kreativitet, 5)	tilpasse sig arbejdet og samarbejdet i køkkenet
i de almindeligste forretningstyper og følge deres  

 udvikling, 6)	arbejde med såvel a la carte- som selskabsbestillinger og 7)	beskrive og kalkulere retter med selvstændighed og begyndende  

 rutine.
 Stk. 4. Den uddannede med specialet  

 smørrebrødsjomfru skal endvidere kunne:
1)	bestemme, beskrive, indkøbe, kvalitetsvurdere  

 og placere køkkenets almindeligt anvendte råvarer,  

 halv- og helfabrikata, 2)	klargøre, tilberede og anrette køkkenets
grundrepertoire, 3)	sammensætte, beskrive og udføre enkelte morgenborde,  

 kolde borde, buffeter og receptioner, beregne vareforbrug, udarbejde  

 kalkulationer samt følge disse, 4)	komponere, opskriftsætte og udføre forskellige former  

 for smørrebrød og kolde retter af sæsonvarer med  

 begyndende kreativitet, 5)	tilpasse sig arbejdet og samarbejdet i køkkenet
i de almindeligste forretningstyper og følge disses  

 udvikling, 6)	arbejde med såvel a la carte- som selskabsbestillinger og 7)	beskrive og kalkulere retter med selvstændighed og begyndende  

 rutine.
 Stk. 5. Den uddannede med delkompetencen som  

 gastronomassistent skal endvidere kunne:
1)	vurdere råvarer, 2)	anvende grundtilberedningsmetoder ved tilberedningen af fastfood  

 samt kolde, lune og varme retter og 3)	tilpasse sig arbejdet og samarbejdet i køkkenet i de  

 almindeligste forretningstyper og følge disses udvikling.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord   hotel, køkken,  

 levnedsmiddel og jordbrug, jf. § 14, stk. 2, i  

 erhvervsuddannelsesloven.
 Stk. 2. Det faglige udvalg for uddannelsen er Det faglige Udvalg  

 for Gastronomuddannelsen.
§ 4. Uddannelsen varer, jf. dog § 7,  

 henholdsvis 3 år for specialet cater, 4 år for specialet kok
og 3 år og 1 måned for specialet  

 smørrebrødsjomfru.
Delkompetenceforløb, jf. § 1  

 varer 1 år og 6 måneder.
 Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og skoleundervisning.  

 Eleven kan indlede uddannelsen på skole med et grundforløb eller  

 i en praktikvirksomhed.
Stk. 3. Skoleundervisningen i hovedforløbet i  

 specialerne cater og smørrebrødsjomfru varer i alt 25 uger, og  

 er opbygget af to skoleperioder af 10 ugers varighed og en skoleperiode af 5  

 ugers varighed.
For specialet kok varer skoleundervisningen i alt 30 uger, og  

 er opbygget af tre skoleperioder af 10 ugers varighed.
Undervisningen  

 omfatter grundfag, områdefag, bundne specialefag, valgfri specialefag  

 og valgfag.
Undervisningen i valgfrie specialefag kan ligge udenfor de  

 normale skoleperioder.
Stk. 4. I delkompetenceforløb består  

 hovedforløbet af en eller to praktikperioder og en skoleperiode  

 på 10 uger.
Skoleopholdet afsluttes tidligst 3  

 måneder før uddannelsestiden ophør.
Undervisningen  

 omfatter grundfag, områdefag, og valgfag.
 Stk. 5. I grundforløbet har eleven mulighed for valgfri  

 undervisning jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 12,  

 stk. 4.
 Stk. 6. Varigheden og strukturen efter stk. 1-3 fraviges  

 ved voksenuddannelsesforløb, jf. § 7.
 § 5. Speciale, jf. § 1, stk. 1,  

 vælges ved indgåelse af uddannelsesaftale med en virksomhed, der  

 er godkendt som praktikvirksomhed inden for det pågældende  

 speciale eller ved optagelse til skolepraktik.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet jf.  

 § 10.
 Stk. 2. I grundfaget hygiejne skal eleven mindst have  

 opnået karakteren 6.
Voksenuddannelsesforløb § 7. Personer, der er fyldt 25 år, og som  

 har mindst 2 års relevant erhvervserfaring som  

 fuldtidsbeskæftigelse eller tilsvarende deltidsbeskæftigelse, kan  

 gennemføre uddannelsen med specialet cater eller  

 smørrebrødsjomfru på normalt 2 år og med specialet  

 kok på normalt 2 og 6 måneder.
Skoleundervisningen omfatter et  

 obligatorisk grundforløb eller et supplerende kursus, jf.  

 § 8.
 Stk. 2. Hovedforløbet omfatter for specialerne cater og  

 smørrebrødsjomfru 25 ugers skoleundervisning, for specialet  

 kok 30 ugers skoleundervisning.
 Stk. 3. Det faglige udvalg skal godkende fastsættelsen  

 af praktikperioder.
 Stk. 4. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet, jf. stk. 1.
 Stk. 5. Skoleundervisningen omfatter grundfag,  

 områdefag, specialefag og valgfag med de fastsatte mål, jf.  

 §§ 10-17.
§ 8. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 12 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2.  

 Suppleringskurset og herunder afklaringen kan gennemføres uden  

 uddannelsesaftale.
For elever med uddannelsesaftale er kurset omfattet af  

 uddannelsesaftalen.
 Stk. 2. Det supplerende kursus omfatter normalt:
 1)	Følgende fælles områdefag:
a)	salg, gæste- og kundebetjening og b)	varekundskab.
 2)	Følgende grundfag:
a)	førstehjælp og brand, b)	hygiejne og c)	miljø.
 3)	Følgende områdefag, der er særlige for  

 hovedforløbet:
 a)	hotel- og restaurantfag.
Fritagelse for dele af uddannelsen § 9. Elever kan fritages for dele af uddannelsen,  

 jf. hovedbekendtgørelsen og bekendtgørelse om merit for visse  

 fag i ungdomsuddannelser mv. (meritbekendtgørelsen) og efter  

 anvisningerne i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særligt for  

 hovedforløbet:
 1)	Hotel og restaurantfag 
Niveau: Begynder 
  

 Målet er, at eleven kan:
a)	klargøre, fremstille og anrette enkle kolde, lune og varme  

 retter til servering i henholdsvis restaurant, fastfood forretning,  

 selvbetjeningsrestauranter og kantiner, b)	foretage enkel anretning, servering, emballering og distribution i  

 henholdsvis restaurant, fastfood-forretning, selvbetjeningsrestauranter og  

 kantiner, c)	medvirke til indkøb, varebestilling og varemodtagelse, d)	foretage prisberegning ud fra kostpriser og e)	foretage markedsføring under anvendelse af  

 grundlæggende principper for markedsføring.
 Stk. 2. Grundforløbet omfatter desuden følgende  

 grundfag, der træder i stedet for områdefag, der er særlige  

 for hovedforløbet jf. grundfagsbekendtgørelsen:
 1)	Fremmedsprog, engelsk, F.
 Stk. 3. Undervisningen i de i stk. 1 og 2, nævnte  

 fag varer i alt 5 uger.
 § 11. Undervisningen i hovedforløbet  

 omfatter følgende grundfag, jf.  

 grundfagsbekendgørelsen:
 1) Dansk, F.
 2)	Naturfag, F.
 3)	Psykologi, 1 uge.
 4)	Salg og service, F.
 5)	Virksomhedslære og innovation, F.
 Stk. 2. Undervisningen i specialet kok omfatter desuden  

 følgende grundfag:
 1)	Produktudvikling, produktion og service, modul 1 og 2, 2  

 uger.
Stk. 3. For specialerne specialerne cater og  

 smørrebrødsjomfru varer undervisningen i de i stk. 1,  

 nævnte fag i alt 7 uger.
For specialet kok varer de i stk. 1 og 2,  

 nævnte fag varer i alt 9 uger.
 Stk. 4. Undervisningen i delkompetenceforløb omfatter  

 de i stk. 1, nr. 2-4 nævnte fag, og varer i alt 4 uger.
 § 12. Undervisningen i hovedforløbet  

 omfatter følgende områdefag:
 1)	Ernæringslære

Niveau: Begynder
  

 Målet er, at eleven kan anvende ernæringslærerens  

 grundprincipper.
 2)	Køkkenpraktik

Niveau: Rutine
  

 Målet er, at eleven kan tilrettelægge og gennemføre  

 tilberedning af fastfood, kolde, lune og varme retter.
 3)	Produktionshygiejne

Niveau: Rutine
  

 Målet er, at eleven kan udføre egenkontrol og efterleve  

 hygiejneforskrifter i den daglige produktion.
 4)	Regning og kalkulation

Niveau: Rutine 
  

 Målet er, at eleven kan anvende branchens kalkulationssystem og modtage  

 forskellige former for betaling.
 5)	Varekundskab

Niveau: Rutine
  

 Målet er, at eleven kan vurdere og kvalitetsvurdere råvarer,  

 halv- og helfabrikata.
 Stk. 2. Undervisningen i hovedforløbet for specialerne  

 kok og smørrebrødsjomfru omfatter desuden følgende  

 områdefag:
 1)	Dansk-fransk menulære

Niveau: Rutine 
  

 Målet er, at eleven kan menuplanlægge på basis af  

 såvel dansk som fransk tradition og traditionelle råvarer.
 2)	Planlægning og produktion

Niveau: Rutine
  

 Målet er, at eleven kan omsætte opskrift og menukortbeskrivelse  

 til arbejdsgang.
 3)	Virksomhedsøkonomi

Niveau: Begynder
  

 Målet er, at eleven under anvendelse af edb kan foretage kalkulation,  

 og medvirke til budgetlægning og  

 budgetopfølgning.
Stk. 3. For specialet cater varer de i stk. 1,  

 nævnte fag i alt 5,5 uger.
For specialerne kok og  

 smørrebrødsjomfru varer de i stk. 1 og 2, nævnte fag  

 i alt 10,5 uger.
 Stk. 4. Undervisningen i delkompetenceforløb omfatter  

 de i stk. 1, nr. 1-5, nævnte fag.
 § 13. Til specialet cater er knyttet  

 følgende bundne specialefag:
 1)	Drikkevarer

Niveau: Begynder
  

 Målet er, at eleven kan fremstille og/eller udskænke varme og  

 kolde drikke.
 2)	Planlægning og produktion

Niveau: Rutine
  

 Målet er, at eleven kan producere kolde, lune og varme retter  

 tilhørende grundrepetoiret i selvbetjeningsrestauranter,  

 kantinekøkkener og café.
 3)	Projektopgave

Niveau: Rutine
  

 Målet er, at eleven selvstændigt udfører en afsluttende  

 projektopgave, der stilles af skolen i samråd med det faglige udvalg,  

 jf. § 25.
 4)	Renholdelse

Niveau: Rutine
  

 Målet er, at eleven kan renholde produktions-, salgs- og  

 kundeområder.
 5)	Salgspraktik

Niveau: Avanceret
  

 Målet er, at eleven kan udføre alle disk- og  

 kassebetjeningsfunktioner i selvbetjeningsrestauranter.
 6)	Sprog, fagrettet

Niveau: Begynder
  

 Målet er, at eleven kan betjene fremmedsprogede gæster på  

 engelsk.
 Stk. 2. Undervisningen i de i stk., 1 nævnte fag varer i  

 alt 7,5 uger.
 § 14. Til specialet kok er knyttet følgende  

 bundne specialefag:
 1)	Praktisk køkkenarbejde 1

Niveau: Avanceret
  

 Målet er, at eleven i restaurantkøkkenet kan udføre  

 opgaver rækkende fra enkle retter over klassiske retter til kreative  

 kombinationer og nyskabelser.
 2)	Projektopgave

Niveau: Rutine
  

 Målet er, at eleven selvstændigt udfører en afsluttende  

 projektopgave, der stilles af skolen i samråd med det faglige udvalg,  

 jf. § 25.
 Stk. 2. Undervisningen i de i stk., 1 nævnte fag varer i  

 alt 4,5 uger.
 § 15. Til specialet  

 smørrebrødsjomfru er knyttet følgende bundne  

 specialefag:
 1)	Praktisk køkkenarbejde 2

Niveau: Avanceret
  

 Målet er, at eleven kan udføre opgaver rækkende fra enkle  

 anretninger over klassisk dansk smørrebrødskøkken til  

 kreative kombinationer og nyskabelser.
 2)	Projektopgave

Niveau: Rutine
  

 Målet er, at eleven selvstændigt udfører en afsluttende  

 projektopgave, der stilles af skolen, der stilles af skolen i samråd  

 med det faglige udvalg, jf. § 25.
Stk. 2. Undervisningen i de i stk., 1 nævnte fag varer i  

 alt 2,5 uger § 16. Undervisningen i hovedforløbet
omfatter desuden 1 uges valgfri specialefag, der repræsenterer en  

 række muligheder for at, eleven kan specialisere sig yderligere.
Stk. 2. Eleven og virksomheden vælger specialefag efter  

 anvisningerne i vejledning til bekendtgørelsen, jf.  

 hovedbekendtgørelsen.
Valg af valgfri specialefag sker ved  

 indledningen af 2. skoleperiode i hovedforløbet.
§ 17. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Undervisningen i valgfag varer i alt 4 uger for  

 specialet cater, 5 uger for specialet kok, 4 uger for specialet  

 smørrebrødsjomfru og 0,5 uge for
delkompetencefor-løb.
Praktikuddannelsen § 18. I specialet cater omfatter  

 pratikuddannelsen følgende arbejdsområder og funktioner med  

 følgende procentvise varighed:
 1)	Produktion, ca. 40 pct., herunder:
a)	grundtilberedning: Stegning, braisering, dampning og kogning, b)	tilberedning og anretning af varme og kolde retter ud fra friske  

 råvarer og ud fra hel- og halvfabrikata og c)	kvalitetsbedømmelse af både råvarer og  

 færdige produkter.
 2)	Renholdelse, ca. 20 pct., herunder:
a)	klargøring og rengøring i produktions-, salgs- og  

 kundeområde, b)	afrydning og opvask og c)	renholdelse og daglig vedligeholdelse af værktøj og  

 tekniske hjælpemidler.
 3)	Salg, ca. 40 pct., herunder:
a)	kunde- og gæstebetjening, b)	diskarbejde: portionering, opsætning, udstilling samt salg af  

 varer og c)	betalingsmidler og betalingsfunktion.
 Stk. 2. I specialet kok omfatter pratikuddannelsen  

 følgende arbejdsområder og funktioner med følgende  

 procentvise varighed:
 1)	Varemodtagelse, ca. 25 pct., herunder:
a)	kontrol og kvalitetsbedømmelse af alle forekommende  

 råvarer og b)	klargøring, rensning, udskæring samt fortilberedning af  

 kød, fisk, fjerkræ, vildt, grønsager, krydderier og  

 kolonialvarer.
 2)	Grundtilberedning, ca. 60 pct., herunder:
a)	pandestegning, ovnstegning, stegning en cocote, grillstegning,  

 friturestegning, dampning, kogning, braisering, pochering, b)	fremstilling af grundsupper og grundsaucer samt variationer heraf,  

 frokostretter, koldt bord samt desserter, c)	anretning på tallerken og fad, selskabsanretninger, buffet  

 samt »tag selv« og d)	køkkenafrydning, vurdering- og sortering af overskud samt  

 affaldssortering.
 3)	Menuplanlægning, økonomi og  

 planlægning, ca. 15 pct. af praktiktiden, herunder:
a)	selskab samt a la carte og b)	arbejdstilrettelæggelse, varebestilling og -indkøb,  

 kalkulation, budget og regnskab.
 Stk. 3. I specialet smørrebrødsjomfru  

 omfatter pratikuddannelsen følgende arbejdsområder og funktioner  

 med følgende procentvise varighed:
 1)	Varemodtagelse, ca. 25 pct., herunder:
a)	kontrol og kvalitetsbedømmelse af alle forekommende  

 råvarer og b)	klargøring, rensning, udskæring samt fortilberedning af  

 kød, fisk, fjerkræ, vildt, grønsager, krydderier og  

 kolonialvarer.
 2)	Grundtilberedning, fremstilling, anretning og afrydning, ca.  

 60 pct., herunder:
a)	pandestegning, ovnstegning, stegning en cocote, grillstegning,  

 friturestegning, dampning, kogning, braisering og pochering, b)	anretning på tallerken og fad, selskabsanretninger, buffet og  

 »tag selv«, c)	køkkenafrydning, vurdering- og sortering af overskud samt  

 affaldssortering og d)	fremstilling af frokostretter, koldt bord, smørrebrød,  

 kanapéer, pindemadder og desserter.
 3)	Menuplanlægning, økonomi og  

 planlægning, ca. pct.15, herunder:
a)	selskab samt a la carte og b)	arbejdstilrettelæggelse, varebestilling og indkøb,  

 kalkulation, budget og regnskab.
 Stk. 4. I delkompetenceforløb omfatter  

 pratikuddannelsen følgende arbejdsområder og  

 funktioner:
1)	varemodtagelse, 2)	grundtilberedning og 3)	henholdsvis:
a)	salg i virksomheder, der er godkendt til specialet cater, b)	fremstilling- varmt - i virksomheder, der er godkendt til specialet  

 kok og c)	fremstilling - koldt - i virksomheder, der er godkendt til specialet  

 smørrebrødsjomfru.
 Stk. 5. Oplæring i de enkelte discipliner skal  

 foregå under hensyntagen til korrekte arbejdsbevægelser,  

 fornøden sikkerhed (værktøj, maskiner, redskaber),  

 personlig hygiejne, køkkenhygiejne, udvikling af personlig  

 kreativitet, hensyn til bevarelse af varernes næringsværdi og god  

 økonomi i ressourceforbruget.
 Stk. 6. Praktikvirksomheden skal i de enkelte praktikperioder  

 afholde mindst en samtale med eleven om dennes arbejdsindsats og udvikling i  

 praktikperioden.
 § 19. Målet med praktikuddannelsen i  

 specialet cater er, at eleven:
1)	på avanceret niveau kan forestå produktion og salg  

 samt 2)	på rutineniveau kan forestå renholdelse.
 Stk. 2. Målet med praktikuddannelsen i specialet kok er,  

 at eleven:
1)	på avanceret niveau kan forestå varemodtagelse,  

 grundtilberedning, fremstilling, anretning, menuplanlægning og  

 afrydning og 2)	på rutine niveau kan forstå økonomi og  

 planlægning.
 Stk. 3. Målet med praktikuddannelsen i specialet  

 smørrebrødsjomfru er, at eleven:
1)	på avanceret niveau kan forestå  

 varemodtagelse, grundtilberedning, fremstilling, anretning,  

 menuplanlægning samt afrydning og 2)	på rutineniveau kan forstå økonomi og  

 planlægning.
 Stk. 4. Målet med praktikuddannelsen i  

 delkompetenceforløb er, at eleven:
1)	på rutine niveau kan forestå varemodtagelse og  

 grundtilberedning og 2)	på begynderniveau kan forestå henholdsvis:
a)	salg i virksomheder, der er godkendt til specialet cater, b)	fremstilling (varmt) i virksomheder, der er godkendt til specialet  

 kok og c)	fremstilling (koldt) i virksomheder, der er godkendt til specialet  

 smørrebrødsjomfru.
 § 20. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring.
 Uddannelsesbog mv.
 § 21. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 22. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, anvendes dog alene  

 "gennemført/ ikke gennemført, hvis det fremgår af de  

 nærmere retningslinier for faget eller kursusplanen.
Skolens bedømmelse § 23. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
Stk. 4. Skolen beregner en gennemsnitskarakter på  

 grundlag af alle afgivne karakterer i grundfag, områdefag og  

 specialefag.
Gennemsnitskarakteren angives med 1 decimal.
Ved beregningen  

 vægter karaktererne dobbelt i følgende fag:
 1)	For specialet cater:
a) planlægning og produktion, b)	salgspraktik, c)	renholdelse, d)	det valgfri specialefag og e)	produktionshygiejne.
 2)	For specialerne kok og smørrebrødsjomfru:
a)	dansk-fransk menulære, b)	planlægning og produktion, c)	praktisk køkkenarbejde, d)	det valgfri specialefag og e)	produktionshygiejne.
Svendeprøve § 24. Ved afslutningen af uddannelsen til  

 gastronom afholdes en svendeprøve, der består af en  

 projektopgave, en mundtlig prøve og en praktisk prøve.  

 Projektopgaven afholdes af skolen i den sidste skoleperiode.
Den mundtlige og  

 den praktiske prøve afholdes af det faglige udvalg efter sidste  

 skoleperiode.
Stk. 2. Ved indkaldelsen af elever til den sidste skoleperiode  

 sender skolen en liste over de pågældende elever med angivelse af  

 elevernes praktikvirksomheder til det faglige udvalg.
Ved begyndelsen af  

 sidste skoleperiode indstiller praktikvirksomheden til det faglige udvalg, at  

 eleven deltager i svendeprøvens mundtlige og praktiske  

 prøver.
 Stk. 3. Det er en betingelse for at deltage i den mundtlige og  

 praktiske prøve, at der er udstedt skolebevis til eleven, jf.  

 § 32. Eleven højst må have 6 måneder tilbage af sin  

 uddannelsestid ved afholdelsen af prøverne.
§ 25. Projektopgaven stilles af skolen i  

 samråd med det faglige udvalg, og består af en helhedsorienteret  

 opgave inden for områdefag og bundne specialefag.
Projektopgaven danner  

 udgangspunkt for den mundtlige og den praktiske prøve.
Stk. 2. Projektopgaven udleveres 4 uger før  

 afslutningen af den sidste skoleperiode.
Opgaven skal gennemføres  

 individuelt og afleveres som en skriftlig edb-baseret rapport senest 8  

 ugedage efter udleveringen.
Skolen udarbejder en vejledning og informere  

 eleverne om regler mv. for udformningen af projektopgaven i henhold til  

 eksamensbekendtgørelsen.
 § 26. Den mundtlige prøve består af  

 fremlæggelse af og dialog om projektopgaven, og varer ca. 20  

 minutter.
 § 27. I specialerne kok og  

 smørrebrødsjomfru består den praktiske prøve af en  

 bunden opgave, som censorerne udvælger fra projektopgaven, samt en  

 delvis fri opgave, som eleven har indarbejdet i projektrapporten.  

 Prøven varer 3 timer og 30 minutter.
 Stk. 2. I specialet cater består den praktiske  

 prøve af en opgave i køkkenproduktion, som varer 75 minutter  

 eksklusiv tid til afrydning, og en opgave i salg og kundebetjening, som varer  

 10-15 minutter.
§ 28. Det faglige udvalg forestår  

 bedømmelsen af den mundtlige og den praktiske prøve.
Til  

 bedømmelsen udpeges en skuemester fra Hotel-, Restaurant- og  

 Turisterhvervets Arbejdsgiverforening og en skuemester fra  

 RestaurationsBranchens Forbund (skuemesterteam). Det faglige udvalg kan  

 endvidere anmode skolen om at udpeges en faglærer, der kan indgå  

 i skuemesterteamet.
Skuemestrene skal have den fornødne fagkundskab og  

 opfylde habilitetskravene for censorer i henhold til  

 eksamensbekendtgørelsen.
Faglæreren udpeges efter  

 pædagogisk og faglig kompetence.
§ 29. Ved bedømmelsen af kokke- og  

 smørrebrødsjomfruelever giver skuemesterteamet
samlet 1 karakter for den mundtlige prøve og 2 karakterer for  

 den praktiske prøve, heraf 1 karakter for den bundne opgave og 1  

 karakter for den delvis frie opgave.
For at bestå svendeprøven  

 skal eleven opnå karaktersummen mindst 18 for den mundtlige og den  

 praktiske prøve, dog skal karaktersummen for den bundne og den delvis  

 frie praktiske opgave være mindst 12.
Stk. 2. Ved bedømmelsen af caterelever giver  

 skuemesterteamet samlet 1 karakter for den mundtlige  

 prøve og 2 karakterer for den praktiske prøve, heraf 1 karakter  

 for hver af de praktiske opgaver.
For at bestå svendeprøven skal  

 eleven opnå karaktersummen 18, dog skal karaktersummen for de praktiske  

 opgaver være mindst 12.
 Stk. 3. Hvis eleven har opnået karaktersummen:
1)	18-27, anføres »Bestået« på uddannelsesbeviset  

 (svendebrevet), 2)	28-30, anføres »Ros« på uddannelsesbeviset  

 (svendebrevet), 3)	31-34, anføres »Bronze« på uddannelsesbeviset  

 (svendebrevet) og 4)	35-39, anføres »Sølv« på uddannelsesbeviset  

 (svendebrevet).
 Stk. 4. Karaktererne meddeles eleven umiddelbart efter
prøvens afslutning.
 § 30. Elever, der har været forhindret i at  

 fuldføre svendeprøven på grund af dokumenteret sygdom  

 eller anden tvingende årsag, kan deltage i en ny prøve efter det  

 faglige udvalgs nærmere bestemmelser.
Stk. 2. Det faglige udvalg skal tilbyde elever, der ikke  

 består svendeprøven, en ny svendeprøve i henhold til  

 eksamensbekendtgørelsen.
Skolens og praktikvirksomheden vurderer i  

 samråd, om eleven har behov for supplerende skoleundervisning eller  

 praktikuddannelse før en ny svendeprøve.
Det faglige udvalg  

 fastsætter tidspunktet for prøven efter samråd med eleven  

 og praktikvirksomheden.
 Stk. 3. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
Skolebevis og afsluttende praktikerklæring § 31. Skolebevis udstedes i henhold til  

 hovedbekendtgørelsen når skoleundervisningen er  

 gennemført og for elever, der afslutter uddannelsen med kompetence som  

 gastronom, når betingelserne i stk. 2 tillige er opfyldt.
 Stk. 2. Eleven skal have opnået mindst karakteren  

 6,0 i gennemsnit af alle afgivne karakterer i grundfag, områdefag og  

 specialefag, jf. § 23, stk. 4, for at skolebevis kan udstedes.
 § 32. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis (svendebrev) § 33. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1. For  

 elever, der afslutter uddannelsen med kompetence som gastronom, udstedes et  

 uddannelsesbevis i form af et svendebrev.
 Stk. 2. Uddannelsesbeviset (svendebrevet) udstedes i henhold  

 til hovedbekendtgørelsen og eksamensbekendtgørelsen, når  

 skolebevis er udstedt, jf. § 32, og afsluttende praktikerklæring  

 er udstedt, jf. § 33, og når svendeprøven er bestået  

 jf. henholdsvis § 29, stk. 1 og 2 .
 Stk. 3. Det faglige udvalg opbevarer fortegnelse over udstedte  

 uddannelsesbeviser (svendebreve) i 20 år.
Kapitel 5 Ikrafttrædelses- og overgangsbestemmelser § 34. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 617  

 af 27. juni 1996 om uddannelsen til kok og smørrebrødsjomfru og  

 bekendtgørelse nr. 618 af 27. juni 1996 om uddannelsen til cafeteria-  

 og kantineassistent.
 Stk. 3. Bekendtgørelse nr. 617 af 27. juni 1996 om  

 uddannelsen til kok og smørrebrødsjomfru finder dog anvendelse  

 for elever, der er begyndt på den hidtidige 3. skoleperiode ved  

 bekendtgørelsens ikrafttræden.
 Stk. 4. Bekendtgørelse nr. 618 af 27. juni 1996 om  

 uddannelsen til cafeteria- og kantineassistent finder dog anvendelse for  

 elever, der er påbegyndt uddannelsen ved bekendtgørelsens  

 ikrafttræden.
 Stk. 5. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
