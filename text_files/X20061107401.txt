Obligationer ikke omfattet af reglerne om  

 finansielle instrumenter ingen risiko for anden indfrielse end kurs  

 pari Spørgsmål Svar Spørgsmål  

 1:   Ja.
 Spørgsmål  

 2:   Ja.
Beskrivelse af  

 de faktiske forhold Formålet med  

 forespørgslen er at sikre de danske investorers skattemæssige stilling af en  

 obligationsudstedelse - også efter indførelsen af reglerne i  

 kursgevinstlovens  

 § 29, stk. 3, og praksis herom - og dermed at afklare afgrænsningen  

 mellem  

 de rene renteprodukter og indekserede obligationer.
 Det er vores  

 opfattelse, at spørgsmålene bør besvares bekræftende.
Baggrund Forespørger er  

 arrangør på en obligationsudstedelse med 3 obligationer.
 Udstedende  

 selskab er et Limited-selskab - et selskab stiftet med henblik på  

 securitisation.
Grundtanken i en  

 securitisation er, at et til formålet oprettet selskab udsteder obligationer,  

 som i profil matcher investorernes efterspørgsel.
Obligationerne har normalt  

 sikkerhed i andre værdipapirer - i dette tilfælde ansvarlig lånekapital  

 udstedt  

 af en række pengeinstitutter.
Betalingsstrømmene fra de underliggende  

 ansvarlige lån anvendes til betaling af udstederselskabets forpligtelser  

 overfor obligationsejerne - evt. ved hjælp af finansielle instrumenter,  

 f.eks.  

 renteswaps til at matche betalingsstrømmene.
Det udstedende  

 selskab er et såkaldt "Protected Cell Company"(PCC). Valget af  

 dette  

 selskab er truffet ud fra, dels omkostningsmæssige og lovgivningsmæssige  

 betragtninger, dels markedsstandarder - ikke mindst fordi lovgivningen giver  

 mulighed for udstedelse i separate celler, hvis aktiver ikke er tilgængelige  

 for andre af selskabets kreditorer end cellens kreditorer.
Valget af et  

 separat  

 og uafhængigt selskab sker for at sikre en høj kreditsikkerhed og dermed  

 rating  

 af de udstedte obligationer.
 Ligningsrådet  

 har i tre tidligere bindende forhåndsbeskeder taget stilling til spørgsmål  

 omkring det udstedende selskabs obligationsudstedelser:
 Udsteder ønsker  

 af hensyn til markedsføringen af obligationerne at opnå sikkerhed for, at  

 også  

 denne obligationsudstedelse ikke er omfattet af kursgevinstlovens § 29, stk.  

 3,  

 og at obligationerne er blåstemplede.
 Obligationerne  

 er i sin struktur og opbygning overensstemmende med obligationerne i j.nr.  

 05-016715. Der er alene tale om mindre justeringer i detaljerne, da disse  

 obligationer underliggende alene har lån til bestemte pengeinstitutter og  

 teknisk en anden beregning af udstedelseskursen og et maksimum på  

 udstedelsen,  

 jf. nedenfor.
Faktiske  

 oplysninger Obligationerne  

 er opdelt i tre serier med hver sin rente- og risikoprofil, således at  

 udstedelsen appellerer til de forskellige investorers behov og grad af  

 risikovillighed.
Serie A Serie A er en  

 fordring udstedt i fremmed valuta.
Serie B Serie B er en  

 obligation i DKK.
Serie C Serie C er en  

 obligation i DKK.
Generelt om  

 obligationerne Det forventes,  

 at alle eller hovedparten af obligationerne vil blive indfriet efter fem år  

 og  

 produktet prisfastsættes derfor som et femårigt renteprodukt.
 For samtlige  

 obligationsserier er der tale om et almindeligt renteprodukt - obligationen  

 følger ikke børskursudviklingen i værdipapirer eller lignende og ej heller  

 den  

 løbende værdiansættelse af bankudlånene.
 Obligationsejer  

 har ved køb af obligationen alene en fordring på det udstedende selskab.  

 Sikkerheden for betaling af renter og hovedstol under obligationen vil  

 afhænge  

 af tilbagebetalingsevnen hos pengeinstitutterne, der har optaget ansvarlige  

 lån  

 hos det udstedende selskab.
Da der ikke er  

 andre aktiver at søge fyldestgørelse i, giver det ikke mening at sætte  

 selskabet konkurs.
Obligationsejerne har således efter selve  

 obligationsvilkårene ikke et yderligere krav mod det udstedende selskab,  

 efter  

 at sikkerhedsaktiverne er realiseret.
Der er tale om såkaldt limited recourse  

 finansiering.
Dette er en egenskab ved selve obligationen.
Sådanne  

 aftalevilkår  

 er almindeligt udbredt i mange professionelle finansieringssituationer,  

 herunder f.eks. securitisation og akkvisitionsfinansiering.
 Sammenfattende  

 har en investor ved køb af obligationerne et pengekrav på det udstedende  

 selskab omfattet af kursgevinstlovens regler.
Serie A er  

 udstedt i EUR og er derfor en fordring i fremmed valuta.
Serie B og C er  

 fordringer i DKK.
Om forrentningen  

 af serie B og serie C Serie B og serie  

 C er udstedt med en fast helårlig rente i hele obligationens løbetid på  

 3 %, svarende til den nugældende mindsterente.
I de første fem år  

 betales  

 renten pr. 17. november og herefter pr. 17. maj og 17. november.
Herudover bærer  

 de to obligationsserier (efter 2011) en tillægsrente - et såkaldt step-up -  

 som  

 afspejler forventet cash flow hos det udstedende selskab.
Tillægsrenten er  

 således afhængig af Euribor/Ci-bor på det pågældende tidspunkt, kurs DKK/EUR  

 samt antallet af pengeinstitutter, der har valgt at bibeholde deres  

 ansvarlige  

 lån og ikke førtidsindfriet disse.
Tillægsrenten  

 påløber og forfalder kvartårligt for serie A i EUR og halvårligt for serie B  

 og  

 C i DKK fra og med 17. november 2011 og beregnes for hver renteperiode forud  

 med effekt for næste renteperiode.
Den 17. november 2011 kendes således en  

 tillægsrente med udgangspunkt i, hvor mange ansvarlige lån det udstedende  

 selskab fortsat har på sine bøger, EURIBOR/CIBOR og kursen DKK/EUR.
Selve  

 beregningen kan endeligt fastsættes to dage før rentefikseringsdatoen den 16.  

 november - margin er således opgjort endeligt den 14. november 2011  

 gældende  

 for perioden hhv. 17. november 2011 - 17. februar 2012 og 17. november  

 2011 - 17. maj 2012.
 Rentetillægget  

 forventes at være i niveauet 0-1 %.
 Der er således  

 tale om en rente i traditionel skatteretlig terminologi.
 Ved mail af 2.  

 november 2006 har forespørger oplyst følgende:
Iflg. de  

 oplysninger vi har, er disse typer lån altid blevet indfriet efter år 5 som  

 følger af step-up marginalen på 1,50% udover den originale marginal, som er  

 individuel, og som følge af den faldende solvensvirkning for  

 pengeinstitutterne.  


  

 Så vidt vi ved, har der været en default for ca. 20 år siden.
Jeg mener det  

 var  

 X pengeinstitut.
I vore transaktioner har der ikke været defaults.
Vores  

 forventning er derfor en indfrielse til pari.  


  

 Jeg ville sige af det afgørende for investorerne er renteafkastet.
De  

 spekulerer næppe i default og køber ikke obligationen for at få en  

 eksponering  

 i defaults i pengeinstitutter.
Spørgers  

 eventuelle opfattelse ifølge anmodning og bemærkninger til sagsfremstilling Ad spørgsmål 1.
Obligationerne  

 er ikke indekserede obligationer i kursgevinstlovens § 29, stk. 3's  

 forstand Med vedtagelsen  

 af L 98 blev der tilføjet en stk. 3 til kursgevinstlovens § 29 med  

 følgende ordlyd af første punktum:
"Stk. 3.  

 Dette kapitel og kapitel 7 gælder også gevinst og tab på fordringer, der ikke  

 er omfattet af §§ 4 og 5, hvis fordringen reguleres helt eller delvis i  

 forhold til udviklingen i priser og andet på værdipapirer, varer og andre  

 aktiver m.v., når blot udviklingen er af en karakter, som kan lægges til  

 grund  

 i en finansiel kontrakt, jf. dog § 10 [?]." Gevinster på  

 fordringer, der kan kvalificeres som indekserede efter kursgevinstlovens  

 § 29, stk. 3, bliver således skattepligtige efter kursgevinstlovens  

 § 29, stk. 1 (reglerne om finansielle kontrakter).
Bestemmelsens formål Ordlyden af  

 bestemmelsen er meget bred, jf. ordene "reguleres", og "når  

 blot  

 udviklingen er af en karakter, som kan lægges til grund i en finansiel  

 kontrakt".
Formålet med  

 bestemmelsen har været at sikre, at "... obligationer, hvis hovedstol  

 udvikler sig i overensstemmelse med værdien af investeringsselskaber, også  

 beskattes efter lagermetoden.", jf. de almindelige bemærkninger til  

 lovforslaget.
Dette vil sige fordringer, der reelt er indekserede efter  

 markedsværdien på et andet aktiv/passiv.
Af bemærkningerne til lovforslaget  

 fremgår således om de obligationer, som er tiltænkt at falde ind under de nye  

 regler:
"Efter  

 forslaget beskattes obligationer, der skal indfries med et beløb, der  

 udvikler  

 sig i overensstemmelse med kursudviklingen i hedgeforeninger og andre  

 investeringsselskaber, efter reglerne for finansielle instrumenter.
Herved  

 sikres, at lagerbeskatningen af investeringsselskaber ikke gøres illusorisk.  

 Forslaget omfatter herudover også de tilfælde, hvor en obligation følger  

 udviklingen i bestemt opregnede værdipapirer, idet det kan være en forms sag,  

 om en obligation opregner værdipapirer i en hedgeforening uden at nævne  

 hedgeforeningen, eller nævner hedgeforeningen uden at opregne værdipapirerne.  

 Forslaget omfatter endelig tilfælde, hvor fordringen følger kursudviklingen  

 på  

 varer og andre aktiver, f.eks. sølv og guld eller korn.
Det er aktiver, som  

 også lægges til grund i en række finansielle kontrakter.
Det følger samtidig  

 af  

 den gældende § 30 i kursgevinstloven, at der er de samme begrænsninger  

 med  

 hensyn til hvilke aktiver, der er omfattet, som gælder for finansielle  

 kontrakter." Det fremgår  

 således af bemærkningerne, at det andet aktiv/passiv, som fordringens  

 indfrielseskurs  

 skal være reguleret efter, er markedsværdien på specifikke aktiver, såsom  

 hedgeforeninger og andre investeringsselskaber, værdipapirer, varer og  

 råvarer,  

 som sølv, guld og korn.
Af  

 lovforarbejderne fremgår det endvidere, at indekseringen kan optræde både i  

 en  

 direkte form som en regulering af selve hovedstolen og i en indirekte form  

 som  

 en løbende regulering - evt. benævnt rente.
Løbende regulering, der  

 skattemæssigt  

 behandles som en kursgevinst (fordi der ikke skattemæssigt er tale om en  

 rente), kan også være en indeksreguleret fordring omfattet af KGL § 29, stk.  

 3.
Indfrielseskursen  

 på obligationerne er pari.
Hovedstolen reguleres således ikke efter  

 børskursværdien på andre aktiver/passiver og heller ikke i takt med  

 udviklingen  

 af værdien af de underliggende ansvarlige lån.
Der er således ikke tale om en  

 direkte indeksering af obligationerne.
Rentetillægget  

 efter fem år skal skatteretlig kvalificeres som en rente.
Der er tale om et  

 forud fastsat sædvanligt vederlag for udlån af penge - opgjort som en  

 procentdel af den til enhver tid værende hovedstol.
Der er således heller  

 ikke  

 tale om en indirekte indeksering af obligationerne.
Rentetillægget  

 er ikke afhængigt af værdien af sikkerhedsaktiverne - de underliggende  

 ansvarlige lån til pengeinstitutter, men er alene udtryk for en match af  

 betalingsstrømme i perioden efter det er muligt at førtidsindfri.
Der er  

 således ikke tale om en indirekte indekseret obligation.
Ligningsrådet  

 svarede ved bindende forhåndsbesked vedr. obligationerne i TfS 2006, 155 LR (  


  

 SKM2006.6.LR  


  

 ) og  

 regulering efter kursgevinstlovens § 29, stk. 3, at "Det er styrelsens  

 opfattelse i den konkrete sag, at manglende betalingsevne på  

 indfrielsestidspunktet, der medfører et mindre indfrielsesbeløb end aftalt,  

 ikke er omfattet af de nævnte reguleringer i kursgevinstlovens § 29, stk.  

 3." Ny praksis Skatterådet har  

 imidlertid afsagt et bindende svar af 25. april 2006 (TfS 2006, 574) i en  

 lignende  

 sag.
I den konkrete situation var der tale om en obligationsudstedelse, hvor  

 selskabets aktiver var hybrid kernekapital udlånt til danske pengeinstitutter  

 samt en renteswap til at udligne forskellen i pengestrømme mellem  

 kapitalbeviserne og de udstedte obligationer.
Afgørelsen angives i hovedet at  

 være en præcisering til TfS 2006, 155 LR afgørelsen.
Det var SKAT's  

 vurdering i sagen, at hvis obligationsejerne som udgangspunkt alene har  

 sikkerhed  

 i bestemte aktiver, og realiteten er den, at obligationernes indfrielseskurs  

 reelt følger værdien på disse underliggende aktiver, så er obligationerne  

 omfattet af formuleringen i § 29, stk. 3, der siger, at "hvis fordringen  

 reguleres helt eller delvist i forhold til udviklingen i priser og andet på  

 værdipapirer,  

 varer og andre aktiver m.v." Skatterådet var  

 enigt og anså som udgangspunkt obligationerne for at være omfattet af KGL  

 § 29, stk. 3, 1. led, idet "... obligationsejernes indfrielseskurs  

 er  

 bundet op på bestemte aktiver i Selskab X og obligationsejerne har ikke  

 mulighed for at søge sig fyldestgjort i andre aktiver i Selskab X". Det  

 skulle herefter vurderes, om den anden betingelse, om, "når blot  

 udviklingen  

 er af en karakter, som kan lægges til grund i en finansiel kontrakt",  

 ansås for opfyldt.
Skatterådet anså  

 ikke betingelsen om "udvikling" for at være opfyldt.
Begrundelsen  

 herfor var, at i den konkrete sag var "udviklingen" bundet op på  

 betalingsevnen hos de bagvedliggende pengeinstitutter, og at det kun er i  

 ekstreme situationer, at der vil blive tale om en indfrielse under kurs pari.  

 Det var Skatterådets opfattelse, at en "udvikling" som i den  

 konkrete  

 sag ikke kan lægges til grund i en finansiel kontrakt.
Dermed var  

 obligationen  

 ikke omfattet af KGL § 29, stk. 3.
 Afgørelsen  

 fastslår således, at der efter SKAT's opfattelse principielt er tale om en  

 "regulering" i § 29, stk. 4, 1. leds forstand ved limited  

 recourse-vilkår, hvor der kun er sikkerhed i bestemte aktiver, men at der  

 ikke  

 var tale om en "udvikling" i § 29, stk. 3, 2. leds forstand.
 Denne konklusion  

 kan overføres direkte til de omhandlede obligationer, og anmodningen, for så  

 vidt angår spørgsmål 1, kunne afsluttes her.
 Det er  

 imidlertid vor opfattelse, at TfS 2006, 574 er udtryk for en uhensigtsmæssig  

 og  

 til dels ukorrekt praksis.
 For det første  

 synes det ikke korrekt, at anføre, at der er finansielle karakteristika, der  

 "ikke kan lægges til grund i en finansiel kontrakt".
 For det andet er  

 det uhensigtsmæssigt, at almindelige obligations- (kapitalindkomst)  

 karakteristika  

 (rente, betalingsevne m.v.) anses for en regulering i henhold til KGL § 29,  

 stk. 3.
Det er vores  

 opfattelse, at det faktum, at obligationsejernes indfrielseskurs afhænger af  

 betalingsevnen hos debitor, direkte eller afledt af betalingsevnen i  

 almindelighed hos debitor på udsteders fordringer, ikke er en regulering i  

 KGL  

 § 29, stk. 3's forstand, hverken ved udstedelsen baseret på "limited  

 recourse"-vilkår eller ved udstedelse baseret på "protected  

 cell", uagtet der måtte være begrænsede aktiver i cellen.
Det forhold,  

 at  

 udsteder muligvis ikke er i stand til at indfri sine forpligtelser overfor  

 obligationsejerne, hvis udsteders aktiver ikke rækker hertil, f.eks. på grund  

 af manglende betalingsevne hos udstedelsesselskabets kreditor, er ikke en  

 "regulering" af fordringen, men et grundlæggende  

 fordringskarakteristika.
 Er der  

 imidlertid ikke tale om grundlæggende fordringskarakteristika, men derimod om  

 "limited recourse" i f.eks. hedgefonde eller aktier, hvor  

 indfrielseskursen forventeligt afviger fra pari, kunne en  

 omgåelsesbetragtning  

 i nogle tilfælde lede til en kvalifikation som regulering efter KGL § 29,  

 stk.  

 3.
Intentionen med  

 L 98 var, at strukturerede obligationer fremover skulle være omfattet af  

 lagerbeskatning.  

 "Regulering" skal efter en naturlig sproglig forståelse af en  

 formålsfortolkning forstås i relation til obligationsejernes afkast af  

 obligationer enten i form af hovedstolsregulering eller afkast som  

 kursgevinst,  

 jf.
TfS 2006, 126 og bemærkninger til L 98.
Det forhold, at  

 det indfrielsesbeløb obligationsejeren ultimativt måtte få, afhænger af  

 udsteders betalingsevne, direkte eller indirekte, kan ikke anses for en  

 regulering, idet der ikke på forhånd er fastsat et særligt vilkår herfor.
Det  

 giver ydermere ikke mening at tale om en "regulering" i § 29,  

 stk. 3's forstand på forhold, som er grundlæggende obligationskarakteristika  

 -  

 som juridisk udspringer af, at der er tale om en fordring på udsteder.
Dette  

 vil efter vor vurdering omfatte almindelige obligationsvilkår om f.eks.  

 forskellige indfrielseskurser i forskellige scenarier, fastsættelseskriterier  

 for udstedelsespris, bestemmelser om, hvornår udsteder skal træde i  

 likvidation, bestemmelser om misligholdelse, realisation af sikkerhed osv.
Såfremt dette  

 var tilfældet, ville mange almindelige erhvervsobligationer - herunder  

 realkreditobligationer, hvor indfrielseskursen afhænger af debitors (dvs.  

 husejerens) betalingsevne - være omfattet af KGL § 29, stk. 3, og det er som  

 anført ovenfor ikke hensigten med bestemmelsen.
Det er således vores  

 opfattelse, at i relation til obligationerne i sagen sker der ikke en  

 regulering i KGL § 29, stk. 3's forstand.
Herved er det efter vores  

 opfattelse  

 ikke nødvendigt at vurdere, om debitorernes (pengeinstitutternes)  

 betalingsevne  

 kan lægges til grund i en finansiel kontrakt.
 Såfremt Skatterådet  

 vurderer, at der sker en regulering i KGL § 29, stk. 3's forstand, er det  

 vores  

 opfattelse, at obligationerne skal have samme behandling som obligationerne  

 omhandlet i TfS 2006, 574, således at obligationerne ikke omfattes af KGL §  

 29,  

 stk. 3.
 Ad spørgsmål 2.
Obligationerne  

 serie B og serie C er blåstemplede obligationer efter kursgevinstlovens § 14 Som anført  

 ovenfor kan serie B og C obligationerne indfries til pari.
Obligationerne vil  

 blive forrentet med en kuponrente på mindst 3 % i hele obligationens  

 løbetid.
 Da den  

 garanterede kuponrente svarer til renterenten på udstedelsestidspunktet  

 (november 2006), og den højeste tilsagte indfrielsessum kendes, er det vor  

 opfattelse, at serie B og serie C obligationerne kan anses for blåstemplede  

 efter kursgevinstlovens § 14.
SKATs indstilling og begrundelse Ad spørgsmål 1.
 Kursgevinstlovens  

 § 29, stk. 3, har følgende ordlyd:
 "  

  

 Dette  

 kapitel og kapitel 7 gælder også gevinst og tab på fordringer, der ikke er  

 omfattet af §§ 4 og 5, hvis fordringen reguleres helt eller delvis i  

 forhold til udviklingen i priser og andet på værdipapirer, varer og andre  

 aktiver m.v., når blot udviklingen er af en karakter, som kan lægges til  

 grund  

 i en finansiel kontrakt, jf. dog § 10. ?".
 Det fremgår af  

 lovteksten, at hvis en obligation skal være omfattet af § 29, stk. 3, skal  

 der  

 ske en regulering af fordringen helt eller delvis i forhold til udviklingen i  

 priser og andet på værdipapirer, varer og andre aktiver m.v.
 I den konkrete  

 sag er det oplyst, at obligationerne udstedes til hhv. kurs 91-92 (Serie B)  

 og  

 88-89 (Serie C), og obligationernes indfrielseskurs er 100. Dette kan i sig  

 selv, efter SKATs vurdering, ikke sidestilles med en regulering som nævnt i §  

 29, stk. 3.
Det fremgår af  

 sagsfremstillingen, at obligationsejerne alene vil have sikkerhed i bestemte  

 aktiver, hvilket efter SKATs vurdering medfører, at obligationernes  

 indfrielseskurs på indfrielsestidspunktet reelt følger værdien på disse  

 underliggende aktiver.
Obligationerne er derfor omfattet af formuleringen i §  

 29, stk. 3, der siger, at "  

  

 hvis fordringen reguleres helt eller delvis  

 i forhold til udviklingen i priser og andet på værdipapirer, varer og andre  

 aktiver m.v.  

  

 ".
 SKAT skal  

 henvise til  


  

 SKM2006.304.SR  


,  

 hvor Skatterådet i en lignende sag tilsluttede sig dette synspunkt.
 Det fremgår  

 derudover af lovteksten i § 29, stk. 3, at en yderligere betingelse skal være  

 opfyldt:
 "  

  

 når  

 blot udviklingen er af en karakter, som kan lægges til grund i en finansiel  

 kontrakt".
 Vurderingen af  

 om noget kan lægges til grund i en finansiel kontrakt, skal efter SKATs  

 opfattelse bl.a. tage udgangspunkt i, om parterne i en finansiel kontrakt vil  

 kunne finde på at indgå den.
Et grundlæggende  

 træk ved finansielle kontrakter er, at der forventes at være udsving på den  

 fremtidige  

 værdi af det der ligges til grund for den finansielle kontrakt.
Dvs. at begge  

 parter i den finansielle kontrakt har en forventning om, at de på  

 realisationstidspunktet vil kunne tjene på den finansielle kontrakt.
Det er SKATs  

 opfattelse, at det afgørende er, om der på udstedelsestidspunktet er en  

 usikkerhed  

 om indfrielseskursen.
Dvs. den endelige indfrielseskurs kendes ikke, da der  

 er  

 momenter ved grundlaget for udviklingen, der gør, at det må forventes, at  

 udviklingen vil ændre sig over tid og at der er parterne, der vil spekulere i  

 risikoen for en ændring i indfrielseskursen.
 SKAT finder det  

 usandsynligt, at der vil blive indgået en finansiel kontrakt på  

 "udviklingen", hvis det ikke kan forventes, at der vil ske en  

 indfrielse til en anden kurs end den aftalte indfrielseskurs.  

 "Udviklingen" for den vil derfor ikke kunne lægges til grund i en  

 finansiel kontrakt.
I den konkrete  

 sag er "udviklingen" (værdien) på obligationerne bundet op på  

 betalingsevnen hos de bagvedliggende pengeinstitutter.
Det er kun i ekstreme  

 situationer (et bagvedliggende pengeinstitut er gået konkurs), at der vil  

 blive  

 tale om indfrielse til en kurs under kurs100.
Det er SKATs  

 vurdering, at en "udvikling" som i den konkrete sag, ikke kan  

 lægges  

 til grund i en finansiel kontrakt.
SKAT finder det usandsynligt, at  

 "udviklingen" vil kunne lægges til grund i en finansiel kontrakt,  

 da  

 der efter SKATs vurdering reelt ikke er en risiko for indfrielse til en anden  

 kurs end pari.
 Med baggrund i  

 ovenstående finder SKAT, at obligationerne ikke er omfattet af  

 kursgevinstlovens  

 § 29, stk. 3.
 SKAT indstiller,  

 at der svares ja til spørgsmål 1.
 Ad spørgsmål 2.
 I  


  

 SKM2003.341.LR  


  

 fandt Ligningsrådet, at en obligation, som havde en pålydende rente på 3 % i  

 hele løbetiden og et rentetillæg de sidste 3 år, skulle kvalificeres som en  

 variabelt forrentet fordring og den derfor var omfattet af både  

 kursgevinstlovens  

 § 14, stk. 2 og stk. 4.
 Det er  

 styrelsens vurdering, at Serie B obligationen og Serie C obligationen kan  

 sidestilles med obligationen i  


  

 SKM2003.341.LR  


  

 og derfor er omfattet af kursgevinstlovens § 14, stk. 2 og stk. 4.
Det fremgår  

 yderligere af  




  

 SKM2003.341.LR  


,  

 at såfremt der er fastsat en minimumsrente i hele obligationens løbetid,  

 sammenholdt med, at den højeste tilsagte indfrielsessum kendes, så kan  

 obligationen  

 opfylde mindsterentebestemmelsen (være blåstemplet), når den effektive rente  

 er  

 lig med eller højere end mindsterenten.
Dette var tilfældet i  




  

 SKM2003.341.LR  


  

 og kursgevinstlovens § 14, stk. 2 og stk. 4, var derfor opfyldte.
I den konkrete  

 sag er den højeste tilsagte indfrielsessum for begge obligationer kurs pari  

 (100). Obligationerne forrentes begge med en minimumsrente på 3 % p.a. i hele  

 løbetiden.
Mindsterenten er på nuværende tidspunkt 3 % p.a.
 Da  

 obligationerne indfries til kurs 100 og forrentes med minimum 3 pct. p.a. i  

 hele perioden, så er den effektive rente mindst 3 % p.a., hvilket svarer til  

 mindsterenten.
 Med baggrund i  

 ovenstående finder SKAT, at Serie B obligationen og Serie C obligationen  

 opfylder kravet til en minimumsforrentning og hermed kravene i  

 kursgevinstlovens § 14, hvilket bevirker, obligationerne må anses for at være  

 blåstemplede.
 SKAT indstiller,  

 at der svares ja til spørgsmål 2.
 Skatterådet  

 tiltrådte SKATs indstilling.
