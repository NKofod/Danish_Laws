A/B indkomst - Afgørelser fra Skatteministeriet.
- A/B indkomst - betalte kontingenter til foreninger, - loger, - privat/erhvervsmæssig udgift.
 - pengeinstitut.
 Reference : KSL § 43 stk.1., Cirkulære nr. 135 af 4. november  

 1988.
Et pengeinstitut klagede over en afgørelse fra en told-og  

 skatteregion, hvorefter dets udgifter til medarbejdernes medlemskab af visse  

 foreninger, klubber og loger var blevet anset som A-indkomst.
Der var tale om  

 medlemskab af bl.a.
Lions Club, Rotary, skydelaug og frimurerloger.
Det var oplyst, at formålet med medlemskabet af de forskellige  

 foreninger m.v. var lokalt at få kontakt med potentielle kunder og at  

 vedligeholde kundeunderlaget.
Foreningen opkrævede kontingent hos sine  

 medlemmer, og medarbejderne fik derefter kontingentet refunderet af  

 arbejdsgiveren.
Regionen havde svaret, at man fandt,at pengeinstituttet som  

 lønudgift havde afholdt udgifter til privat medlemskab af de  

 forskellige loger, foreninger m.v. og at det forhold, at et medlem  

 bærer udgiften videre til sin arbejdsgiver, ikke medfører, at  

 det fratager beløbet dets karakter af vederlag i penge, medmindre  

 kontingentet anses for medgået til udgifter af erhvervsmæssig  

 karakter i foreningen.
Aktiviteten i ovenfor nævnte foreninger  

 ansås efter det oplyste udelukkende eller i overvejende grad for at  

 være af privat karakter og beløbene derfor for at være  

 A-indkomst for den enkelte medarbejder.
 Ved påklagen henviste pengeinstituttet bl.a. til at udgiften er  

 fradragsberettiget som driftsudgift i form af  

 reklame/markedsføringsomkostning og henviste herved til  

 cirkulære nr. 135 af 4. november 1988 punkt 47. 3. afsnit om bl.a.  

 arbejdsgiverens dækning af lønmodtagernes erhvervsmæssige  

 udgifter i henhold til eksterne udgiftsbilag.
Told-og Skattestyrelsen tiltrådte regionens afgørelse og  

 svarede, at uanset den repræsentative værdi, som medlemskabet af  

 foreningerne, logerne og klubberne indebærer for pengeinstituttet,  

 findes det betænkeligt at anse udgiften som en erhvervsmæssig  

 udgift, der er lønmodtagerens A-indkomst uvedkommende.
Det blev herved  

 anført, at det ligeledes i nævnte cirkulære og dets punkt  

 3 er anført, at det er en betingelse, at udgiftsbilagene ikke helt  

 eller delvist vedrører lønmodtagerens privatudgifter.
 Afgørelsen kan ikke påklages.
