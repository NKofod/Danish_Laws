Nr LSF 6 Forslag til Lov om ændring af ligningsloven (Omlægning af kontantlån -  

 frist mellem transaktionerne) Fremsat af skatteministeren (Ole Stavad) den 6. oktober 1994 Vedtaget ved tredjebehandling den 24. november 1994 Lov nr. 1112 af 21/12/1994 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 809 af 7. oktober 1993, som senest  

 ændret ved § 1 i lov nr. 445 af 1. juni 1994, indsættes i § 6, stk. 1,  

 som sidste pkt.:
»Endvidere er fradragsretten efter 1. pkt. betinget af, at der  

 maksimalt forløber 1 år mellem de to transaktioner - indfrielse og optagelse  

 - samt at der, hvor indfrielsen af kontantlånet sker før optagelsen af det  

 nye realkreditlån, er afgivet et lånetilbud på det nye realkreditlån forinden  

 indfrielsen.« § 2 Loven træder i kraft dagen efter bekendtgørelsen i Lovtidende og har  

 virkning for omlægninger af kontantlån, der finder sted den 27. juni 1993  

 eller senere.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 809 af 7. oktober 1993, som senest  

 ændret ved § 1 i lov nr. 445 af 1. juni 1994, indsættes i § 6, stk. 1,  

 som sidste pkt.:
 »Endvidere er fradragsretten efter 1. pkt. betinget af, at der  

 maksimalt forløber 1 år mellem de to transaktioner - indfrielse og optagelse,  

 samt at der, hvor indfrielsen af kontantlånet sker før optagelsen af det nye  

 realkreditlån, er afgivet et lånetilbud på det nye realkreditlån forinden  

 indfrielsen.«.
§ 2 Loven træder i kraft dagen efter bekendtgørelsen i Lovtidende og har  

 virkning for omlægninger af kontantlån, der finder sted den 27. juni 1993  

 eller senere.
Bemærkninger til lovforslaget Den forrige regering meddelte i juni måned, at man agtede at hjælpe den  

 gruppe af boligejere, som havde opsagt deres gamle kontantlån uden samtidig  

 at kurssikre det nye lån, og som derfor kan komme i klemme på grund af den  

 stigning i renten, der siden måtte konstateres.
 Det blev således bekendtgjort, at man først i næste folketingssamling  

 ville fremsætte et forslag til ændring af reglerne i ligningslovens § 6 om  

 kurstabsfradrag ved omlægning af kontantlån, således at der uden konsekvenser  

 for kurstabsfradraget generelt accepteres en tidsfrist på 1 år mellem de to  

 transaktioner - indfrielsen af det gamle lån og optagelsen af det nye lån.
 Nærværende lovforslag er en udmøntning af denne tilkendegivelse.
Efter ligningslovens § 6 er det en betingelse for bevarelse af  

 kurstabsfradraget ved en omlægning, at det gamle kontantlån indfries ved  

 optagelse af et nyt realkreditlån.
Der ligger således princielt et krav om,  

 at midlerne til indfrielsen skal hidrøre fra provenuet fra et nyt  

 realkreditlån og dermed, at der skal være en tæt sammeknytning mellem de to  

 lån.
 I de situationer, hvor det nye realkreditlån optages inden det gamle  

 kontantlån indfries, anses kravet om samtidighed efter gældende praksis for  

 opfyldt, hvis den tidsmæssige forskel mellem de to transaktioner alene  

 afspejler den tidsmæssig administrative håndtering af lånesagen, idet der dog  

 maksimalt accepteres en forskel på 1 år.
 Hvor det gamle kontantlån indfries inden det nye realkreditlån optages,  

 anses kravet om samtidighed efter gældende praksis for opfyldt, hvis  

 lånetilbuddet på det nye lån er afgivet inden det gamle kontantlån indfries,  

 det pågældende lånetilbud også rent faktisk udnyttes og udnyttelsen sker  

 inden 3 måneder efter indfrielsen af det gamle kontantlån.
Lovforslaget indebærer, at der sker en udtrykkelig lovmæssig regulering  

 af, hvornår kravet til samtidighed kan anses for opfyldt.
Samtidig ændres det  

 hidtidige i praksis fastsatte krav, således at der generelt accepteres en  

 frist på 1 år mellem de to transaktioner.
Hvor det gamle kontantlån indfries før det nye lån optages, medfører  

 lovforslaget således, at den nugældende frist på 3 måneder forlænges til 1  

 år, mens de øvrige krav opretholdes.
Det er dermed fortsat et krav, at  

 lånetilbuddet på det nye realkreditlån er afgivet inden indfrielsen af  

 kontantlånet, samt at det er det pågældende lånetilbud, der til sin tid  

 udnyttes.
En bevarelse af kurstabsfradraget efter omlægningen betinger  

 således principielt, at det lånetilbud, der benyttes, er identisk med det,  

 der blev afgivet før indfrielsen af kontantlånet. Ændringer af de  

 forudsætninger, lånetilbuddet hviler på, kan dog medføre, at der opstår et  

 behov for indholdsmæssige ændringer.
Alt afhængig af baggrunden og karakteren  

 af ændringerne kan der blive tale om en accept heraf uden konsekvenser for  

 kurstabsfradraget.
Hvor det nye lån er et kontantlån accepteres således  

 allerede efter gældende praksis, at dette lån uden konsekvenser for  

 kurstabsfradraget kan hjemtages på grundlag af obligationer med en anden  

 nominel rente end den nominelle rente, der var fastsat i det oprindelige  

 lånetilbud fra før indfrielsen af det gamle kontantlån.
Som andre eksempler  

 på ændringer, der vil kunne accepteres uden konsekvenser for  

 kurstabsfradraget, kan nævnes ændringer i lånets størrelse, som er betinget  

 af ændringer i lånetilbuddets forudsætninger, forlængelse af lånetilbuddet  

 efter tidspunktet for det gamle kontantlåns indfrielse samt ændring af  

 løbetiden, forudsat at betingelsen om, at det nye lån skal have mindst samme  

 løbetid som restløbetiden på det lån, der indfries, stadig opfyldes.
Indfrielsen af det gamle kontantlån anses for sket den dag, det  

 realkreditinstitut, som har ydet kontantlånet, modtager  

 pengene/obligationerne til indfrielsen.
Optagelsen af det nye realkreditlån  

 anses for sket den dag, det realkreditinstitut, som yder lånet, udbetaler  

 låneprovenuet det være sig i form af kontanter eller obligationer.
Lovforslaget skal have virkning for omlægninger af kontantlån, der finder  

 sted den 27. juni 1993 eller senere.
Omlægningen anses for at have fundet  

 sted den 27. juni 1993 eller senere, såfremt både ovennævnte indfrielse og  

 ovennævnte låneoptagelse sker efter den 26. juni 1993. Det vil sige, at  

 ændringerne foreslås tillagt tilbagevirkende kraft med samme  

 virkningstidspunkt, som gælder for indførelsen af reglerne om bevarelse af  

 kurstabsfradraget ved omlægning af kontantlån.
Da realkreditinstitutterne ikke har mulighed for at udsøge de tilfælde af  

 gennemførte omlægning uden ret til fortsat kurstabsfradrag, som i kraft af  

 den foreslåede ændring opnår denne ret, må låntagere, der nu mener sig  

 berettiget til et kurstabsfradrag, derfor selv rette henvendelse til  

 realkreditinstituttet til sikring heraf.
Låntagere, der i 1993 har gennemført  

 en omlægning uden at opnå ret til fortsat kurstabsfradrag, fordi  

 tidsfristerne ikke var overholdt, men som i kraft af den nu foreslåede  

 ændring opnår ret til kurstabsfradrag allerede fra 1993, må således til  

 sikring af kurstabsfradraget i 1993 rette henvendelse til  

 realkreditinstituttet for at fremskaffe den i forhold til skattemyndighederne  

 fornødne dokumentation for fradragets berettigelse og størrelse.
Administrative og provenumæssige virkninger Lovforslaget skønnes ikke at have nævneværdige administrative  

 konsekvenser.
Den foreslåede forlængelse af fristen for at optage et nyt lån uden  

 bortfald af fradragsretten for kurstabet på det tidligere kontantlån betyder,  

 at skatteydere, som i forventning om et rentefald ville have udskudt  

 optagelsen af det nye lån uden hensyn til bortfaldet af kurstabsfradraget,  

 alligevel vil bevare fradraget.
Lovforslaget indebærer derfor et provenutab,  

 der dog skønnes at være af meget begrænset størrelse.
Spaltehenvisninger Ligningsloven er senest ændret ved § 1 i lov nr. 445 af 1. juni 1994, jf.  

 Folketingstidende 1993-94, sp. 10003, 10822, 12082, 12300; tillæg A, 8713;  

 tillæg B, 1865; tillæg C, 1351.
Bilag I dette bilag er (med mindre skrift) indsat den gældende formulering  

 af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 809 af 7. oktober 1993, som senest  

 ændret ved § 1 i lov nr. 445 af 1. juni 1994, indsættes i § 6, stk. 1,  

 som sidste pkt.:
 »Endvidere er fradragsretten efter 1. pkt. betinget af, at der  

 maksimalt forløber 1 år mellem de to transaktioner - indfrielse og optagelse,  

 samt at der, hvor indfrielsen af kontantlånet sker før optagelsen af det nye  

 realkreditlån, er afgivet et lånetilbud på det nye realkreditlån forinden  

 indfrielsen.«.
§ 6. Ved opgørelsen af den skattepligtige indkomst kan kurstab ved  

 indfrielse af kontantlån, der er optaget i et realkreditinstitut før 19. maj  

 1993, fradrages efter reglerne i stk. 2. Fradragsretten efter 1. pkt. er  

 betinget af, at indfrielsen sker ved optagelse inden 1. januar 1996 af et  

 realkreditlån med mindst samme løbetid som restløbetiden på det lån, der  

 indfries.
Indfries flere kontantlån optaget før 19. maj 1993 ved optagelse af  

 eet realkreditlån, er fradragsretten efter 1. pkt. betinget af, at løbetiden  

 på det nye lån mindst svarer til et vejet gennemsnit af restløbetiden på de  

 lån, der indfries, sammenvejet efter størrelsen af de pågældende låns  

 obligationsrestgæld på indfrielsestidspunktet.
