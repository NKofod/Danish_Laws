Direktoratet har i bekendtgørelse nr. 786 af 25. september 1995 foretaget en ændring af reglerne om overførsel af overskydende timer. Ændringen indebærer, at den hidtidige opgørelsesperiode ved timeoverførsel ændres fra 13 uger til 12 uger for uge- og 14-dages lønnede, og fra 13 uger til 3 måneder for månedslønnede.
 Hensigten med den foretagne ændring er, at opgørelsesperioderne - i de  

 situationer, hvor ledige anmoder om dagpenge efter en længere periode med  

 beskæftigelse - i større udstrækning kommer til at stemme overens med  

 medlemmernes lønperioder.
Ad § 1 A.
Månedslønnnede contra uge/14-dages lønnede Ved vurdering af om et medlem er månedslønnet, og dermed skal have opgjort  

 overskydende timer på grundlag af en 3 måneders opgørelsesperiode, tages  

 udgangspunkt i, om lønnen udbetales som fast månedsløn.
Hvis medlemmet  

 aflønnes pr. beskæftiget time, men lønnen udbetales månedsvis, anses  

 medlemmet i forbindelse med opgørelsen af overskydende timer ikke for at være  

 månedslønnet.
 Der forekommer overskydende timer, hvis de opgjorte timer i  

 opgørelsesperioden overstiger den overenskomstmæssige arbejdstid i perioden.  

 Dette vil normalt sige 481 timer for en 3 måneders periode eller 444 timer  

 for en 12 ugers periode.
B.
Opgørelsestidspunkt og opgørelsesperiode For medlemmer, der har et opgørelsestidspunkt fra og med den 2. oktober  

 1995, skal opgørelsen af overskydende timer finde sted med udgangspunkt i en  

 af følgende metoder:
I.
Opgørelse på grundlag af hele lønperioder.
II.
Opgørelse på grundlag af hele kalenderuger.
I.
Opgørelse på grundlag af hele lønperioder For medlemmer, hvis senest hele lønperiode afsluttes inden en uges  

 udgang, vil opgørelsestidspunktet være udgangen af lønperioden, hvis:
1. Medlemmet tilmelder sig arbejdsformidlingen i den  

 uge, hvor lønperioden slutter, eller tilmelder sig i den følgende uge, og den  

 senere tilmelding skyldes, a. at medlemmet på grund af lørdage, søndage eller helligdage har været  

 afskåret fra at tilmelde sig arbejdsformidlingen, eller b. at medlemmet har undladt at tilmelde sig arbejdsformidlingen på dage,  

 hvor den pågældende modtager arbejdsgivergodtgørelse for 1. og 2.  

 ledighedsdag.
 2. Medlemmet umiddelbart forud for  

 opgørelsestidspunktet har mindst 3 hele sammenhængende lønperioder for  

 månedslønnede eller mindst 12/6 hele sammenhængende lønperioder for  

 henholdsvis uge- og 14-dages lønnede.
 Ad 1.: I de under a. omhandlede tilfælde skal tilmeldingen ske den  

 første hverdag, mens tilmeldingen i den under b. omhandlede situation skal  

 ske den første hverdag efter de dage, hvor der er modtaget  

 arbejdsgivergodtgørelse.
 Ad 2.: En lønperiode anses ikke for hel, hvis der i perioden  

 f.eks. er udbetalt ydelser fra kassen, hvis medlemmet har modtaget  

 sygedagpenge eller der er holdt ferie med feriegodtgørelse.
 Hvis betingelserne under 1. og 2. er opfyldt, vil opgørelsesperioden for  

 månedslønnede være medlemmets seneste 3 lønperioder og for henholdsvis uge-  

 og 14-dages lønnede de seneste 12/6 lønperioder.
 Eksempel 1:
Et månedslønnet medlem ophører med sit arbejde lørdag den 31. december  

 1995. Medlemmet melder sig ledig tirsdag den 2. januar 1996, som er den  

 første ledige hverdag.
Medlemmet har haft 3 hele månedslønninger (oktober -  

 november - december). Opgørelsesperioden går fra den 1. oktober til den 31.  

 december 1995.
 Eksempel 2:
Et ugelønnet medlem, hvis lønperioder går fra onsdag til tirsdag, ophører  

 med sit arbejde tirsdag.
Medlemmet melder sig ledig om fredagen i samme uge.  

 Opgørelsestidspunktet er den tirsdag, hvor medlemmet ophører, og  

 opgørelsesperioden er de forudgående 12 lønperioder.
 Eksempel 3:
Et ugelønnet medlem, hvis lønperioder går fra torsdag til onsdag, ophører  

 med sit arbejde onsdag.
Medlemmet modtager dagpengegodtgørelse for torsdag og  

 fredag og melder sig ledig mandag ugen efter.
Opgørelsestidspunktet er den  

 onsdag, hvor medlemmet ophører, og opgørelsesperioden er de forudgående 12  

 lønperioder.
II.
Opgørelse på grundlag af hele kalenderuger Såfremt betingelserne under B.I. ikke er opfyldt, vil  

 opgørelsestidspunktet altid være udgangen af den uge, der ligger umiddelbart  

 før medlemmets tilmelding til arbejdsformidlingen, og opgørelsesperioden vil  

 i disse tilfælde være højst 12 hele kalenderuger.
 Eksempel:
Et månedslønnet medlem ophører med sit arbejde og har været ansat mere end  

 3 måneder forud for sit arbejdsophør.
Medlemmet har inden for de seneste 3  

 måneder holdt en uges ferie med feriedagpenge.
Da der ikke er tale om 3 hele  

 månedslønninger, er opgørelsestidspunktet udgangen af ugen forud for  

 tilmeldingen til arbejdsformidlingen og anmodningen om dagpenge.  

 Opgørelsesperioden er de forudgående 12 kalenderuger.
C.
Kombinerede lønformer I tilfælde, hvor medlemmet i opgørelsesperioden samtidig har modtaget  

 månedsløn og uge-/14-dages løn, vil opgørelsestidspunktet (af administrative  

 grunde) være udgangen af den uge, der ligger umiddelbart før medlemmets  

 tilmelding til arbejdsformidlingen, og opgørelsesperioden vil i disse  

 tilfælde være højst 12 hele kalenderuger.
 Det samme gør sig gældende, hvor medlemmet i opgørelsesperioden i  

 forlængelse af hinanden har været aflønnet med henholdsvis månedsløn og  

 uge-/14-dages løn.
Ad § 2 Reglerne i ændringsbekendtgørelsen har virkning fra og med mandag den 2.  

 oktober 1995. Det betyder, at medlemmer, hvis opgørelsestidspunkt er den 2.  

 oktober 1995 eller senere, vil få beregnet overskydende timer på grundlag af  

 en 12 ugers/3 måneders opgørelsesperiode.
