 I medfør af § 37, stk. 4, i lov nr. 434 af 30. juni 1993 om en aktiv  

 arbejdsmarkedspolitik fastsættes:
Indhold § 1.  Denne bekendtgørelse indeholder bestemmelser om  

 grundlaget for opgørelse af tilskud og tilsvar til udligning af kommunernes  

 nettolønudgifter til ledige dagpengemodtagere i jobtræning og særligt  

 tilrettelagt jobtræningsforløb.
Udligning af nettolønudgifter § 2.  Den enkelte kommunes tilskud fra udligningen  

 opgøres som 75 pct. af kommunens nettolønudgifter til jobtræning, jf. § 3.
 Stk. 2.  Den enkelte kommunes tilsvar til udligningen  

 opgøres som kommunens andel af det samlede indbyggertal for hele landet pr.  

 1. januar i udligningsåret, som opgjort af Danmarks Statistik, ganget med det  

 samlede tilskudsbeløb for alle kommuner efter stk. 1.
Opgørelse af kommunernes nettolønudgifter § 3.  I opgørelsen indgår kommunens fulde lønudgift  

 ved beskæftigelse af ledige dagpengemodtagere i jobtræning med fradrag af det  

 statslige løntilskud, jf. kap. 5 i lov om en aktiv arbejdsmarkedspolitik.
Til  

 den fulde lønudgift medregnes alle lønudgifter.
Stk. 2.  I opgørelsen indgår endvidere udgifter  

 vedrørende projektydelse samt øvrige lønudgifter, som kommunen afholder i  

 forbindelse med beskæftigelse af ledige dagpengemodtagere i særligt  

 tilrettelagte jobtræningsforløb.
Herfra trækkes det økonomiske tilskud, som  

 kommunen får fra staten ved beskæftigelse af ledige dagpengemodtagere i  

 særligt tilrettelagte jobtræningsforløb, jf. kap. 9 i lov om aktiv  

 arbejdsmarkedspolitik.
Indtægter fra folkeoplysende organisationer,  

 beboerforeninger, private husstande, grundejerforeninger, idrætsforeninger  

 mv. for udsendte ledige dagpengemodtagere fragår ligeledes opgørelsen.
 Stk. 3.  I opgørelsen indgår den fulde lønudgift med  

 fradrag af statstilskuddet, som kommunen har ved beskæftigelse af ledige, som  

 har fået tilbud om arbejde efter den hidtidige lov om arbejdstilbud til  

 ledige i kommunen.
Stk. 4.  For Københavns og Frederiksberg kommuner medgår  

 i opgørelsen den andel af lønudgifterne, jf. stk. 1-3, som kan henføres til  

 fremskaffelsen af de to kommuners primærkommunale kvote af  

 jobtræningspladser.
Andelen opgøres som forholdet mellem den primærkommunale  

 kvote og den samlede kvote af jobtræningspladser i hver af de to kommuner.
Administration og udbetaling § 4.  Indenrigsministeriet foretager på grundlag af de  

 af arbejdsministeren fastsatte kvoter for jobtræningspladser en  

foreløbig beregning af kommunernes tilskud og tilsvar vedrørende  

 udligningsordningen for det kommende år.
Kommunerne underrettes senest 1.  

 juli om størrelsen af de foreløbigt opgjorte udligningsbeløb for det kommende  

 år.
For udligningsåret 1994 gives underretningen dog senest 15. september  

 1993.
 Stk. 2.  Udligningsbeløb opgøres i 1.000 kr. og afrundes  

 af Indenrigsministeriet med et med 12 deleligt beløb.
 Stk. 3.  Udligningsbeløbene afregnes af Told- og  

 Skattestyrelsen i forbindelse med de månedlige forskudsudbetalinger af  

 kommunal indkomstskat m.v. i udligningsåret.
Revision og restafregning § 5.  Kommunerne indsender til Indenrigsministeriets  

 senest 1. maj en af kommunens revision påtegnet opgørelse af kommunens  

 lønudgifter og tilskud m.v. som nævnt i § 3 for det senest forløbne  

 regnskabsår.
Stk. 2.  Indenrigsministeriet foretager en årsopgørelse  

 af kommunernes tilskud og tilsvar vedrørende udligningsordningen på grundlag  

 af kommunernes indberetninger, jf. stk. 1, for det senest forløbne  

 regnskabsår.
Meddelelse herom udsendes til kommunerne senest 1. juli i året  

 efter udligningsåret.
Regulering af forskelle mellem de foreløbigt beregnede  

 udligningsbeløb og årsopgørelsen sker i forbindelse med afregningen af  

 foreløbige udligningsbeløb for året to år efter udligningsåret.
 Stk. 3.  Kommunernes indberetninger, jf. stk. 1, sker  

 efter retningslinier og skemamateriale udsendt af Indenrigsministeriet.
Stk. 4.  Såfremt revisionen efterfølgende konstaterer  

 fejl i foregående årsopgørelser, berigtiges disse fejl i den nærmest følgende  

 årsopgørelse.
Berigtigelser af allerede afholdte udgifter skal dog ikke ske,  

 hvor den administrative indsats med hensyn til berigtigelse i den konkrete  

 sag vil være uforholdsmæssig stor sammenlignet med det opnåelige resultat.
Ikrafttrædelse § 6.  Bekendtgørelsen træder i kraft den 1. januar  

 1994 og har virkning for de i § 3 nævnte lønudgifter og indtægter, der  

 afholdes med virkning fra 1. januar 1994.
