 Den 4. juli 1977 undertegnedes i København og Bonn en overenskomst mellem  

 Danmarks miljøminister og Forbundsrepublikken Tysklands indenrigsminister  

 angående gensidig information om bygning af nukleare anlæg i grænseområdet.
 Overenskomsten, som trådte i kraft på datoen for undertegnelsen, har  

 følgende ordlyd:
OVERENSKOMST mellem Kongeriget Danmarks miljøminister og  

 Forbundsrepublikken Tysklands indenrigsminister angående gensidig information  

 om bygning af nukleare anlæg i grænseområdet Kongeriget Danmarks miljøminister og Forbundsrepublikken Tysklands  

 indenrigsminister - i det følgende kaldet aftaleparter - er på baggrund af deres fælles interesse i samarbejde om nukleare anlægs  

 sikkerhed, med det formål at forbedre nukleare anlægs sikkerhed og at forebygge  

 uheldige virkninger på miljøet, for at sikre, at der med henblik på bevarelsen og udbygning af de gode  

 naboforhold fra byggelandets myndigheders side i beslutningsprocessen,  

 tillige tages hensyn til spørgsmål af betydning for nabolandet angående  

 beslutningerne vedrørende placeringen, bygningen og driften af nukleare  

 anlæg, enige om følgende overenskomst:
Artikel 1 Byggelandets aftalepart skal give meddelelse om nukleare anlæg nær ved  

 grænsen til nabolandets aftalepart og skal stille relevant materiale til  

 disposition for denne.
Dette gælder for beslutningerne vedrørende  

 placeringen, tilladelser til bygningen og driften såvel som for væsentlige  

 ændringer af sådanne tilladelser samt for nedlæggelse af et anlæg.
Nukleare  

 anlæg defineres i denne artikels rammer som stationære anlæg til  

 fremstilling, bearbejdning, forarbejdning eller spaltning af nukleart  

 brændsel eller til oparbejdning af bestrålet nukleart brændsel.
Artikel 2 Meddelelse i henhold til artikel 1 med tilhørende relevant materiale gives  

 for anlæg i et område på ca. 30 km på begge sider af den fælles grænse.
For anlæg i et område mellem ca. 30 km og 100 km på begge sider af den  

 fælles grænse gives kun meddelelse.
Efter begrundet ønske fra nabolandets  

 aftalepart vil dog relevant materiale blive stillet til rådighed.
Artikel 3 Meddelelse med tilhørende relevant materiale, i henhold til artikel 1,  

 skal gives så betids, at eventuelle kommentarer og bemærkninger fra  

 nabolandets aftaleparts side kan indgå i byggelandets myndigheders  

 overvejelser, forinden beslutning måtte blive truffet.
Nabolandets aftalepart  

 forpligter sig til at behandle modtaget materiale ufortøvet.
Artikel 4 Nabolandets aftalepart medvirker på opfordring til fremskaffelse af de for  

 byggelandets aftaleparts bedømmelse af et nukleart anlæg nødvendige  

 oplysninger vedrørende forholdene i nabolandet, såsom oplysning om  

 befolkningsfordeling m. v., samt om forhold der kunne indvirke uheldigt på  

 anlæggets sikkerhed.
Artikel 5 Udveksling af oplysninger i henhold til artikel 4 og materiale i henhold  

 til artikel 3 skal ske vederlagsfrit.
Kun i tilfælde, hvor det ønskede  

 materiale er særlig bekosteligt at fremskaffe, skal de dermed forbundne  

 omkostninger afholdes af den begærende aftalepart.
Artikel 6 Mellem byggelandets og nabolandets aftaleparter skal der iværksættes  

 drøftelser om sikkerhedstekniske forhold angående beslutningerne vedrørende  

 placeringen, bygningen og driften af et nukleart anlæg nær ved grænsen i  

 henhold til artikel 2, stk. 1, dersom en af dem fremsætter begrundet ønske  

 herom.
Artikel 7 Begge aftaleparter forpligter sig til at respektere de i det følgende  

 fastlagte indskrænkninger med hensyn til distribution og offentliggørelse af  

 de oplysninger og det materiale, som er meddelt dem i forbindelse med  

 opfyldelse af denne overenskomst.
Herved sondres der mellem 3 kategorier af  

 materiale:
Materiale eller oplysninger i henhold til litra c) skal principielt ikke  

 udveksles mellem aftaleparterne.
Udveksling kan dog finde sted, såfremt den  

 pågældende aftaleparts tilladelse hertil foreligger.
Indholdet af materiale  

 og oplysninger, som ikke udveksles, skal under tilbørlig hensyntagen til  

 oplysningernes særlige natur - i det omfang det er muligt - beskrives eller  

 omskrives, således at aftaleparterne har mulighed for at bedømme, om og i  

 hvilket omfang nabolandet kan blive berørt af anlæggets virkninger.
Artikel 8 I tilfælde af, at oplysninger, der ønskes fra nabolandets aftalepart, ikke  

 kan indhentes hos byggelandets aftalepart, men kun hos en tredjepart, skal  

 byggelandets aftalepart ved videresendelse af forespørgsler understøtte  

 nabolandets aftalepart i fremskaffelsen af sådanne oplysninger.
Denne  

 overenskomst skaber dog ingen forpligtelse for tredjemand til at give  

 information.
Artikel 9 Denne overenskomst gælder også for Land Berlin, såfremt Forbundsrepublikken Tysklands regering ikke inden 3  

 måneder efter overenskomstens ikrafttræden over for den danske regering  

 afgiver en modsat erklæring.
Artikel 10 Denne overenskomst træder i kraft på undertegnelsesdatoen: den kan efter  

 fem års forløb til enhver tid opsiges skriftligt af hver aftalepart med en  

 frist på 6 måneder.
 Udfærdiget i København og Bonn den 4. juli 1977 i to originaleksemplarer  

 på dansk og tysk, og således at hver tekst har samme gyldighed.
 Miljøministeriet, den 17. januar 1979.
