Skriftlig fremsættelse (27. april 2006) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
 Forslag til lov  

 om ændring af udlændingeloven (Ændring af  

 reglerne om meddelelse af opholdstilladelse på grundlag af beskæftigelse til  

 statsborgere i Estland, Letland, Litauen, Polen, Slovakiet, Slovenien,  

 Tjekkiet  

 og Ungarn samt til statsborgere i Bulgarien og Rumænien m.v.).
(Lovforslag nr.
L 235).
 Lovforslaget, som jeg fremsætter i dag, gennemfører de  

 ændringer af udlændingelovgivningen som følger af aftalen af 5. april 2006  

 mellem regeringspartierne, Socialdemokratiet, Socialistisk Folkeparti og Det  

 Radikale Venstre om justering af overgangsordningen for østeuropæiske  

 arbejdstagere.
 Lovforslaget indebærer i hovedtræk følgende:
  

 	  

 Kravet om  

 fuldtidsbeskæftigelse lempes Det foreslås, at det fremover alene er en betingelse for  

 opholdstilladelse efter overgangsordningen (udlændingelovens § 9 a, stk. 5),  

 at  

 udlændingen har indgået aftale eller fået tilbud om ordinær beskæftigelse med  

 en ugentlig arbejdstid på mindst 30 timer.
Det er i dag en betingelse for  

 meddelelse af opholdstilladelse, at der er tale om fuldtidsbeskæftigelse.
  

 	  

 Der indføres en ny  

 anmeldelsesordning for arbejde hos overenskomstdækkede arbejdsgivere Det foreslås, at østeuropæiske arbejdstagere kan påbegynde  

 arbejde hos forhåndsgodkendte arbejdsgivere, når ansættelsesforholdet er  

 anmeldt til Udlændingestyrelsen.
Anmeldelsesordningen omfatter kun  

 overenskomstdækkede arbejdsgivere, der kan godkendes til at ansætte  

 arbejdstagere på vilkår omfattet af overenskomsten eller forskere,  

 specialister  

 mv. på individuelle kontrakter.
  

 	  

 Der indføres en  

 bemyndigelsesbestemmelse til at indføre en anmeldelsesordning for arbejde hos  

 ikke-overenskomstdækkede arbejdsgivere Det foreslås, at integrationsministeren bemyndiges til at  

 kunne fastsætte regler om en anmeldelsesordning for arbejde hos  

 ikke-overenskomstdækkede arbejdsgivere.
Bemyndigelsen vil give mulighed for  

 hurtigt at indrette reglerne efter eventuelle beslutninger truffet af  

 forligskredsen.
  

 	  

 Der indføres en  

 bemyndigelsesbestemmelse til at undtage visse brancher fra overgangsordningen Det foreslås, at integrationsministeren kan fastsætte regler  

 om, at østeuropæiske arbejdstagere er fritaget for krav om opholdstilladelse.  

 Med forslaget skabes der adgang til, at der hurtigt uden yderligere  

 lovændringer kan følges op på en eventuel aftale i forligskredsen om at  

 fritage  

 østeuropæiske arbejdstagere for kravet om opholdstilladelse inden for særlige  

 områder, hvor der er flaskehalsproblemer.
  

 	  

 Der skabes mulighed  

 for at indføre en overgangsordning for Bulgarien og Rumænien Det foreslås, at overgangsordningen med de foreslåede  

 justeringer ligeledes finder anvendelse for statsborgere i Bulgarien og  

 Rumænien, når disse lande forventes optaget i EU den 1. januar 2007.  

 Integrationsministeren kan  afhængig af forligskredsens beslutninger  

   

 bestemme, at alene dele af overgangsordningen sættes i kraft for Bulgarien og  

 Rumænien.
  

 	  

 Administrative  

 tiltag med hensyn til studerende og pendlere Der tages administrative tiltag med hensyn til studerende og  

 pendlere.
EU/EØS-bekendtgørelsen ændres således, at østeuropæiske  

 statsborgere,  

 der opholder sig i Danmark som studerende  på lige fod med gamle  

 EU-borgere   

 kan arbejde ubegrænset ved siden af studiet.
Udlændingebekendtgørelsen  

 præciseres således, at østeuropæiske arbejdstagere, der er bosat i udlandet  

 og  

 har fået tilbudt beskæftigelse i Danmark, kan meddeles  

 pendlerarbejdstilladelse.
