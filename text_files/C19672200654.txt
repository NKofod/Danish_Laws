(Til samtlige tekniske skoler med  

 skolehjem) I anledning af et flere skoler overfor direktoratet har rejst spørgsmålet,  

 om lærlinge har pligt til at tage ophold på det skolehjem, hvortil de er  

 henvist for at følge den for deres fag obligatoriske undervisning, meddeles  

 det herved, at afgørelsen om lærlingenes opholdssted for så vidt angår  

 lærlinge under 18 år træffes af forældremyndighedens indehaver, medens  

 lærlinge over 18 år selv træffer bestemmelse om deres opholdssted.
 Det bemærkes i øvrigt, at der, hvis en lærling tager ophold uden for  

 skolehjemmet, kan ydes den pågældende godtgørelse til dækning af udgifterne  

 til befordring i forbindelse med deltagelsen i undervisningen i  

 overensstemmelse med reglerne i undervisningsministeriets bekendtgørelse af  

 17. oktober 1966 om godtgørelse af udgifter til lærlinges befordring i  

 forbindelse med deltagelse i undervisningen på handelsskoler og tekniske  

 skoler, jfr. undervisningsministeriets cirkulære af 12. november 1966.
 Det bemærkes endvidere, at lærlinge, der tager ophold uden for den skole  

 med skolehjem, hvortil der er henvist, ikke har krav på godtgørelse af  

 udgifter til kost og logi.
O.I.
Mikkelsen.
 /Ida Dybdal.
