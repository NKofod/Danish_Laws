 Efter § 22, stk. 2 i lov nr. 221 af 3. juni 1967 om jagt og  

 vildtforvaltning som ændret ved lov nr. 294 af 9. juni 1982, fastsættes:
 § 1.  Landbrugsministeriets Vildtforvaltning  

 bemyndiges til på de i § 3 angivne betingelser at meddele ejere af skove  

 tilladelse til at anvende platforme ved beskydning af klovbærende vildt med  

 det formål at begrænse skader, som dette vildt forvolder.
 § 2.  Ansøgning om tilladelse efter § 1 indsendes  

 underskrevet af ejeren eller ejerne af det pågældende skovareal til  

 Landbrugsministeriets Vildtforvaltning, Strandvejen 4, 8410 Rønde.
 Stk. 2.  Ansøgningen indsendes på et af forvaltningen  

 udarbejdet ansøgningsskema, som kan rekvireres direkte fra forvaltningen  

 eller gennem forvaltningens lokale konsulenter.
§ 3.  Meddelelse af tilladelse efter § 1, er betinget  

 af, 1. at skovarealet på det pågældende jagtrevir udgør  

 mindst 50 ha, 2. at der ikke anvendes mere end 1 platform pr. 50 ha  

 skovareal, 3. at der på reviret ikke forefindes flere platforme,  

 herunder platforme til observationsmål, end det antal, der af  

 Vildtforvaltningen er meddelt tilladelse til at anvende.
4. at platforme placeres på revirets skovareal og ikke  

 nærmere end 50 m fra skovbryn.
Endvidere skal platforme placeres mindst 200 m  

 fra anden persons jagtareal, medmindre dennes samtykke foreligger.
 5. at platforme tidligst rejses 1 uge før jagttiden på  

 den eller de hjortevildtarter, der er meddelt tilladelse til at beskyde fra  

 den pågældende platform, og at den påny nedtages senest 1 uge efter ophøret  

 af jagttiden.
 6. at skydeplatformene udformes således, at de er  

 hævet mindst 3 m og højst 5 m over jorden, deres areal må ikke overstige 2  

 kvadratmeter, og de må ikke være forsynet med overdækning eller med sider,  

 der måler over 85 cm i højden målt fra platformens vandrette plan.
 7. at Vildtforvaltningens konsulenter med henblik på  

 kontrol af, at bekendtgørelsens bestemmelser overholdes, til enhver tid gives  

 uhindret adgang til jagtrevirer, hvis ejer eller ejere har opnået tilladelse  

 til at anvende platforme i henhold til denne bekendtgørelse.
§ 4.  Overtrædelse af denne bekendtgørelse straffes  

 med bøde, medmindre højere straf er forskyldt efter den øvrige lovgivning.
 Stk. 2.  For overtrædelse, der begås af aktieselskaber,  

 anpartsselskaber, andelsselskaber eller lignende, kan der pålægges  

 virksomheden som sådan bødeansvar.
 § 5.  Denne bekendtgørelse træder i kraft den 1. marts  

 1983.
