Nr BTL 84 Betænkning over Forslag til lov om ændring af skattekontrolloven  

 (Oplysningspligt vedrørende koncerninterne transaktioner)   

 Nr L 84 1997-98. 1. samling Afgivet af Skatteudvalget Afgivet: 19980121 Udvalget har behandlet lovforslaget i nogle møder.
 Endvidere har udvalget modtaget skriftlige henvendelser fra:
Erhvervenes Skattesekretariat, Ernst & Young og KPMG C.
Jespersen.
 Der er af skatteministeren stillet et ændringsforslag, hvorom der henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 det af skatteministeren stillede ændringsforslag.
Et mindretal inden for flertallet (Venstres, Det Konservative Folkepartis  

 og Centrum-Demokraternes medlemmer af udvalget) noterer sig, at udvalget  

 under behandlingen af lovforslaget har modtaget yderst få bemærkninger fra  

 erhvervslivet eller andre, som kan blive berørt, hvis lovforslaget  

 gennemføres.
Disse partier lægger vægt på det, der er anført i  

 skatteministerens kommentar til henvendelsen fra Erhvervenes  

 Skattesekretariat (bilag 6) om dokumentationsforpligtelsens omfang og form,  

 dvs. at der som udgangspunkt bliver tale om summariske oplysninger i  

 feltform, at dokumentationen af prisfastsættelsen i transaktionsniveau kan  

 minimeres, og at der ikke lægges op til en ændring af bevisbyrdereglerne.
 Endelig noterer mindretallet sig, at skatteministeren har oplyst, at  

 lovforslaget ikke strider mod EU-retten.
Æ n d r i n g s f o r s l a g Af skatteministeren, tiltrådt af udvalget:
Til titlen 1) Titlen affattes således:
»Forslag til Lov om ændring af skattekontrolloven og skattestyrelsesloven (Oplysningspligt vedrørende koncerninterne transaktioner)».
B e m æ r k n i n g e r Til nr. 1 Der er tale om en rent redaktionel rettelse.
Lovforslaget går ud på  

 ændring af skattekontrolloven og skattestyrelsesloven.
Dette bør også fremgå  

 af lovforslagets titel.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
