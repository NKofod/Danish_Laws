 1. For indgivelse af ansøgning om tilladelse til at  

 afholde cykel- og motorløb i henhold til færdselslovens § 37, stk. 1-3,  

 betales et gebyr på 1.000 kr., jf. lovens § 37, stk. 5.
2. Gebyrbestemmelsen omfatter de cykel- og motorløb,  

 der hidtil har krævet politiets tilladelse.
For cykelløbs vedkommende vil det  

 sige de løb, der er omfattet af Justitsministeriets bekendtgørelse nr. 349 af  

 29. juni 1981 om gennemførelse af motionsløb for cykelister og  

 Justitsministeriets cirkulæreskrivelse af 1. maj 1984 om cykelløb på vej.
For  

 motorløbs vedkommende drejer det sig om de løb, der er omfattet af  

 Justitsministeriets cirkulæreskrivelse af 26. juni 1985 om bemyndigelse til  

 at tillade afholdelse af motorløb på vej.
 3. Gebyrordningen medfører ingen ændringer i kravene  

 til ansøgningens og tilladelsens indhold eller til sagsbehandlingen i øvrigt.
4. Gebyret betales samtidig med ansøgningens  

 indgivelse til den politimester, som efter de foranstående regler skal  

 behandle ansøgningen.
Skal ansøgningen indgives til Rigspolitichefen, betales  

 gebyret til denne.
 5. Der betales kun eet gebyr, uanset at løbet går  

 gennem flere politikredse.
