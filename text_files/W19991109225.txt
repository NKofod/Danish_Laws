 El- vand og -Co2 afgift.
 Reference:
Elafgiftsloven § 11, stk.2 Vandafgiftsloven § 9, stk. 2 Kuldioxidafgiftsloven § 9, stk. 4 A A/S, B A/S og C A/S klagede over, at Told- og Skattestyrelsen ved  

 afgørelse af 28. august 1998. hvorved selskaberne var anset for  

 omfattet af bilagene til elafgiftsloven og vandafgiftsloven, med den  

 konsekvens at selskaberne var nægtet adgang til tilbagebetaling af  

 afgift efter elafgiftslovens § 11, stk. 1, jf. stk. 2, kuldioxidafgiftslovens  

 § 9, stk. 1, jf. stk. 4, samt vandafgiftslovens § 9, stk. 1, jf. stk. 2.
 Det fremgik af sagen, at selskabet A blev dannet den 1. oktober 1996 som  

 et resultat af en fusion mellem selskaberne B A/S og A ApS, og det var  

 derudover oplyst, at selskaberne A A/S og C A/S fusionerede den 1. oktober  

 1998 under navnet D A/S.
D A/S drev, som tidligere A A/S og C A/S, virksomhed som mailcenter, og  

 leverede herved totalløsninger i form af kuvertering, pakning og  

 adressering af kunders materiale.
Derudover blev tilbudt forskellige  

 accessoriske ydelser som f.eks. fremstilling af specielle konvolutter,  

 trykning af standardbilag og postal rådgivning.
De forskellige  

 mailydelser var nærmere beskrevet i en fremlagt brochure fra A A/S.
Omsætningen i A A/S og C A/S, der udgjorde i alt henholdsvis  

 34.245.039,04 kr. og 20.288.109,52 kr. for regnskabsåret 1996/97 og  

 henholdsvis 30.301.706,32 kr. og 222.513.516,08 kr. for regnskabsåret  

 1997/98, var i fremlagt udskrift af "BALANCE m.
Budget for  

 01-10-96..30-09-97" og "BALANCE m.
Budget for 01-10-97..30-09-98" for  

 både A A/S og C A/S, udspecificeret på virksomhedernes  

 forskellige ydelser.
Virksomhedernes repræsentanter havde, med baggrund  

 i disse regnskaber, foretaget talmæssige beregninger over forholdet  

 mellem lønproduktion og varesalg og forholdet mellem den del af  

 lønproduktionsomsætningen der hidrørte fra opgaver  

 løst ved henholdsvis maskinel og manuel behandling.
 Repræsentanterne havde oplyst, at den manuelle behandling af opgaver  

 typisk kun fandt sted i de tilfælde, hvor opgaverne rent praktisk ikke  

 kunne løses maskinelt, og at maskinel behandling var udgangspunktet og  

 selve grundlaget for virksomhedsudøvelsen, idet de arbejdsopgaver som  

 virksomhederne fik tilbudt typisk ville være begrundede i, at  

 virksomhederne netop i kraft af deres maskinelle kapacitet kunne  

 udføre dem hurtigere og mere effektivt end kunden selv.
Af fremlagt regnskaber for regnskabsåret 1996/97 for henholdsvis A  

 A/S og Intermail A/S fremgik bl.a., at aktivposten "Tekniske anlæg og  

 maskiner" pr. 30. september 1997 for de to virksomheder udgjorde henholdsvis  

 6.394.014 kr. og 4.250.986 kr.
Det var oplyst, at disse aktivposter  

 dækkede bl.a. over meget teknisk raffinerede og pladskrævende  

 maskiner, herunder bl.a. 7 plastfoliemaskiner af en længde på 15  

 til 25 meter og 25 kuverteringsmaskiner, som kunne kuvertere op til 18.000  

 til 20.000 breve i timen, og som havde mange forskellige komplicerede  

 funktioner, som f.eks. intelligent kuvertering.
Det samlede lokaleareal  

 udgjorde 9.000 M2.
 De omhandlede selskaber, der oprindeligt var registreret med branchekode  

 74.83.10 (adresseringsbureauer), blev i 1997 omregistreret i Danmarks  

 Statistik til branchekode 74.82.00 (pakkerier).
 Den stedlige Told- og Skatteregion traf den 27. juni 1997 afgørelse  

 om, at selskaberne C A/S, B A/S og A ApS ikke var berettiget til  

 tilbagebetaling af elafgift, CO2-afgift og vandafgift, hvorfor der i alt blev  

 efteropkrævet virksomhederne 734.780 kr, 128.558 kr. og 3.712 kr. som  

 henholdsvis elafgift, CO2-afgift og vandafgift.
 Told- og Skattestyrelsens havde ved den påklagede afgørelse  

 anset A ApS og B A/S for omfattet af bilagene til elafgiftsloven og  

 vandafgiftsloven, med den konsekvens at selskaberne var nægtet adgang  

 til tilbagebetaling af afgift efter elafgiftslovens § 11, stk. 1, jf. stk. 2,  

 kuldioxidafgiftslovens § 9, stk. 1, jf. stk. 4, samt vandafgiftslovens § 9,  

 stk. 1, jf. stk. 2.
Til støtte for afgørelsen havde styrelsen anført, at  

 bilaget til el- og vandafgiftsloven gav adgang til en forholdsvis bred  

 fortolkning, hvilket ifølge styrelsen var i overensstemmelse med  

 skatteministerens svar af 8. juni 1993 til Folketingets Skatteudvalg (L 303).  

 Den i besvarelse forekommende liste af branchekoder var derfor kun en liste  

 over de brancher, der typisk ikke kunne opnå godtgørelse,  

 således forstået at der kunne være andre virksomheder, der  

 udførte aktiviteter, der kunne sidestilles med ydelser nævnt i  

 bilaget.
Herefter var anført, at de ydelser, der blev leveret af de  

 omhandlede virksomheder, måtte anses som servicefunktioner, der var  

 omfattet af bilaget i lighed med adresseringsbureau/kuverteringsbureauer.
Det  

 var herved anset at være uden betydning om opgaverne udførtes  

 maskinelt eller manuelt, og at virksomhederne havde fået ændret  

 deres branchekode.
Vedrørende sidstnævnte var henvist til, at  

 det fremgik af det nævnte ministersvar, at afgørelsen af om en  

 virksomhed var omfattet af bilagene beroede på en vurdering af de  

 konkrete aktiviteter i virksomheden og ikke alene på virksomhedens  

 benævnelse eller branchekode.
 Styrelsen havde også henvist til Momsnævnets afgørelse  

 af 26. marts 1998, refereret i TfS 1998.432, med bemærkning om, at  

 nævnet i denne afgørelse fandt, at det ikke havde været  

 hensigten at udtrykket "bureau" i bilagene skulle fortolkes snævert, og  

 endvidere at den interne trykkerifunktion i en given virksomhed indgik som en  

 integreret del af virksomhedens basale virksomhed, hvorfor aktiviteterne i  

 forbindelse med trykkeri også skulle betragtes som  

 bureauvirksomhed.
 Virksomhedernes advokat havde over for Landsskatteretten nedlagt  

 påstand om at selskaberne ansås for berettiget til at få  

 tilbagebetalt afholdt el-, CO2-, og vandafgift, jf. henholdsvis  

 elafgiftslovens § 11, stk. 1, CO2-afgiftslovens § 9, stk. 1, jf. stk. 4 og  

 vandafgiftslovens § 9, stk. 1.
 Advokaten havde til støtte for påstanden gjort  

 gældende, at virksomhederne ikke var omfattet af eller kunne  

 sidestilles med de i bilagene til el- og vandafgiftsloven opregnede  

 virksomheder.
 Til støtte herfor var anført at bilagslisten som en  

 undtagelse til en klar hovedregel måtte fortolkes indskrænkende,  

 således at bilagets opregning af virksomheder måtte anses for  

 udtømmende.
 Der var herved også henvist til forarbejderne til elafgiftslovens §  

 11, stk. 2, herunder betænkning afgivet af skatte- og afgiftsudvalget  

 den 25. juni 1979 over bl.a. forslag til ændring af elafgiftsloven,  

 Folketingstidende 1978/79, tillæg B, spalte 2247, hvor det hed, at  

 bilaget undtog "visse liberale erhverv".
Advokaten havde endvidere henvist til, at det fremgik af forarbejderne til  

 vandafgiftsloven, at afgiftsfritagelsen for momsregistrerede virksomheder var  

 begrundet i konkurrencehensyn, og at afgiftsfritagelsen var begrænset  

 på samme måde som det gjaldt for elafgiften således, at  

 liberale erhverv og forlystelser ikke kunne få godtgjort afgiften.
Det  

 fremgik også at der udelukkende af EU-retlige og administrative hensyn  

 var afstået fra at differentiere afgiften mellem vandintensive og  

 ikke-vandintensive virksomheder.
Da bilagene til el- og vandafgiftsloven var enslydende, var anført,  

 at undtagelse i begge love herefter måtte forstås som omfattende  

 virksomheder som kunne sidestilles med sædvanlige liberale erhverv, og  

 hvis konkurrenceevne, på grund af et i sammenligning med  

 produktionsvirksomheder ringe forbrug af vand og energi, ikke var  

 påvirket nævneværdigt af afgiften.
Ved den konkrete  

 vurdering af om en virksomhed var et bureau måtte der derfor  

 lægges vægt på, om den pågældende virksomheds  

 konkurrenceevne ville kunne påvirkes af afgiftspålæggelsen,  

 og om den pågældende virksomhed havde lighedstræk med  

 traditionelle liberale erhverv, der bl.a var kendetegnet ved, at deres  

 energi- og strømforbrug hovedsageligt skyldtes kontorhold, og dermed  

 var relativt lavt.
Markedsanalysevirksomhed, og hvad der i øvrigt  

 sædvanligvis måtte forstås som bureauvirksomhed, var  

 derudover kendetegnet ved, at der her skete en værditilvækst af  

 en given ydelse, f.eks. derved at der blev tilføjet en given ydelse  

 nogle kvalitative egenskaber.
Om de omhandlede virksomheders aktiviteter havde advokaten anført,  

 at størstedelen af virksomhedernes omsætning hidrørte fra  

 opgaver der var løst maskinelt, at kun en mindre del af  

 omsætning hidrørte fra levering af hvad der kunne betegnes som  

 serviceydelser, og at den store investering i maskinel viste, at maskinparken  

 havde en afgørende betydning for indtjeningen.
Det maskinelle var  

 således i centrum for de omhandlede virksomheder, der derfor også  

 havde et betydeligt energiforbrug.
Virksomhederne adskilte sig netop derved  

 væsentligt fra f.eks. markedsanalysevirksomheder, som omhandlet i den  

 momsnævnsafgørelse, der var henvist til i den påklagede  

 afgørelse.
Virksomhederne ville derudover i kraft heraf blive stillet  

 konkurrencemæssigt dårligt, hvis de, i modsætning til andre  

 virksomheder der blot som et led i virksomheden udførte tilsvarende  

 opgaver, blev nægtet fradragsret for de omhandlede afgifter.
 På denne baggrund var endelig anført, at de omhandlede  

 virksomheder måtte anses som produktionsvirksomheder, og at de som  

 sådanne ikke kunne være omfattet af bilaget til hverken el- eller  

 vandafgiftsloven.
 Landsskatteretten udtalte:
 Momsregistrerede virksomheder, hvis afsætning af ydelser var  

 omfattet af bilaget til el- og vandafgiftsloven, havde ikke adgang til  

 afgiftsgodtgørelse efter elafgiftslovens § 11, stk. 1, jf. stk. 2,  

 vandafgiftslovens § 9, stk. 1, jf. stk. 2 og kuldioxidafgiftslovens § 9, stk.  

 1, jf. stk. 4.
 Bilaget til el- og vandafgiftsloven omfattede følgende  

 virksomheder: Advokater, Arkitekter, Bureauer (bl.a. vagtbureauer,  

 ægteskabsbureauer), Forlystelser, herunder teaterforestillinger,  

 biografforestillinger m.v, Landinspektører, Mæglere, Reklame,  

 Revisorer, Rådgivende ingeniører.
 I bemærkningerne til den omhandlede bestemmelse i elafgiftsloven  

 (Folketingstidende 1978-79, Tillæg B, spalte 2247) hed det:
"Den foreslåede ændring ... betyder, at der kan ydes  

 tilbagebetaling af elafgift til momsregistrerede virksomheder i samme omfang,  

 som de har fradragsret for indgående moms, bortset fra visse liberale  

 erhverv (bilaget)." I bemærkningerne til den omhandlede bestemmelse i vandafgiftsloven  

 (Folketingstidende 1992-93, Tillæg A, spalte 9809) hed det:
"Det foreslås ud fra konkurrencehensyn, at momsregistrerede  

 virksomheder skal kunne få tilbagebetalt vandafgiften på samme  

 måde, som de kan få tilbagebetalt energiafgifter.  

 Afløftningen af afgiften foreslås dog begrænset på  

 samme måde, som det gælder for elafgiften, således at  

 liberale erhverv og forlystelser m.v. ikke kan få godtgjort  

 vandafgiften." Retten bemærkede derudover, at det var den pågældende  

 virksomheds aktiviteter og ikke betegnelse, som afgjorde hvorvidt  

 virksomheden var omfattet af nævnte bilag, jf. ordlyden af  

 elafgiftslovens § 11, stk. 2, og vandafgiftslovens § 9, stk. 2, samt  

 skatteministerens svar af 8. juni 1993 til Folketingets skatteudvalg.
Efter de foreliggende oplysninger om aktiviteterne i A A/S og C A/S, nu D  

 A/S, fandt retten ikke, at virksomheden kunne anses for omfattet af bilaget  

 til el- og vandafgiftsloven.
Der var herved henset til at virksomheden, efter  

 en helhedsvurdering af den udbudte flerhed af ydelser, disses karakter, og  

 hvad der måtte anses for det overordnede virksomhedskoncept, samt under  

 hensyntagen til, at den omfattende maskinpark måtte anses at  

 udgøre et væsentligt element og en væsentlig  

 forudsætning i forhold til virksomhedskonceptet, ikke kunne anses for  

 eller sidestilles med bureauvirksomhed, således som dette begreb efter  

 dets kontekst og efter forarbejderne til el- og vandafgiftslovene måtte  

 skulle forstås.
 Som følge af det anførte fandtes A A/S og C A/S, nu D A/S,  

 ikke at kunne nægtes tilbagebetaling af afgift i henhold til  

 elafgiftslovens § 11, stk. 2, vandafgiftslovens § 9, stk. 2 og  

 kuldioxidafgiftslovens § 9, stk. 4. Vedrørende dette  

 spørgsmål blev den nedlagte påstand taget til  

 følge.
