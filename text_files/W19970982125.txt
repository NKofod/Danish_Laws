Patienten optrådte ejendommeligt, uroligt og aggressivt og gik  

 omkring på alle patientstuerne, og da han lugtede af spiritus, fik  

 lægen det indtryk, at patienten var beruset.
Patienten blev observeret  

 i et par timer på skadestuen, uden at han udviste neurologiske udfald.  

 Da han fortsat optrådte som beruset, blev han overført til  

 detentionen.
Det viste sig senere, at patienten havde pådraget sig en  

 hjernelæsion.
Medicin/alkohol-påvirket eller  

 følger af hjernelæsion Patientklagenævnet fandt, at på trods af, at  

 indikationen for CT-scanning er vid hos berusede personer, var der ikke  

 grundlag for at kritisere den behandling patienten modtog af  

 skadestuelægen.
Patientklagenævnet lagde vægt på, at  

 lægen ifølge skadejournalen var blevet oplyst om, at patienten  

 angiveligt ikke havde været bevidstløs, ikke havde kastet op og  

 ikke havde hovedpine.
Patientklagenævnet lagde endvidere vægt  

 på, at lægen ifølge skadejournalen foretog en neurologisk  

 undersøgelse af patienten, hvor hun fandt pupiller og reflekser  

 normale.
Der var ikke mistanke om brud på kraniet, men dog en mindre  

 overfladisk hudafskrabning i baghovedet.
Patienten kunne endvidere svare  

 på tiltale.
 I følgende sag var der klaget over, at  

 lægerne ikke sendte patienten til scanning før dagen efter  

 henvendelsen på skadestuen.
