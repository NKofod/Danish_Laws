Der er  

 kun begrænsede muligheder for bevisførelse for Pressenævnet, og nævnet har  

 som  

 følge heraf ikke mulighed for at tage stilling til parternes uenighed om en  

 række faktiske forhold.
Nævnet kunne således heller ikke afgøre, hvilke  

 kilder  

 der lå til grund for artiklerne.
Pressenævnet  

 fandt ikke grundlag for at fastslå, at Ekstra Bladet havde undladt at  

 kontrollere, at de modtagne oplysninger var korrekte, eller i øvrigt at  

 udvise  

 fornøden kritik over for kilderne til de pågældende artikler.
Der var ikke  

 grundlag  

 for at antage, at Ekstra Bladet var blevet formået til at varetage en af  

 klagers  

 konkurrenters merkantile interesser.
Klagers  

 synspunkter var bragt i bladet ved referatet af pressemeddelelsen.
Ekstra  

 Bladet havde ikke været forpligtet til at bringe pressemeddelelsen i fuldt  

 omfang, og indholdet var ikke blevet forvansket ved redigeringen.  

 Pressenævnet  

 fandt således, at Ekstra Bladet i fornødent omfang havde givet klager  

 lejlighed  

 til at fremføre sine synspunkter.
 Pressenævnet  

 fandt, at overskriften på Ekstra bladets forside den 29. november 2004 havde  

 tilstrækkelig  

 dækning i indholdet af de artikler, som samme dag blev bragt i bladet.
 Pressenævnet  

 fandt herefter, at Ekstra Bladet ikke havde tilsidesat god presseskik.
Kendelse  

 fra Pressenævnet i sag 2004-6-140 Pharma-Vinci A/S har ved advokat Anders Worsøe klaget til  

 Pressenævnet over en række artikler bragt i Ekstra Bladet, idet man finder,  

 at  

 god presseskik er tilsidesat.
Den  

  

 29. november 2004  

  

 bragte Ekstra Bladet på forsiden teksten 400.000 knogleskøre snydes  

  Offer  

 for pille fup.
Else kræver million i erstatning  spiste kalkpiller uden  

 virkning.
 Bladet bragte samme dag inde i avisen en artikel med  

 overskriften   

  

 Offer for pille-fup  

  

   

 og underrubrikken Knogleskørt - Kvinde kræver millionerstatning af sin  

 egen  

 patientforening.  

 Artiklen havde følgende  

 ordlyd:
 Træerne er blevet små og krumme af vestenvinden, der hærger  

 Skarp Salling ved Løgstør.  

  

 Men [A], 51, nægter selv at ende sine dage som forpint og krumrygget  

 krøbling.
I starten af sin sygehistorie for to år siden gjorde hun ellers  

 som mange andre i hendes situation.  

  

 Da hun fik at vide, at hun led af et forstadium til knogleskørhed,  

 osteoporose,  

 fulgte hun lægens råd på Farsø Sygehus.
Hun begyndte at spise kalk.
En lille  

 håndfuld kalktabletter hver dag af mærket Unikalk.  

  

 Lægens anbefaling Netop Unikalk fik hun anbefalet af lægen på sygehuset, som havde  

 fået dem anbefalet af Osteoporoseforeningen.
Producenten, Pharma-Vinci, havde  

 nemlig lovet guld og stærke knogler: 'Unikalk styrker knoglerne' hed det i  

 den  

 massive markedsføring af Unikalk.
 [A] meldte sig ind i Osteoporoseforeningen, som anbefaler sine  

 medlemmer at anvende Unikalk, da det er et af 'de få kalkpræparater, der er  

 testet for, om de virker'.
Så langt, så godt.
Men et år, fire måneder og mange hundrede  

 kalkpiller senere blev [A] igen scannet på Farsø sygehus.
Hendes knogler var  

 ikke blevet styrket.
Tværtimod.
Sammenbrud - Mit kalktab var øget med over 20 procent, siger [A], der med  

 den melding var tæt på et stort psykisk sammenbrud.
- Jeg var ved at gå helt ned.
Med et så hurtigt kalktab ville  

 jeg være invalid eller død i løbet af ganske få år.
Et kalktab så hurtigt som  

[A]s  

 fører ofte til alvorlige knoglesammenfald i ryggen, hvor selv morfin kun kan  

 lindre en smule.
- Smerterne siges at være helt ubeskrivelige, når de nederste  

 ribben begynder at gnave mod overkanten af hoftekammen, siger [A], der ikke  

 bare mistede meget kalk, men også fik kraftige bivirkninger som kvalme,  

 forstoppelse  

 og træthed.
Ifølge Pharma-Vincis hjemmeside er der ved normale doser ikke  

 nogen  

 bivirkninger ved brug af Unikalk.
Tilbage igen Men [A] ville ikke acceptere lægens dom.
Hun skiftede Unikalk ud  

 med et andet kalkpræparat.
Hun begyndte samtidig at drikke mere mælk.
 I dag er hun ny-scannet og tilbage på sit gamle kalkniveau fra  

 2002.
[A] er rystet over, at hun selv skulle finde ud af, hvilket  

 kalkprodukt der var bedst for hende.  

  

 - Vi tudes hele tiden ørerne fulde af, at vi selv skal tage ansvaret for  

 vores  

 egen sundhed.
Men så skal vi også have adgang til reel og seriøs information.  

 Den har jeg ikke fået.
Hverken hos lægerne eller i Osteoporoseforeningen,  

 siger  

 hun.
Kræver million Derfor vælger [A] nu det drastiske skridt at sende sin sag i  

 retten.
Hun har netop afleveret sin ansøgning om fri proces til  

 Civilretsdirektoratet med henvisning til sagens store offentlige interesse.
 [A] sagsøger Osteoporoseforeningen, hvor hun selv er formand i  

 lokalafdelingen i Vesthimmerland, for konsekvent at anbefale Unikalk.
Hun sagsøger også Pharma-Vinci for at hævde, at Unikalk skulle  

 være bedre end andre kalkprodukter til at modvirke effekten af  

 osteoporose.Hun  

 kræver en million kroner i erstatning.
Og hun nægter at bøje sig. Artiklen blev suppleret af en artikel med overskriften   

  

 Dansen om guldkalven  

  

 .
Artiklen havde  

 følgende ordlyd:
 En lille kreds af især ældre og lettere krumryggede kvinder er  

 samlet til møde i Holbæk.
 De er kommet for at se og høre deres landformand [B] fortælle om  

 kampen mod knogleskørhed i Osteoporoseforeningen.
 Hvad kvinderne ikke er klar over, er at de er med i et spil om  

 millioner af kroner.
Kalk-kongerne gør alt, hvad de kan for at overbevise danskere  

 om, at de skal forebygge knogleskørhed ved at spise kalkpiller hver dag.
Hele  

 livet.
I det spil er [B] en vigtig brik.
Hun er formand for en  

 patientforening.  

 Og hun arbejder tæt sammen med en af mange danske kalkproducenter,  

 Pharma-Vinci, en mexicansk ejet fabrik i Frederiksværk, der står bag  

 kalkpillen  

 UniKalk.
Hemmelige agenter Når flere af foreningens kredse skal have lavet medlemsblade,  

 sender de deres artikler til PharmaVinci, som samler, trykker og sender de  

 færdige blade retur.
Alt sammen uden beregning.
På foreningens offentlige møder, f.eks. på Aalborg Sygehus den  

 18. oktober, uddeles ofte brochurer, der lovpriser UniKalk.
På møderne  

 optræder  

 Pharma-Vincis medarbejdere jævnligt som eksperter uden at det oplyses, hvor  

 de  

 kommer fra.
Den 3. november var der osteoporose-skole på Horsens Sygehus  

 med orientering ved [C] fra Osteoporoseforeningen.
Hvad der ikke stod, var,  

 at  

 hun også er produktkonsulent hos Pharma-Vinci.
Knoglecafe Den 17. november var der annonceret med Knoglecafe på Læsø med  

 konsulent [D].
At hun er konsulent hos Pharma-Vinci, fremgik ikke.
 Pharma-Vinci var så glade for samarbejdet ved en nylig overstået  

 seniormesse i Aalborg, at [D] tilbød at betale for foreningens udgifter til  

 leje af borde og en frise, i alt 1312 kr.
I Holbæk er [B] dog alene på banen.
Efter hendes indlæg er det  

 tid til at stille spørgsmål til landsformanden.
 -  

  

 Hvilke kalkpiller er de  

 bedste,  

  

 spørger en midaldrende kvinde.
Valuta for pengene - På vores hjemmeside kan I se, hvilke kalkpiller der er  

 videnskabeligt undersøgt for optagelighed, siger [B].
 Lidt senere får vennerne fra Pharma-Vinci dog fuld valuta for  

 deres støtte til foreningen.
- UniKalk er en af dem, der er undersøgt, siger [B].
Og lidt  

 efter:
 - UniKalk er den billigste.
 Et spørgsmål om, hvad man gør, hvis børnene ikke gider drikke  

 mælk, får også det  

  

 uni-  

  

 verselle svar:
- Det kan være en rigtig god idé at give børn en kalkpille.
Der  

 findes en, de er beregnet til børn, siger [B], hvorefter en af deltagerne  

 kommer hende til hjælp.
 - Den er også fra UniKalk, lyder det.
Hemmelig bøde Alt dette kunne være god og prisværdig forbrugerinformation.
Men  

[B] fortæller ikke, at Pharma-Vinci i juni fik en bøde på 10.000 kr. af den  

 lokale fødevareregion for at have overtrådt reglerne for markedsføring af  

 kosttilskud.
 Fødevareregionen afviser, at der findes videnskabelig  

 dokumentation for UniKalks særlige kvaliteter, når Pharma-Vinci i sin  

 markedsføring skriver: UniKalk forebygger knogleskørhed, og at  

 UniKalk er et  

 af de få kalkpræprarater, hvor effekten er dokumenteret, og det er  

 videnskabeligt bevist, at kalken optages i kroppen.
Bøden til Pharma-Vinci er hverken blevet omtalt i medlemsbladet  

 eller på Osteoporoseforeningens hjemmeside.
Pharma-Vinci har anket sagen til  

 Fødevarestyrelsen.
Der blev i tilknytning til ovenstående artikler endvidere bragt  

 en artikel med overskriften   

  

 Vi er ikke  

 i lommen på nogen  

  

 .
Denne artikel havde følgende ordlyd:
 De knogleskøres formand [B] afviser, at hendes forening er gift  

 med den største kalkproducent i Danmark, Pharma-Vinci.
- Vi er ikke i lommen på nogen.
Vores forening kan ikke vokse,  

 uden at nogen hjælper os økonomisk.
Men det er os, der bestemmer.
Ikke  

 kalkfirmaerne,  

 siger [B].
-  

  

 Hvordan kan to personer  

 optræde på jeres møder, uden at det fremgår i annoncerne, at de kommer fra  

 Pharma-Vinci? - Det er ikke for at skjule noget.
De må have været sløve ude i  

 kredsene, når de har sendt oplysningerne ind til landssekretariatet, siger  

[B].
-  

  

 Hvorfor fortæller I ikke  

 jeres medlemmer, at UniKalk har fået en bøde for deres markedsføring? - Sagen vil blive omtalt, når den er endeligt afgjort.
Men vi  

 skal da ikke gøre vores patienter urolige indtil da, siger [B].
Ganske almindeligt samarbejde Pharma-Vinci opfatter heller ikke det indbyrdes forhold som specielt.
- Vi er ikke tættere på foreningen end så mange andre.
Vi har et  

 ganske almindeligt samarbejde, siger [E], salgschef hos Pharma-Vinci, der  

 producerer kalkpillen UniKalk.
 [E] har ikke tidligere hørt om [A]s erstatningskrav.
 - Vi vil gerne vente med at forholde os til denne sag til vi bliver  

 konfronteret med den siger han.
Pharma-Vinci har erkendt, at det var forbudt i en annonce at  

 fastslå, at UniKalk forebygger knogleskørhed. Den  

  

 30. november 2004  

  

 bragte Ekstra Bladet en leder med overskriften   

  

 Ulækkert ægteskab  

  

 .
Lederen Havde følgende ordlyd:
HVOR DER ER  

 lidelse,  

 er der penge.
Hvor der er penge, er der nogle, som ser stort på moralen.  

  

 400.000 danskere lider af osteoporose - bedre kendt som knogleskørhed.  

 Sygdommen er meget smertefuld og kan være invaliderende. 50.000 danskere  

 bliver  

 årligt ramt af knoglebrud og sammenfaldne rygsøjler på grund af sygdommen.  

 Som  

 i alle andre tilfælde, hvor sygdom hærger, er de ramte forståeligt nok  

 desperate efter at finde en vej til lindring og helbredelse.
Og som i alle  

 andre tilfælde er der naturligvis virksomheder, som tilbyder en løsning.
FOR DE LIDENDE  

 er  

 det vanskeligt at finde vej i den jungle af tilbud, der er på markedet, men  

 så  

 har de da heldigvis Osteoporoseforeningen.
Hos den må de da kunne finde  

 uvildig  

 vejledning, ikke?  

  

 Næh.  

  

 Ekstra Bladet kan dokumentere, at Osteoporoseforeningen har indgået et  

 ulækkert  

 ægteskab med firmaet Pharma-Vinci, der producerer nogle af de kalkpiller, som  

 skulle kunne forebygge knogleskørhed.
Foreningen lader ikke en lejlighed gå  

 fra  

 sig til at anbefale piller fra netop dette firma.  

 FORHOLDET  

 er så intenst, at foreningen hverken i medlemsbladet  

 eller på sin hjemmeside har kunnet få over sit hjerte at fortælle  

 medlemmerne,  

 at Pharma-Vinci har fået en bøde for i sin markedsføring at hævde, at dets  

 piller forebygger knogleskørhed.
Og kærligheden så inderlig, at et andet  

 firma  

 ikke engang kan få en annonce i medlemsbladet for sit konkurrerende produkt.
PÅ MØDER  

 landet  

 over præsenterer Osteoporoseforeningen eksperter uden at oplyse, at  

 eksperterne  

 samtidig er konsulenter for Pharma-Vinci.
Hvis nogen skulle have misset  

 budskabet, deles der på møderne for en sikkerheds skyld jævnligt brochurer ud  

 fra Pharma-Vinci.
Møderne foregår ofte på sygehuse, og dermed ser det ud til,  

 at det offentlige sundhedsvæsen lyser sin velsignelse over det frastødende  

 parforhold.
Det er jo helt skørt. Samme dag bragte bladet endvidere under overskriften   

  

 Skudt forbi  

  

  en artikel med følgende  

 ordlyd:
 Pharma-Vinci reagerede mandag på Ekstra Blæadets afsløringer af  

 samarbejdet mellem virksomheden, der fremstiller kalkpillen UniKalk og  

 Osteoporoseforeningen,  

 som nu begge er på vej mod et sagsanlæg fra patienten [A].
Pharma-Vinci følte sig så forulempede, at de udsendte en  

 pressemeddelelse.
Her er højdepunkterne fra brevet:
 Pharma-Vinci: - UniKalk er ikke registreret som lægemiddel og må  

 derfor ikke anbefales til behandling af osteoporose, hvilket Pharma-Vinci  

 heller aldrig har gjort.
 Svar: -  

  

 Helt forkert.  

 Pharma-Vinci har erkendt over for både Ekstra Bladet og fødevareregionen, at  

 man i en annonce i et apotekerblad har skrevet, at UniKalk forebygger  

 knogleskørhed.
Pharma-Vinci: - Det undrer os, at Ekstra Bladet kalder kalk for  

 fuppiller Svar: -  

  

 Vi har ikke brugt  

 ordet fuppiller, men derimod pillefup, hvilket fuldt ud dækker over det  

 specielle samarbejde mellem Pharma-Vinci og Osteoporoseforeningen.
Pharma-Vinci: - Ekstra Bladet har over for Pharma-Vinci  

 bekræftet, at kilderne til historien er et ekskluderet medlem og en  

 konkurrerende virksomhed (Camette), som producerer det tidligere medlems  

 produkt.
Det er også disse kilder, som har fremskaffet denne patienthistorie.
 Svar: -  

  

 Ekstra Bladet har  

 naturligvis ikke fortalt Pharma-Vinci om andre kilder end [A], der modigt  

 stod  

 frem på forsiden mandag og fortalte sin chokerende sygehistorie.
 Pharma-Vinci: - Det er de samme kilder, som tidligere i pressen  

 har anklaget flertallet af de danske kalk-produkter for at være forgiftet med  

 tungmetaller, hvilket fik Fødevarestyrelsen til at udsende et dementi.
Svar: -  

  

 Igen forkert.  

 Ingen har dementeret, at der er tungmetaller i mange af pillerne  også  

 UniKalk.  

 EU-regler gør blot både bly og cadmium lovlig, da kalken på forunderlig vis  

 defineres som et tilsætningsstof, selv om stort set hele pillen består af  

 kalk. Herudover bragte bladet en artikel med overskriften   

  

 Den store kalkkrig  

  

  og underrubrikken  

 Patientforening ser stort på lægemiddelstyrelsens godkendelser af  

 kalkpiller.  

 Artiklen havde følgende ordlyd:
Der findes et utal af mere eller mindre lødige kalkpiller i  

 supermarkeder, apoteker og helsebutikker.
Men der er hjælp at hente hos de  

 knogleskøre i Osteoporoseforeningen.
Ganske få af pillerne har nemlig fået  

 foreningens blå stempel.
 Det gælder især Pharma-Vinci, der ligger i top med fire  

 godkendte kosttilskud i UniKalk-serien.
Fik afslag Konkurrenten Calcium Forte er derimod ikke på listen over de  

 godkendte kalkpiller, selv om den er en af de meget få piller, der ikke blot  

 er  

 et kosttilskud uden krav om dokumentation, men er godkendt af  

 Lægemiddelstyrelsen som et middel mod calciummangel.
Producenten Camette i  

 Esbjerg savner ikke kun det blå stempel.
Camette har også fået afslag på at  

 annoncere  

 for Calcium Forte i foreningens medlemsblad Apropos.
Dette bekræftes af  

 overlæge [F], der er formand for Osteoporoseforeningens forskningsudvalg.
- Vi har den regel, at firmaerne skal dokumentere, at deres  

 produkt er optageligt.
Det vil Camette ikke.
Derfor må de ikke annoncere,  

 siger  

[F].
-  

  

 Men Lægemiddelstyrelsen  

 har godkendt beskrivelsen af produktets egenskaber.
Er det ikke nok? - Vi er uenige med Lægemiddelstyrelsen.
Kalk er ikke bare kalk.  

 Derfor vil vi have dokumentation for, at hvert eneste præparat er optageligt,  

 siger [F].
Useriøst Camettes direktør [G] forstår ikke, at foreningen kan underkende  

 hans godkendelse hos Lægemiddelstyrelsen.
Calcium Forte optages på knoglerne.
Det får man ikke lov til at  

 skrive i produktresumeet, hvis det ikke er dokumenteret.
Jeg vil ikke være så  

 useriøs som dem, der laver noget uden hold i.
De har målt kalkindhold i urin  

 og  

 blod på en lille gruppe.
Det er ikke det papir værd, som det er skrevet på.  

 Der  

 er jo ingen garanti for at kalken hæfter sig på knoglerne, blot fordi man får  

 nogen til at spise kalk og tisse i en potte, siger [G].
Undersøger selv Pillerne fra Pharma-Vinci blev godkendt af Osteoporoseforeningen,  

 efter at firmaet betalte for en undersøgelse af UniKalk, som blev udført af  

 den  

 samme læge, som står bag listen over de kalkpiller, som foreningen anbefaler.
- Sådan foregår det overalt i branchen.
Det er jo dem, der skal  

 sælge pillerne, der har interessen i at få dokumentationen, siger [F].
En af  

 landets osteoporoseeksperter undrer sig over foreningens krav om ekstra  

 dokumentation.
 - Det overrasker mig, at de stiller den slags krav, når  

 Lægemiddelstyrelsen har godkendt produktet, siger [H], der er speciallæge og  

 leder  

 af det private forskningscenter CCBR, hvor der forskes i knogleskørhed.
Forstår det ikke [H] har selv været medlem af Osteoporoseforeningens landsstyrelse.
- Dengang ville vi aldrig acceptere annoncer for kalkpiller, der  

 ikke var godkendt af Lægemiddelstyrelsen.
Så er man nemlig sikker på, at der  

 er  

 hold i annoncernes tekst, siger [H], der trak sig i protest mod foreningens  

 syn  

 på kalk.
- Det er ikke videnskabelige resultater på kalkområdet, der har  

 præget foreningen.
Da jeg forlod den, lovede jeg mig selv aldrig at arbejde  

 for  

 en patientforening igen.
Den blev styret af andet end almindelig  

 patientomsorg,  

 sund fornuft og videnskab.
Jeg ønskede at satse på kostvejledning, livsstil  

 og  

 sikkerhed for en effekt, hvis man også spiser piller.
Pharma-Vinci  

  

 har  

 anført, at informationer og nyheder skal gengives så korrekt som muligt.
Da  

 dette ikke er sket, har Ekstra Bladet tilsidesat god presseskik.
Ekstra  

 Bladet  

 har ikke kontrolleret, at de modtagne oplysninger er korrekte.
Der er ikke  

 udvist fornøden kritik over for kilderne til de pågældende artikler, hvilket  

 i  

 særdeleshed er nødvendigt, når kildernes udsagn som her kan være farvet af  

 personlig interesse eller skadevoldende hensigt.
Der er ikke indhentet  

 udtalelser  

 fra uvildige personer til brug for artiklernes udarbejdelse.
Tekst eller  

 billeder, som er foranlediget af merkantile interesser, bør kun bringes, hvis  

 et klart journalistisk kriterium taler for offentliggørelse.
I de  

 foreliggende  

 artikler refereres til sagsakter, som på tidspunktet for artiklernes  

 offentliggørelse alene var fremsendt til en af Pharma-Vincis konkurrenter, og  

 Ekstra Bladet er således blevet formået til at varetage dennes merkantile  

 interesser.
Den pressemeddelelse, som Pharma-Vinci udarbejdede efter de  

 første artikler, er ikke blevet bragt i fuld længde, men alene i brudstykker  

 og  

 således at vigtige pointer ikke er medtaget.
Firmaet fik herved frataget  

 muligheden for at forsvare sig og give udtryk for sin version af sagen.
Det  

 er  

 et brud på god presseskik, at angreb og forsvar ikke bringes i sammenhæng og  

 på  

 samme måde.
Overskriften 400.000 knogleskøre snydes  offer for pillefup  

 på forsiden af Ekstra Bladet har ikke dækning i artiklens indhold.
Af de  

 400.000, som der henvises til på forsiden, er der i artiklen alene henvist  

 til  

 én person, som ikke har fået den ønskede effekt ud af produktet.
Der er ikke  

 redegjort for den nærmere årsag hertil, og der er ikke dokumenteret nogen  

 form  

 for snyd.
 Pharma-Vinci har til underbyggelse af disse hovedsynspunkter  

 nærmere anført følgende:
Fødevarestyrelsens afgørelse, hvorved firmaet har fået en bøde,  

 er under anke.
Før ankebehandlingen er tilendebragt, er det ikke afgjort, om  

 firmaet har begået fejl ved sin markedsføring.
Det antydes i artiklerne, at det som følge af Osteoporoseforeningens  

 samarbejde med Pharma-Vinci ikke er muligt for firmaets konkurrenter at  

 annoncere i foreningens medlemsblad.
Det er ikke rigtigt.
Synspunktet bunder  

 formentlig i, at Ekstra Bladet har indsamlet materiale til artiklerne fra en  

 konkurrent, som ikke har fået lov til at annoncere i bladet grundet manglende  

 dokumentation for produktets virkning.
 Der er endvidere en række fejl i de kommentarer, som Ekstra  

 Bladet har fremsat til pressemeddelelsen.
Firmaet har således aldrig givet udtryk for, at produktet  

 UniKalk kan bruges til behandling af knogleskørhed.
Der skelnes generelt i  

 artiklerne  

 ikke mellem behandling og forebyggelse.
Det er endvidere forkert, at Fødevarestyrelsen ikke har  

 dementeret, at UniKalk og en række andre kalktabletter er forgiftet med  

 tungmetaller.
Det bestrides ikke, at der kan være tungmetaller i  

 kalktabletter,  

 men der er tale om så begrænsede mængder, at der efter Fødevarestyrelsens  

 opfattelse ikke er betænkeligheder ved at spise dem.
 Flere undersøgelser viser, at UniKalk optages i den menneskelige  

 krop, men alligevel fremstår det efter læsning af artiklerne som om, at  

 produktet ikke har nogen effekt på kroppens optagelse af kalk, ligesom  

 artiklerne samlet set giver indtryk af fup og snyd fra Pharma-Vinci og  

 Osteoporoseforeningens sider.
Det er forkert, at [A] har fået UniKalk anbefalet af en læge,  

 der har fået det anbefalet af Osteoporoseforeningen.
Foreningen foretager  

 alene  

 rådgivning og information til sine medlemmer og således hverken til  

 hospitaler  

 eller læger.
Omtalen af Pharma-Vinci og Osteoporoseforeningens samarbejde som  

 et Ulækkert ægteskab viser, at Ekstra Bladets omtale er  

 foranlediget af  

 firmaets konkurrenters merkantile interesser.
Pharma-Vinci er ganske vist  

 bidragyder til Osteoporoseforeningen, men hører ikke til de største  

 bidragydere, og der er intet grundlag for Ekstra Bladets beskyldninger.  

 Foreningens samarbejde med Pharma-Vinci adskiller sig således ikke fra  

 foreningens samarbejde med andre producenter af kalkprodukter.
Det er forkert, at [A] sagsøger Pharma-Vinci, idet firmaet endnu  

 ikke har modtaget oplysninger herom.
Der er således tale om opspind fra  

 Ekstra  

 Bladets side.
Ekstra Bladet  

  

 har  

 anført, at artiklerne havde til formål at dokumentere, at der består et for  

 nært samarbejde mellem Pharma-Vinci og Osteoporoseforeningen.
Ekstra Bladet  

 har  

 således ingen økonomisk interesse i at bringe historien, men har blot  

 varetaget  

 samfundsrelevante forbrugerinteresser.
Der ligger en grundig research til grund for artiklerne, og det  

 er således ikke korrekt, at der har været tale om en sjusket og ensidig  

 research.
Foruden samtaler med direktøren for en af Pharma-Vincis  

 konkurrenter  

 har bladet således talt med formanden for Osteoporoseforeningens  

 forskningsudvalg  

 og med lederen af det private forskningscenter CCBR, der forsker i  

 knogleskørhed.
At sidstnævnte har forladt Osteoporoseforeningen i protest  

 ændrer ikke ved, at han fortsat er den vigtigste kapacitet på området i  

 Danmark.
Pharma-Vinci kan ikke forvente at få bragt lovprisninger af  

 deres produkt, som medtages i en pressemeddelelse.
Bladet har gengivet de  

 dele  

 af pressemeddelelsen, som har betydning for firmaets budskab.
Det er ikke  

 korrekt, når det i pressemeddelelsen anføres, at Ekstra Bladet skulle have  

 erkendt,  

 at kilderne til artiklerne bl.a. er en af Pharma-Vincis konkurrenter.
Kilden  

 bag historien var [A], og da hun havde glæde af et produkt fra en af  

 Pharma-Vincis konkurrenter, anvendte bladet denne konkurrent på lige linje  

 med  

 en række øvrige kilder.
Bladet kan tilslutte sig det af Pharma-Vinci anførte, hvorefter  

 artiklerne giver indtryk af, at der foreligger fup og snyd i samarbejdet  

 mellem  

 firmaet og Osteoporoseforeningen.
Det har således været selve formålet med  

 artiklerne at påvise dette.
 Bladet har endvidere nærmere anført følgende:
Det er relevant at redegøre for, at Pharma-Vinci har fået en  

 bøde for bl.a. uretmæssigt at have anført, at UniKalk styrker knogler og  

 forebygger  

 knogleskørhed.
Ekstra Bladet har i den forbindelse anført, at bøden er anket.  

 Det er ikke lovligt at markedsføre UniKalk som hverken et behandlende eller  

 et  

 forebyggende produkt, idet der alene er tale om et kosttilskud.
 Ekstra Bladet har skrevet, at Fødevarestyrelsen ikke har  

 dementeret, at der er tungmetaller i mange kalkprodukter, og bladet finder  

 det  

 svært at forstå, hvorfor der produceres piller med et indhold af bl.a. bly og  

 cadmium, når det er muligt at undgå dette.
 Efter Ekstra Bladets opfattelse, som bygger på Fødevareregionens  

 tilkendegivelser i forbindelse med behandlingen af anken af den tilkendte  

 bøde,  

 er der ikke belæg for, at UniKalk har nogen effekt på kroppens optagelse af  

 kalk.
Som det fremgår af artiklerne, har [A] søgt om fri proces, og  

 sagsbehandlingstiden herfor er næppe så kort, at et søgsmål på nuværende  

 tidspunkt kan være ført ud i praksis.
Det er således ikke bladets opspind, at  

[A]  

 påtænker et sådant søgsmål.
 I sagens behandling har følgende nævnsmedlemmer deltaget:  

 Niels Grubbe, Finn Rowold, Lene Sarup  

 og Ole Askvig.
 Pressenævnet udtaler:
Der er kun begrænsede muligheder for bevisførelse for nævnet, og  

 nævnet har som følge heraf ikke mulighed for at tage stilling til parternes  

 uenighed om en række faktiske forhold, herunder om UniKalk har effekt i  

 relation til forebyggelse eller behandling af knogleskørhed, og om øvrige  

 producenter  

 af kalktabletter er blevet forhindret i at annoncere i Osteoporoseforeningens  

 medlemsblad.
Nævnet kan således heller ikke afgøre, hvilke kilder der ligger  

 til grund for artiklerne.
 Pressenævnet finder ikke grundlag for at fastslå, at Ekstra Bladet  

 har undladt at kontrollere, at de modtagne oplysninger er korrekte, eller i  

 øvrigt at udvise fornøden kritik over for kilderne til de pågældende  

 artikler.  

 Der er ikke grundlag for at antage, at Ekstra Bladet er blevet formået til at  

 varetage  

 en af Pharma-Vincis konkurrenters merkantile interesser.
Pharma-Vincis synspunkter er bragt i bladet ved referatet af  

 pressemeddelelsen.  

 Ekstra Bladet har  

 ikke været forpligtet til at bringe pressemeddelelsen i fuldt omfang, og  

 indholdet er ikke blevet forvansket ved redigeringen.
Pressenævnet finder  

 således, at Ekstra Bladet i fornødent omfang har givet Pharma-Vinci lejlighed  

 til at fremføre sine synspunkter.
 Pressenævnet finder, at overskriften på Ekstra Bladets forside  

 den 29. november 2004 havde tilstrækkelig dækning i indholdet af de artikler,  

 som samme dag blev bragt i bladet.
 Pressenævnet finder herefter, at Ekstra Bladet ikke har  

 tilsidesat god presseskik.
 Afgjort den 30. maj 2005.
