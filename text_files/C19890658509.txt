 1. Finansministeriet og Den danske Præsteforening har  

 indgået vedlagte overenskomst af 23. august 1989, der træder i stedet for  

 overenskomsten af 31. juli 1987.
 Ændringer i forhold til de hidtidige bestemmelser er markeret med streger  

 i margenen.
Finansministeriet og en række organisationer på akademikerområdet,  

 herunder Den danske Præsteforening, har i tilslutning til overenskomsterne  

 indgået et protokollat, som udsendes særskilt.
Dette protokollat  

 (AC-fællesprotokollatet) supplerer de enkelte overenskomster.
 En række bestemmelser af særskilt betydning for denne overenskomst, der  

 tidligere har været indføjet i AC-fællesprotokollatet, er nu optaget som  

 protokollat til overenskomsten.
Almindelige bemærkninger 2. Tillæg i cirkulæret og i overenskomsten er anført  

 med de pr.  1. oktober 1984 gældende grundbeløb, medmindre andet er  

 nævnt.
 3. Vedrørende  puljesystemet henvises til  

 Finansministeriets cirkulære af 22. maj 1989 om ministeriepuljer (LP.nr.  

 40/89) med tilhørende vejledning.
 4. Vedrørende  opslag af stillinger henvises  

 til kap. 17, pkt. 35, i Personaleadministrativ Vejledning (PAV).
 Det henstilles til styrelserne, at der ved opslag af stillinger gives en  

 nærmere beskrivelse af det til stillingen knyttede arbejds- og ansvarsområde  

 i tilfælde, hvor stillingsbetegnelsen i sig selv ikke giver tilstrækkelig  

 oplysning herom.
 5. Det henstilles til styrelserne, at der i  

 forbindelse med en  ansættelse i henhold til overenskomsten gives  

 hurtig meddelelse herom til Den danske Præsteforening.
 6. Kan en ansat i en længere periode ikke varetage sin  

 stilling, f.eks. på grund af tjenestefrihed uden løn, sygdom eller  

 barselorlov, og skønner styrelsen, at fraværet vil give anledning til  

 merarbejde af betydeligt omfang, henstilles det til styrelsen at overveje at  

 ansætte  vikar fremfor at yde godtgørelse for merarbejde i henhold til  

 merarbejdsaftalen.
 7. Det henstilles til styrelserne, at ansatte, der er  

 blevet afskediget på grund af sygdom,  genansættes , når de pågældende  

 på ny er blevet tjenstdygtige, og forholdene i øvrigt tillader det.
Bemærkninger til de enkelte bestemmelser Til § 3. Lønanciennitet 8. For ansatte, der var ansat i henhold til denne  

 overenskomst den 1. april 1981, gælder følgende:
 Ansatte, der med virkning fra 1. april 1981 har fået forbedret deres  

 anciennitet i henhold til overenskomstens § 3, stk. 4 eller 5, får denne  

 forbedring medregnet fuldt ud ved senere ansættelser efter overenskomsten,  

 men der kan ikke opnås yderligere anciennitetsforbedring efter stk. 4 og 5.
 Ansatte, der den 1. april 1981 i henhold til overenskomstens § 3, stk. 1,  

 havde over 2 års anciennitet, kan ikke i forbindelse med senere ansættelse få  

 anciennitetsforbedring efter § 3, stk. 4 eller 5.
 9. For ansatte, der ikke var ansat i henhold til  

 overenskomsten den 1. april 1981, men som har anciennitetsgivende  

 beskæftigelse forud for dette tidspunkt, gælder følgende:
 Ancienniteten opgøres pr. 1. april 1981 i henhold til overenskomstens § 3,  

 stk. 1.
Hvis ancienniteten efter nævnte opgørelse ligger i tidsrummet fra 1. maj  

 1979 eller senere, men før 1. april 1981, finder bestemmelsen i  

 overenskomstens § 3, stk. 4 eller 5 anvendelse.
Anciennitetsforbedring efter  

 stk. 4 og 5 medregnes fuldt ud ved ansættelsen og medregnes ligeledes ved  

 senere ansættelser efter overenskomsten, men der kan ikke ved de senere  

 ansættelser opnås yderligere anciennitetsforbedringer efter stk. 4 og 5.
 Hvis ancienniteten efter nævnte opgørelse pr. 1. april 1981 regnes fra 1.  

 april 1979 eller tidligere, kan der hverken i forbindelse med første eller  

 ved senere ansættelse opnås anciennitetsforbedring efter overenskomstens § 3,  

 stk. 4 eller 5.
Til § 5. Pension 10. Der kan mellem en ansat og organisationen eller  

 pensionskassen træffes aftale om tilbageholdelse af et  ekstraordinært  

 pensionsbidrag over en nærmere fastsat periode.
Til § 6. Udbetaling af løn og indbetaling af pensionsbidrag 11. Til ansatte kan der alene udbetales løn i henhold  

 til overenskomsten med fradrag af eget pensionsbidrag.
Til § 9. Arbejdstid 12. For så vidt angår  pauser , der medregnes i  

 arbejdstiden, præciseres, at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Til § 10. Særlige regler om deltidsbeskæftigelse 13. Anmodninger fra ansatte om tjenestetidsnedsættelse  

 mod tilsvarende lønreduktion bør imødekommes, medmindre vægtige tjenstlige,  

 praktiske, økonomiske eller lignende hensyn taler derimod, jf.  

 Finansministeriets cirkulærer af 21. januar 1977 og 25. maj 1978 (se PAV,  

 kap. 17).
14. Det henstilles til styrelserne, når anmodning om  

 tjenestetidsnedsættelse imødekommes, da fortrinsvis at give nedsat  

 tjenestetid uden tidsbegrænsning (indtil videre) eller for en afgrænset  

 periode, jf.
Finansministeriets cirkulære af 2. november 1979 (se PAV, kap.  

 21).
 15. Hvis flere ansatte fremsætter anmodning om  

 tjenestetidsnedsættelse, og hvis styrelsen ikke kan imødekomme dem alle, bør  

 opmærksomheden være henledt på ansatte, der begrunder anmodningen med pasning  

 af børn eller langvarigt syge nærtstående slægtninge.
Til §§ 15-18. Tjenestefrihed 16. Bestemmelser om tjenestefrihed for deltagelse i  

 kursus eller anden form for  efteruddannelse findes i Ministeriet for  

 Statens Lønnings- og Pensionsvæsens cirkulære af 23. juni 1971 (se PAV, kap.  

 28).
17. Bestemmelser om frihed til varetagelse af  

borgerligt ombud er fastsat i Finansministeriets bekendtgørelse nr.  

 536 af 25. november 1985, jf.
Finansministeriets cirkulære af samme dato (se  

 PAV, kap. 28).
 18. Finansministeriet henstiller, at der vises  

 imødekommenhed over for ansøgninger om tjenestefrihed uden løn til ansatte,  

 hvis ægtefælle eller samlever rejser til udlandet i forbindelse med  

 systemeksport eller lignende.
Til § 20. Befordringsgodtgørelse samt time- og dagpenge 19. For så vidt angår flyrejser på oversøiske ruter  

 har Finansministeriet intet at indvende imod, at billetudgiften til  

 businessclass eller tilsvarende godtgøres for ansatte i ledende stillinger,  

 som har tillæg efter § 7 på 43.021,91 kr. eller derover, selv om de ikke er  

 indplaceret på 10. anciennitetstrin eller derover.
Ikrafttræden 20. Cirkulæret har virkning fra 1. april 1989.  

 Samtidig ophæves cirkulære af 1. september 1987 (LP.nr. 135/87) om  

 overenskomst for midlertidige hjælpepræster m.fl.
Finansministeriet, Administrations- og Personaledepartementet, den 4. september 1989 P.M.V.
 E.B.
Torben Møller OVERENSKOMST FOR MIDLERTIDIGE HJÆLPEPRÆSTER M.FL.
Overenskomstens område § 1.  Nærværende overenskomst gælder ved ansættelse af  

 midlertidige hjælpepræster, der i henhold til § 34 i lov om folkekirkens  

 lønningsvæsen m.m. af 18. juni 1969 ansættes af Kirkeministeriet til hjælp  

 for en fast præst eller ved betjening af en menighed.
 Stk 2.  Overenskomsten kan endvidere anvendes ved  

 ansættelse af præster, der ikke kan tjenestemandsansættes på grund af  

 manglende dansk indfødsret eller andre forhold, samt ved funktion i fast  

 præstestilling.
Stk. 3.  Overenskomsten omfatter ikke 1)tjenestemænd, 2)pensionerede tjenestemænd fra 3)andre pensionerede, der får understøttelse eller egenpension fra en  

 pensionsordning, som det offentlige har ydet tilskud til, og Stk. 4.  Ansættelse af hjælpepræst er normalt begrænset  

 til en bestemt ansættelsesperiode.
Ansættelsen kan forlænges for en ny  

 begrænset ansættelsesperiode.
 Stk. 5.  Biskoppen fastsætter et regulativ for  

 hjælpepræstens tjeneste i overensstemmelse med den beskæftigelsesgrad, der er  

 fastsat for stillingen.
Løn § 2.  Den normale pensionsgivende grundløn udgør i  

 forhold til pågældendes anciennitet følgende årlige beløb:
 Stk. 2.  Der ydes ud over grundlønnen et pensionsgivende  

 tillæg med følgende årlige beløb:
Lønanciennitet § 3.  Ancienniteten regnes normalt efter  

 kandidatalder, hvorved forstås det antal år, den pågældende efter bestået  

 teologisk eksamen har været beskæftiget med arbejde betinget af den  

 pågældende uddannelse i eller uden for folkekirkens tjeneste, herunder  

 eventuel værnepligtstjeneste.
 Ancienniteten afrundes opad til et helt antal måneder, dog således at den  

 tidligst beregnes fra udgangen af den måned, i hvilken den pågældende har  

 bestået eksamen.
Stk. 2.  Hvor forholdene taler derfor, kan der mellem  

 overenskomstens parter træffes aftale om fastsættelse af anciennitet efter  

 andre regler.
Styrelsen kan dog i ganske særlige tilfælde begrænse  

 lønancienniteten til 14. anciennitetstrin uden forudgående aftale mellem  

 overenskomstens parter.
Varsel med frist som ved opsigelse skal i så fald  

 være afgivet til den ansatte, organisationen og Finansministeriet til det  

 tidspunkt, da den pågældende opnår nævnte anciennitet.
Stk. 3.  Ved ansættelse af hjælpepræster, som ikke er  

 teologiske kandidater, fastsættes ancienniteten efter forhandling mellem  

 overenskomstparterne i hvert enkelt tilfælde.
Ancienniteten kan ikke  

 overstige den anciennitet, som ville blive tillagt den pågældende ved  

 ansættelse i fast præstestilling.
 Stk. 4.  Ancienniteten for hjælpepræster, hvis  

 anciennitet i henhold til stk. 1 eller 3 regnes fra 1. maj 1979 eller senere,  

 men før 1. maj 1980, ændres, således at den regnes fra 1. april 1979.
 Stk. 5.  Ancienniteten for hjælpepræster, hvis  

 anciennitet i henhold til stk. 1 eller 3 regnes fra 1. maj 1980 eller senere,  

 men før 1. april 1981, ændres, således at den regnes fra 1. april 1980.
 Stk. 6.  Ancienniteten for hjælpepræster, hvis  

 anciennitet i henhold til stk. 1 eller 3 regnes fra 1. april 1981 eller  

 senere, forhøjes på det tidspunkt, hvor de opnår 1 års anciennitet, med 1 år.
Procentregulering § 4.  Den samlede faste løn i henhold til denne  

 overenskomst mv. forhøjes pr. 1. april 1989 med 17,2091 pct. og pr. 1. april  

 1990 med 18,0695 pct.
 Stk. 2.  Pr. 1. april 1990 foretages desuden eventuel  

 ekstraordinær lønregulering af den aktuelle løn i overensstemmelse med de for  

 tjenestemænd gældende regler.
Pension § 5.  Som bidrag til den ansattes pensionering betaler  

 styrelsen indtil udgangen af den måned, hvori den pågældende fylder 70 år, 10  

 pct. af grundlønnen og det pensionsgivende tillæg og procentregulering heraf.  

 Endvidere tilbageholder styrelsen indtil samme tidspunkt i den ansattes løn  

 et beløb på 5 pct. af den samme løn.
 Pensionsbidragene indbetales af styrelsen efter anvisning af Den danske  

 Præsteforening til en under Forsikringsrådets tilsyn stående pensionskasse  

 eller forsikringsmæssig pensionsordning, som giver adgang til, at  

 udtrædelsesgodtgørelsen kan overføres til en offentlig eller en under tilsyn  

 stående pensionsordning.
 Stk. 2.  Tilsvarende bestemmelser gælder for tillæg  

 efter overenskomstens § 7, stk. 1, på 43.021,91 kr. årlig i grundbeløb eller  

 højere.
 Stk. 3.  Der tilkommer ud over nævnte pensionsbidrag  

 ikke den ansatte nogen ret til pension eller understøttelse fra staten eller  

 folkekirken på grundlag af ansættelsen.
Udbetaling af løn og indbetaling af pensionsbidrag § 6.  Lønnen udbetales månedsvis bagud.
Samtidig med  

 udbetaling af lønnen indbetaler vedkommende styrelse såvel sit som den  

 ansattes pensionsbidrag til den anviste pensionskasse.
Tillæg § 7.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for overenskomstens lønninger mv., træffes der mellem  

 Finansministeriet og organisationen speciel aftale om tillæg til lønnen og  

 eventuelle andre vilkår.
 Stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til stk. 1. Dog vil  

 der fortsat kunne indgås aftaler om ydelse af nye tillæg i tilfælde af  

 nyansættelser og om ydelse af nye tillæg eller forhøjelse af bestående tillæg  

 i tilfælde af, at der sker væsentlige ændringer i den pågældendes stilling.
 Stk. 3.  Anmodning om ydelse af tillæg i forbindelse med  

 nyansættelse skal være indgivet til Finansministeriet senest 1/2 år efter  

 ansættelsen.
 § 8.  Der kan ydes heltidsbeskæftigede hjælpepræster  

 et rådighedstillæg med et årligt grundbeløb på 19.915,31 kr., såfremt de  

 forpligter sig til at varetage opgaver såvel inden for som uden for det  

 pastorat, de gør tjeneste i, efter de bestemmelser, som indeholdes i  

 Kirkeministeriets cirkulære af 14. oktober 1971.
 Stk. 2.  Rådighedstillægget reguleres på samme måde som  

 de tjenestemandsansatte præster i lønramme 16/31 tilkommende rådighedstillæg.
 Stk. 3.  Hjælpepræster, der oppebærer rådighedstillæg,  

 må ikke uden ministeriets tilladelse påtage sig lønnet bibeskæftigelse af en  

 varighed, der overstiger 6 timer ugentlig.
 Arbejdstid mv.
 § 9.  Lønnen i § 2 forudsætter fuldtidsbeskæftigelse  

 svarende til normalt 38 timer (fra 1. september 1990 37 timer) ugentlig.
Stk. 2.  I forbindelse med arbejdstidsnedsættelsen kan  

 deltidsansattes arbejdstid nedsættes forholdsmæssigt, dog ikke til mindre end  

 15 timer om ugen.
Nedsættelsen skal ske med et varsel svarende til den  

 ansattes opsigelsesvarsel, og nedsættelsen skal være sagligt begrundet i  

 bevillingsmæssige, arbejdstilrettelæggelsesmæssige eller andre forhold.
Særlige regler om deltidsbeskæftigelse § 10.  Ved ansættelse på deltid ydes løn i forhold til  

 den nedsatte tjenestetid.
 Stk. 2.  Ved ansættelse på deltid med mindre end 15  

 timer pr. uge optjenes anciennitet i forhold til den nedsatte tjenestetid.
 Stk. 3.  Ved ansættelse på deltid med mindst 15  

 arbejdstimer pr. uge optjenes fuld anciennitet.
 Stk. 4.  For beskæftigelse forud for 1. april 1987  

 beregnes anciennitet forholdsmæssigt ved mindre end 20 timer pr. uge og fuldt  

 ud for 20 timer eller mere pr. uge.
 Løn under sygdom, militærtjeneste mv.
 § 11.  Funktionærlovens regler om løn under fravær på  

 grund af sygdom og afskedigelse som følge af sygdom, indkaldelse til  

 militærtjeneste samt efterløn finder anvendelse for ansatte efter denne  

 overenskomst.
Ferie § 12.  De ansatte er omfattet af ferieloven.
 § 13.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 2.  Beregningsgrundlaget for den særlige  

 feriegodtgørelse er det indkomstskattepligtige beløb for tjenstligt arbejde i  

 optjeningsåret med tillæg af Stk. 3.  I det beløb, der er beregnet efter stk. 2  

 fradrages Stk. 4.  Den særlige feriegodtgørelse udgør 1,5 pct. af  

 beregningsgrundlaget efter stk. 2 og 3.
 Stk. 5.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990 37 timers) arbejdsuge, ydes for  

 sådan tjeneste feriegodtgørelse med 121/2 pct.
Graviditet, barsel og adoption § 14.  Aftalen mellem Finansministeriet og  

 centralorganisationerne under Centralorganisationernes Fællesudvalg om fravær  

 fra arbejdet i forbindelse med graviditet, barsel og adoption finder  

 anvendelse for ansatte efter denne overenskomst.
Tjenestefrihed § 15.  De for tjenestemandsansatte præster gældende  

 bestemmelser om fridage og weekends finder tilsvarende anvendelse for  

 hjælpepræster.
 § 16.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed med hel eller delvis løn og  

 eventuelt pensionsbidrag kan gives, når Stk. 3.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 17.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at styrelsen indbetaler 10 pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn i de  

 tilfælde, hvor tjenestefrihed ville kunne medregnes i pensionsalderen for  

 tjenestemænd.
§ 18.  Styrelsen kan give den ansatte hel eller delvis  

 tjenestefrihed uden lønafkortning til pasning af et sygt barn, når 1)det er barnets første sygedag, 2)hensynet til barnets forhold gør dette nødvendigt, 3)forholdene på tjenestestedet tillader det, 4)barnet er under 18 år, og 5)barnet er hjemmeværende Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Ordningen kan for den enkelte inddrages ved  

 misbrug.
Ansættelsesforholdets ophør § 19.  Tidsbegrænsede ansættelsesforhold ophører ved  

 udløbet af ansættelsesperioden.
Stk. 2.  Ansættelsesforhold, såvel tidsbegrænsede som  

 ikke-tidsbegrænsede, kan af Kirkeministeriet opsiges med 1)1 måneds varsel til fratræden ved en måneds udgang i de første 6 måneder  

 efter ansættelsen, 2)3 måneders varsel til fratræden ved en måneds udgang efter 6 måneders  

 ansættelse.
 Opsigelsesvarslet efter pkt. 2 forhøjes med 1 måned for hvert 3.  

 ansættelsesår, dog højst 6 måneder.
 Opsigelse fra hjælpepræstens side skal ske over for Kirkeministeriet og  

 med 1 måneds varsel til ophør ved en måneds udgang.
Stk. 3.  Er hjælpepræsten ansat til hjælp for en fast  

 præst, der forflyttes, afskediges eller dør, ophører hjælpepræstens  

 ansættelse uden varsel efter udløbet af et tidsrum svarende til det i stk. 2  

 nævnte opsigelsesvarsel, såfremt ansættelsen ikke i medfør af stk. 1 er  

 ophørt forinden dette tidspunkt.
Tidsrummet regnes fra den faste præsts  

 forflyttelse, afskedigelse eller død.
Stk. 4.  Godtgøres det, at hjælpepræsten har gjort sig  

 skyldig i grove eller gentagne forseelser eller forsømmelser i tjenesten, kan  

 ansættelsesforholdet af ministeriet bringes til ophør med forkortet eller  

 uden varsel.
Forinden afskedigelse sker i henhold til denne bestemmelse, skal  

 der indrømmes Præsteforeningen adgang til forhandling.
Befordringsgodtgørelse samt time- og dagpenge § 20.  Til heltidsbeskæftigede hjælpepræster ydes  

 befordringsgodtgørelse samt time- og dagpenge efter samme regler, som gælder  

 for præster i fast præstestilling.
Der kan tillægges kvotalønnede  

 hjælpepræster befordringsgodtgørelse og time- og dagpenge efter tilsvarende  

 principper, såfremt det findes begrundet i arbejdsopgaver, som henlægges til  

 dem.
 Stk. 2.  Tjenestemændenes regler for benyttelse af  

 befordringsklasser mv. på tjenesterejser gælder for overenskomstansatte, i  

 det omfang disse hidtil har fulgt tjenestemændenes regler.
Ved flyrejser på oversøiske ruter godtgøres billetudgiften til turist-  

 eller økonomiklasse for ansatte på 1. - 9. anciennitetstrin og for ansatte på  

 10. anciennitetstrin eller derover godtgøres billetudgiften til businessclass  

 eller tilsvarende.
Dog godtgøres billetudgiften til almindelig 1. klasse for  

 ansatte, hvis samlede udbetalte faste løn svarer til eller overstiger lønnen  

 til en statstjenestemand i lønramme 38.
Godtgørelse for tjenstlige udgifter § 21.  For heltidsbeskæftigede hjælpepræster  

 fastsættes godtgørelse for tjenstlige udgifter, der ikke dækkes på anden  

 måde, efter samme regler, som gælder for præster i fast præstestilling.
Der  

 tillægges kvotalønnede hjælpepræster en til kvoten svarende godtgørelse,  

 såfremt det findes begrundet i arbejdsopgaver, som henlægges til dem.
Enkeltstående gudstjenester § 22.  Hjælpepræster, der ikke oppebærer  

 rådighedstillæg, og som efter biskoppens anmodning i undtagelsestilfælde  

 påtager sig en enkeltstående gudstjeneste uden for deres pligtige  

 stillingsindhold, vederlægges herfor med det honorar, som betales pastores  

 emeriti for afholdelse af enkeltstående gudstjenester.
Telefongodtgørelse § 23.  De hjælpepræster, der pålægges pligt til at  

 have telefon i hjemmet, ydes telefongodtgørelse efter reglerne i  

 Finansministeriets cirkulære af 30. november 1979 (j.nr. 7.kt.
N. 13/79) om  

 boligtjenestetelefoner m.v.
Tjenestedragt § 24.  Hjælpepræster har pligt til at bære den for  

 folkekirkens præster foreskrevne tjenestedragt, men kan fritages for denne  

 pligt under de betingelser, som til enhver tid gælder herom.
Tjenestedragt  

 stilles til rådighed for hjælpepræster efter tilsvarende regler, som er  

 gældende for folkekirkens faste præster.
Diskretionspligt § 25.  Hjælpepræsten skal iagttage tavshed med hensyn  

 til de forhold, som den pågældende i medfør af sin stilling bliver bekendt  

 med, og hvis hemmeligholdelse ifølge sagens natur er påkrævet eller bliver  

 foreskrevet af den foresatte.
Tavshedspligten ophører ikke med udtrædelse af  

 folkekirkens tjeneste.
Funktionærbolig § 26.  Såfremt der til en stilling er knyttet  

 funktionærbolig, er den pågældende pligtig til at indflytte i boligen, idet  

 lejevilkårene fastsættes efter de for tjenestemænds tjenesteboliger fastsatte  

 regler.
Opsigelse af overenskomsten § 27.  Overenskomsten, der ikke omfatter ansatte i  

 Grønland, har virkning fra 1. april 1989 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1991.
København, den 23. august 1989 Den danske Præsteforening Kjeld Holm Finansministeriet P.M.V.
 E.B.
Thorkild Rotenberg Bilag 2 PROTOKOLLAT 1. Der er mellem overenskomstparterne enighed om, at  

 indgåelse af overenskomsten ikke skal være begyndelsen til anvendelse af  

 denne ansættelsesform som grundlag for ansættelse i præstestillinger i  

 almindelighed.
Præster i faste præstestillinger ansættes fremdeles som  

 tjenestemænd.
 2. Den i overenskomstens § 2 anførte løn forudsætter,  

 at hjælpepræsten - bortset fra hjælpepræster, der er uddannet i henhold til  

 lov nr. 97 af 17. marts 1971 om afhjælpning af præstemangelen - har bestået  

 embedseksamen fra et universitet eller anden højere læreanstalt.
3. Der er mellem parterne enighed om, at det tilkommer  

 Kirkeministeriet at tage stilling til, om behov for ansættelse af hjælpepræst  

 er til stede.
Fastsættelse af beskæftigelsesgradens omfang foretages af  

 Kirkeministeriet.
 Der er endvidere enighed om, at hjælpepræstens stillingsindhold fastsættes  

 af Kirkeministeriet eller af vedkommende biskop efter bemyndigelse af  

 Kirkeministeriet, i forhold til den for stillingen fastsatte  

 beskæftigelsesgrad - i særlige tilfælde på grundlag af en timemæssig  

 opgørelse af de funktioner, der indgår i stillingsindholdet.
 Såfremt der opstår uenighed om, hvorvidt stillingsindholdet er i  

 overensstemmelse med beskæftigelsesgraden, afgøres spørgsmålet af  

 Kirkeministeriet efter forhandling med Præsteforeningen.
 Desuden er der mellem parterne enighed om, at indgåelsen af overenskomsten  

 ikke er til hinder for, at Kirkeministeriet efter forudgående forhandling med  

 Præsteforeningen ansætter hjælpepræster til ulønnet tjeneste i en bestemt  

 menighed.
København, den 23. august 1989 Den danske Præsteforening Kjeld Holm Finansministeriet P.M.V.
 E.B.
