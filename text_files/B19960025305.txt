 I medfør af § 4, stk. 3, i lov om boligbyggeri, jf. lovbekendtgørelse nr.  

 668 af 4. august 1995, som ændret ved § 4 i lov nr. 1065 af 20. december 1995  

 og § 1 i lov nr. 220 af 27. marts 1996, fastsættes efter bemyndigelse:
 § 1.  Normalvedtægter for et almennyttigt  

 andelsselskab affattes i overensstemmelse med bilaget til denne  

 bekendtgørelse.
 § 2.  Bekendtgørelsen træder i kraft den 15. april  

 1996.
Bygge- og Boligstyrelsen, den 11. april  

 1996 Rud Werborg / Vibeke Køie Bilag Normalvedtægter for et almennyttigt andelsselskab Vedtægter for Andelsselskabet  

  .....................................................................
Navn, hjemsted og formål § 1.  Selskabets navn er Andelsselskabet.  

 .....................................................................
 Stk. 2.  Selskabet er et almennyttigt andelsselskab med  

 begrænset ansvar, organiseret som en forening.
Stk. 3.  Selskabet er stiftet i medfør af § 2, stk. 3,  

 2. pkt., i lov om boligbyggeri.
Kommunalbestyrelsen i selskabets  

 hjemstedskommune, jf. stk. 4, skal godkende selskabets stiftelse.
 Stk. 4.  Selskabet har hjemsted i  

 ....................... kommune.
§ 2.  Selskabets formål er at administrere byggeri,  

 der er omfattet af lov om boligbyggeri eller af lov om boliger for ældre og  

 personer med handicap.
Administrationen kan omfatte såvel byggerier under  

 opførelse som byggerier i drift.
Administrationen, hvorunder hører teknisk  

 ledelse, kan endvidere omfatte de naturlige sideaktiviteter, som  

 administrerede almennyttige boligselskaber udøver.
Stk. 2.  Selskabet kan ikke have andet formål og kan  

 ikke administrere andet byggeri, end det i stk. 1 nævnte.
Selskabet kan ikke  

 have tilknyttet datterselskaber eller afdelinger og kan ikke have  

 repræsentation i andre selskabers bestyrelser.
Selskabet kan ikke være  

 bygherre og kan ikke udøve egne sideaktiviteter.
Selskabet kan dog eje og  

 administrere opførelse og drift af egne administrationsbygninger med dertil  

 hørende kususlokaler til brug for ansatte i selskabet samt ansatte og beboere  

 i administrerede selskaber og disses afdelinger.
Selskabet kan endvidere  

 administrere drift af grundejerforeninger, ejerforeninger, gård- og vejlaug  

 o.lign., hvori selskabet er medlem.
 Stk. 3.  Den administration, som er nævnt i stk. 1, skal  

 godkendes af kommunalbestyrelsen i det administrerede selskabs  

 hjemstedskommune.
 Stk. 4.  Selskabets administration efter stk. 1, sker i  

 henhold til aftale med hvert enkelt almennyttigt boligselskab, støttede  

 private andelsboligforening, selvejende ungdomsboliginstitution, lette  

 kollektivboliginstitution, selvejende ældreboligorganisation, kollektive  

 bofællesskab eller kommunalt eller pensionskasseejet ældreboligorganisation.
Selskabets kapitalforhold § 3.  Medlemmer af selskabet kan alene være:
 Det er en betingelse for medlemskab, at et eller flere af medlemmets  

 byggerier administreres af andelsselskabet.
Stk. 2.  Hvert medlem indskyder som andelshaver en  

 foreningsandel, som indgår i selskabets formue som ansvarlig kapital.  

 Foreningsandelen forrentes ikke.
Repræsentantskabet kan vedtage fremtidige  

 ændringer i foreningsandelens størrelse.
Størrelsen af foreningsandelen og  

 fremtidige forhøjelser heraf skal godkendes af kommunalbestyrelsen i  

 ................ ..... kommune (selskabets hjemstedskommune, jf. § 1, stk. 4)  

 og i det enkelte medlems hjemstedskommune.
Stk. 3.  Et medlem kan med .............. varsel udtræde  

 af andelsselskabet.
Ved udtrædelsen tilbagebetales foreningsandelen.
Stk. 4.  Medlemmerne hæfter ikke personligt, men kun med  

 den indbetalte foreningsandel.
Foreningsandele kan ikke afhændes eller  

 pantsættes uden samtykke af repræsentantskabet, ej heller kan de gøres til  

 genstand for udlæg, arrest eller anden retsforfølgning for gæld, som et  

 medlem har til tredjemand.
Af selskabets årlige regnskab fremgår den til  

 enhver tid værende ansvarlige andelskapital, der alene sammen med selskabets  

 egne midler hæfter for selskabets forpligtelser.
 Stk. 5.  Hvis der udstedes andelsbeviser, betaler  

 medlemmerne for eventuel stempling heraf.
Repræsentantskabet 1) § 4.  Medlemmerne, jf. § 3, er selskabets øverste  

 myndighed og udøver denne myndighed gennem repræsentantskabet.
 Stk. 2.  Repræsentantskabet består af andelsselskabets  

 bestyrelse og ........ repræsentanter for bestyrelsen i hvert af de i § 3,  

 stk. 1, nævnte administrerede selskaber og institutioner, herunder mindst en  

 repræsentant for beboerne i de pågældende bestyrelser.
§ 5.  Hvert år afholdes inden 5 måneder efter  

 regnskabsårets slutning ordinært repræsentantskabsmøde.
Dagsordenen for dette  

 skal omfatte følgende punkter:
 1. Valg af dirigent.
 2. Aflæggelse af bestyrelsens årsberetning for det  

 senest forløbne år.
 3. Endelig godkendelse af årsregnskab med tilhørende  

 revisionsberetning samt forelæggelse af budget.
 4. Behandling af eventuelt indkomne forslag.
 5. Valg af bestyrelsesmedlemmer og suppleanter.
 6. Valg af revisor.
Stk. 2.  Ekstraordinært repræsentantskabsmøde afholdes,  

 når bestyrelsen finder anledning til det, når et tidligere  

 repræsentantskabsmøde har besluttet det, eller når mindst ...... (dog  

 maksimalt 1/4) af de stemmeberettigede repræsentanter skriftligt anmoder om  

 at få et angivet emne behandlet.
I sidstnævnte tilfælde afholdes mødet senest  

 3 uger efter, at anmodning herom er modtaget.
Indkaldelse til ekstraordinært  

 repræsentantskabsmøde skal ske med mindst 2 ugers varsel.
Når ekstraordinært  

 repræsentantskabsmøde har været afholdt, kan nyt repræsentantskabsmøde om  

 samme emne først finde sted efter afholdelse af ordinært  

 repræsentantskabsmøde.
 § 6.  Det ordinære repræsentantskabsmøde indkaldes af  

 bestyrelsen med mindst 4 ugers varsel ved brev til samtlige repræsentanter.  

 Indkaldelsen skal angive tid og sted for repræsentantskabsmødet samt  

 dagsorden.
§ 7.  Enhver repræsentant har ret til at få et angivet  

 emne behandlet på repræsentantskabsmødet.
Forslag, der ønskes optaget på  

 dagsordenen, må være indsendt til bestyrelsen senest 3 uger inden  

 repræsentantskabsmødet.
Indsendte forslag skal udsendes til  

 repræsentantskabet senest 1 uge før repræsentantskabsmødet.
§ 8.  Hvert medlem har 1 stemme.
Herudover har  

 medlemmer med mere end ........ lejemålsenheder yderligere ......... stemmer,  

 og medlemmer med mere end ..... lejemålsenheder yderligere ....... stemmer.
Stk. 2.  Beslutning træffes af de tilstedeværende  

 stemmeberettigede ved almindeligt stemmeflertal.
Når 1/3 af de fremmødte  

 stemmeberettigede forlanger det, skal afstemningen være skriftlig.
Forslag om  

 ændring af vedtægterne eller opløsning af selskabet kan kun vedtages, hvis  

 2/3 af de stemmeberettigede er mødt, og 2/3 af de mødte stemmer for  

 forslaget.
Er mindre end 2/3 mødt, men mindst 2/3 af de mødte stemmer for  

 forslaget, afholdes nyt møde inden 14 dage, og på dette møde kan forslaget -  

 uanset antallet af fremmødte - vedtages, hvis 2/3 af de mødende  

 stemmeberettigede stemmer herfor.
Stk. 3.  I en protokol optages en kort beretning om  

 forhandlingerne.
Beretningen underskrives af dirigenten og formanden for  

 bestyrelsen.
Bestyrelsen § 9.  Bestyrelsens medlemmer samt suppleanter for  

 disse vælges af repræsentantskabet.
Bestyrelsen består af ..........  

 medlemmer foruden formanden.
Valgbare som medlemmer af bestyrelsen er kun  

 medlemmer af repræsentantskabet.
Mindst halvdelen af bestyrelsens medlemmer  

 skal være beboere i de administrerede selskaber og institutioner, jf. § 4,  

 stk. 2. Formanden eller næstformanden skal ligeledes være beboervalgt.
Stk. 2.  Formanden afgår hvert andet år.
Af bestyrelsens  

 øvrige medlemmer afgår halvdelen hvert år.
Afgangsordenen bestemmes for  

 samtidig valgte bestyrelsesmedlemmer ved lodtrækning og ellers ved den  

 rækkefølge, medlemmerne er valgt.
Genvalg kan finde sted.
Stk. 3.  Kommer antallet af bestyrelsesmedlemmer ved  

 afgang mellem to på hinanden følgende ordinære repræsentantskabsmøder ned  

 under ...... indtræder de valgte suppleanter i bestyrelsen.
Findes ingen  

 suppleanter, indkaldes til ekstraordinært repræsentantskabsmøde til valg af  

 bestyrelsesmedlemmer og suppleanter.
 Stk. 4.  Et bestyrelsesmedlem kan til enhver tid  

 afsættes af repræsentantskabet.
 Stk. 5.  Ved en forretningsorden træffer bestyrelsen  

 nærmere bestemmelser om udførelsen af sit hverv.
 § 10.  Bestyrelsen har den overordnede ledelse af  

 selskabets virksomhed og er ansvarlig for indkaldelse af repræsentantskabet.  

 Bestyrelsen er endvidere ansvarlig for regnskabsaflæggelse og budgetlægning.  

 Bestyrelsen træffer bestemmelse om varetagelsen af den daglige  

 administration.
 Stk. 2.  Bestyrelsen godkender årsregnskab for  

 andelsselskabet og vedtager inden regnskabsårets udløb budget for det  

 følgende regnskabsår for andelsselskabet.
Stk. 3.  Som leder af den daglige drift kan bestyrelsen  

 ansætte en forretningsfører eller en direktion.
Det bestemmes ved  

 forretningsordenen, hvorvidt nødvendig medhjælp for  

 forretningsføreren/direktionen kan antages af denne eller skal ansættes af  

 bestyrelsen.
 Stk. 4.  Selskabet og dets medlemmer forpligtes ved  

 underskrift enten af den samlede bestyrelse eller af to bestyrelsesmedlemmer,  

 hvoraf den ene skal være bestyrelsens formand eller næstformand, i forening  

 med forretningsføreren/direktionen, hvis en sådan er ansat.
§ 11.  Bestyrelsen indkaldes til møde af formanden,  

 eller, i dennes fravær, af næstformanden, når der skønnes at være behov  

 herfor, samt når mindst 1/3 af bestyrelsesmedlemmerne anmoder herom.
Hvis der  

 er ansat forretningsfører/direktion, deltager denne i mødet, dog uden  

 stemmeret.
 Stk. 2.  Bestyrelsen er beslutningsdygtig, når formanden  

 eller næstformanden og yderligere mindst .... af den samlede bestyrelse er  

 til stede.
Stk. 3.  Beslutning træffes af de tilstedeværende  

 bestyrelsesmedlemmer ved almindeligt stemmeflertal.
Står stemmerne lige, gør  

 formandens eller, i dennes fravær, næstformandens stemme udslaget.
Stk. 4.  I en protokol optages en kort beretning om  

 forhandlingerne.
Beretningen underskrives af formanden.
Revisor § 12.  Selskabets regnskaber revideres af en  

 statsautoriseret eller registreret revisor, der hvert år vælges af  

 repræsentantskabet.
Genvalg kan finde sted.
Årsregnskab § 13.  Selskabets regnskabsår går fra ........ til  

 ........
 Stk. 2.  Hvis der er ansat forretningsfører/direktion,  

 forelægger denne udkast til årsregnskab for bestyrelsen.
 Stk. 3.  Det vedtagne regnskab underskrives af  

 bestyrelsen og påtegnes af revisor inden forelæggelse for repræsentantskabet.  

 Er forretningsfører/direktion ansat, underskriver denne også regnskabet.
§ 14.  Det af repræsentantskabet godkendte årsregnskab  

 samt en genpart heraf skal sammen med bestyrelsens årsberetning, revisors  

 beretning og udskrift af revisionsprotokol indsendes til kommunalbestyrelsen,  

 jf. § 1, stk. 4, til gennemgang og fremlæggelse senest 6 måneder efter  

 regnskabsårets afslutning.
Regnskabsmaterialet skal ligeledes indsendes til  

 Boligselskabernes Landsbyggefond og til de enkelte medlemmers  

 hjemstedskommune.
 Likvidation m.v.
§ 15.  Likvidation af selskabet finder sted efter de  

 regler, der er fastsat herom for almennyttige boligselskaber.
Disse vedtægter  

 suppleres med reglerne i lov om boligbyggeri og de bestemmelser, der er  

 fastsat i medfør heraf.
Tillæg Tillægget, der erstatter normalvedtægtens §§ 4-8, benyttes i de  

 andelsselskaber, som måtte finde en selskabsstruktur med generalforsamling  

 som øverste myndighed mest hensigtsmæssig.
 Betegnelsen »repræsentantskab« og  

 »repræsentantskabsmøde« i § 3, § 9, § 10, § 12, § 13 og § 14 samt i  

 påtegningen om foreningens vedtagelse af vedtægterne ændres til  

 »generalforsamling«.
Generalforsamling § 4.  Medlemmerne, jf. § 3, er selskabets øverste  

 myndighed og udøver denne myndighed gennem generalforsamlingen.
 Stk. 2.  Generalforsamlingen består af bestyrelserne i  

 de administrerede selskaber og institutioner, jf. § 3, stk. 1.
§ 5.  Hvert år afholdes inden 5 måneder efter  

 regnskabsårets slutning ordinær generalforsamling.
Dagsordenen for denne skal  

 omfatte følgende punkter:
 1. Valg af dirigent.
 2. Aflæggelse af bestyrelsens årsberetning for det  

 senest forløbne år.
 3. Endelig godkendelse af årsregnskab med tilhørende  

 revisionsberetning samt forelæggelse af budget.
 4. Behandling af eventuelt indkomne forslag.
 5. Valg af bestyrelsesmedlemmer og suppleanter.
 6. Valg af revisor.
Stk. 2.  Ekstraordinær generalforsamling afholdes, når  

 bestyrelsen finder anledning til det, når en tidligere generalforsamling har  

 besluttet det, eller når mindst 1/4 af de stemmeberettigede skriftligt  

 anmoder om at få et angivet emne behandlet.
I sidstnævnte tilfælde afholdes  

 mødet senest 3 uger efter, at anmodning herom er modtaget.
Indkaldelse til en  

 ekstraordinær generalforsamling skal ske med mindst 2 ugers varsel.
Når  

 ekstraordinær generalforsamling har været afholdt, kan ny generalforsamling  

 om samme emne først finde sted efter afholdelse af ordinær generalforsamling.
 § 6.  Den ordinære generalforsamling indkaldes af  

 bestyrelsen med mindst 4 ugers varsel ved brev til samtlige medlemmer.  

 Indkaldelsen skal angive tid og sted for generalforsamlingen samt dagsorden.
§ 7.  Ethvert medlem af de i § 4, stk. 2, nævnte  

 bestyrelser har ret til at få et angivet emne behandlet på  

 generalforsamlingen.
Forslag, der ønskes optaget på dagsordenen, må være  

 indsendt til bestyrelsen senest 3 uger inden generalforsamlingen.
Indsendte  

 forslag skal udsendes til medlemmerne senest 1 uge før generalforsamlingen.
§ 8.  Hvert medlem har 1 stemme.
Herudover har  

 medlemmer med mere end ......... lejemålsenheder yderligere .........  

 stemmer, og medlemmer med mere end ..... lejemålsenheder yderligere .......  

 stemmer.
Stk. 2.  Beslutning træffes af de tilstedeværende  

 stemmeberettigede ved almindeligt stemmeflertal.
Når 1/3 af de fremmødte  

 stemmeberettigede forlanger det, skal afstemningen være skriftlig.
Forslag om  

 ændring af vedtægterne eller opløsning af selskabet kan kun vedtages, hvis  

 2/3 af de stemmeberettigede er mødt, og 2/3 af de mødte stemmer for  

 forslaget.
Er mindre end 2/3 mødt, men mindst 2/3 af de mødte stemmer for  

 forslaget, afholdes nyt møde inden 14 dage, og på dette møde kan forslaget -  

 uanset antallet af fremmødte - vedtages, hvis 2/3 af de mødende  

 stemmeberettigede stemmer herfor.
Stk. 3.  I en protokol optages en kort beretning om  

 forhandlingerne.
Beretningen underskrives af dirigenten og formanden for  

 bestyrelsen.
