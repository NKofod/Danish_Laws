Nr BTL 40 Betænkning over Forslag til lov om ændring af konkursloven (Postspærring)  

  

 Nr L 40 1990-91, 2. samling Afgivet af Retsudvalget Afgivet: 19910219 Udvalget har behandlet lovforslaget i flere møder og har herunder stillet spørgsmål til justitsministeren, som denne har besvaret skriftligt.
Som bilag til betænkningen er optrykt to af udvalgets spørgsmål og justitsministerens besvarelse heraf.
 Herefter indstiller udvalget lovforslaget til vedtagelse med  

 de stillede ændringsforslag.
Ændringsforslag Af justitsministeren, tiltrådt af udvalget:
Til § 1 1) I den foreslåede § 104 a, stk. 2, 1. pkt., indsættes  

 efter ordene »om postspærring«: »eller om forlængelse  

 heraf«.
 2) I den foreslåede § 104 c indsættes som nyt stk. 1:
»Bestemmelse om postspærring gælder kun for 3 måneder.
Skifteretten  

 kan forlænge dette tidsrum, men højst med 3 måneder ad gangen.« Stk. 1-2 bliver herefter stk. 2-3.
Bemærkninger Til nr. 1 og 2 Justitsministeriet finder, at der kan være behov for en bestemt længstetid  

 for postspærring og foreslår derfor, at bestemmelse om postspærring kun skal  

 gælde for 3 måneder, medmindre tidsrummet forlænges af skifteretten.  

 Forlængelse skal efter ændringsforslagene ske i et retsmøde, hvortil  

 skyldneren er tilsagt, og skal højst kunne ske med 3 måneder ad gangen.
Dorte Bennedsen (S) Erling Christensen (S) Lise Hækkerup (S) Frank  

 Jensen (S) Ove Fich (S) Karen Jespersen (S) Ebba Strange (SF) nfmd.  

Gert Petersen (SF) Nør Christensen (CD) Grove (KF) fmd.
Helge Adam  

 Møller (KF) Inge Dahl-Sørensen (V) Birthe Rønn Hornbech (V) Svend Aage Jensby  

 (V) Tom Behnke (FP) Niels Helveg Petersen (RV) Inger Stilling Pedersen (KRF) Bilag To af udvalgets spørgsmål til justitsministeren og dennes besvarelse heraf Spørgsmål:
 »3. Ad bilag 4, besvarelse af spørgsmål 1 og 2, side 3, sidste  

 afsnit.
Minsteren bedes uddybe »uden ugrundet ophold«.
Vil ministeren i  

 givet fald være indstillet på et ændringsforslag af nævnte indhold?» »4. Ad bilag 3 - ændringsforslag.
Ministeren bedes oplyse, om ordene »postspærring gælder kun for 3  

 måneder« betyder, at der altid skal fastsættes en 3 måneders  

 postspærring første gang, eller om perioden i givet fald kan fastsættes  

 kortere? Vil ministeren i givet fald tilrette sit ændringsforslag, så perioden vil  

 kunne fastsættes kortere?» Svar:
 Ad 3. Udtrykket »uden ugrundet ophold« er på det anførte sted i  

 besvarelsen brugt synonymt med lovforslagets udtryk »snarest  

 muligt«.
 Som nævnt i besvarelsen af Retsudvalgets spørgsmål nr. 2 b) fremgår det af  

 Konkurslovudvalgets udtalelse af 30. november 1989, at enhver forsinkelse med  

 udleveringen, som ikke er nødvendiggjort af en hensigtsmæssig  

 åbningsprocedure, der også tager hensyn til skyldneren, efter udvalgets  

 opfattelse må betragtes som »ugrundet« og dermed i strid med den  

 foreslåede bestemmelse om, at skyldnerens private post skal udleveres  

 »snarest muligt«.
Efter Justitsministeriets opfattelse er der ikke i den foreliggende  

 sammenhæng nogen reel forskel på udtrykkene »uden ugrundet ophold«  

 og »snarest muligt«.
Justitsministeriet finder imidlertid det  

 sidstnævnte udtryk bedst, fordi det er lettere at forstå end det mere  

 teknisk-juridiske »uden ugrundet ophold«.
Det bemærkes i den  

 forbindelse, at den pågældende bestemmelse ikke blot er henvendt til  

 skifteretten og kurator, men også til skyldneren, som skal kunne tage  

 stilling til, om der er grundlag for at klage til skifteretten.
 Ad 4. Under udarbejdelsen af dette svar er Justitsminsteriet blevet  

 opmærksom på, at ordet »kun« ved en skrivefejl er faldet ud i nr. 1  

 i justitsministeriets ændringsforslag til § 1 (bilag 3). Justitsministeriet  

 skal anmode om at skrivefejlen berigtiges, således at ordet »kun«  

 indsættes mellem ordene »gælder« og »for«.
 Efter Justitsministeriets opfattelse er der ikke med den formulering, som  

 er anvendt i ændringsforslagets nr. 1, noget til hinder for, at skifteretten  

 begrænser postspærringen til en kortere periode end 3 måneder.  

 Ændringsforslaget indebærer alene, at postspærringen højst kan opretholdes i  

 3 måneder ad gangen uden forelæggelse for skifteretten.
