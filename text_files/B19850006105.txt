 I medfør af § 44 i lov nr. 279 af 6. juni 1984 om apoteksvirksomhed  

 fastsættes:
FARMACEUTISKE SPECIALITETER § 1.  Forbrugerprisen for farmaceutiske specialiteter  

 består af en registerpris, jfr. § 2, samt eventuelt recepturgebyr m.v., jfr.  

 §§ 19-21.
 § 2.  Registerprisen beregnes ved til den i medfør af  

 lægemiddellovens § 22 anmeldte indkøbspris (AIP) pr. pakning (ekskl. moms) at  

 lægge 98 pct. af følgende beløb:
 For AIP mindre end eller lig 20 kr.: 65 pct. af AIP + 2,05 kr. 20 kr.  

 mindre end AIP mindre end eller lig 80 kr.: 55 pct. af AIP + 4,05 kr. 80 kr.  

 mindre end AIP mindre end eller lig 500 kr.: 35 pct. af AIP + 20,05 kr.
 500 kr. mindre end AIP: 30 pct. af AIP + 45,05 kr.
 Stk. 2.  Til det i stk. 1 fremkomne beløb lægges moms.
 Stk. 3.  Beløbet som fremkommer i stk. 2, afrundes til  

 nærmeste ørebeløb, der kan deles med 5.
 § 3.  Registerprisen for farmaceutiske specialiteter  

 offentliggøres af sundhedsstyrelsen i en specialitetstakst.
 § 4.  Forbrugerprisen for farmaceutiske specialiteter,  

 der ikke er optaget i specialitetstaksten, og som udleveres efter særlig  

 tilladelse fra sundhedsstyrelsen, beregnes efter reglerne i §§ 1-2, jfr. dog  

 § 5.
§ 5.  Forbrugerprisen for lægemidler, der udleveres  

 fra statens seruminstitutter, og for blodprodukter fra private producenter af  

 tilsvarende art som Statens Seruminstituts blodprodukter, er den pris hvortil  

 de af instituttet/grossisten leveres til apoteket.
Såfremt der leveres til  

 apoteket uden vederlag, kan der ikke for disse lægemidler og blodprodukter  

 beregnes nogen forbrugerpris.
§ 6.  Distribuerende og dispenserende dyrlæger, der  

 udleverer eller i praksis anvender farmaceutiske specialiteter, skal anvende  

 bestemmelserne i §§ 1-2 ved beregning af prisen for den udleverede eller  

 anvendte pakning.
Udleveres eller anvendes en delpakning fra en samlepakning  

 (klinikpakning og multipakning) beregnes prisen dog forholdsmæssigt ud fra  

 samlepakningens pris.
 Stk. 2.  Dyrlæger, der i praksis kun anvender en del af  

 indholdet af en registreret farmaceutisk specialitet, beregner priser herfor  

 forholdsmæssigt ud fra prisen på den anvendte pakning med tillæg af 10 pct.,  

 afrundet efter tilsvarende regler som angivet i § 2, stk. 3. Anvendes en del  

 af en delpakning i en samlepakning, beregnes prisen forholdsmæssigt ud fra  

 samlepakningens pris.
MAGISTRELT FREMSTILLEDE LÆGEMIDLER § 7.  Forbrugerprisen for magistrelt fremstillede  

 lægemidler består af en varepris for de stoffer, der indgår i lægemidlet,  

 jfr. §§ 8-11; arbejdsgodtgørelse, jfr. § 12; emballagepris, jfr. §§ 13-15;  

 avance, jfr. § 2; samt eventuelt recepturgebyr, telefongebyr og vagtgebyr,  

 jfr. §§ 19-21.
§ 8.  Sundhedsstyrelsen udarbejder en varetakst, der  

 skal anvendes ved beregningen af forbrugerprisen på magistrelt fremstillede  

 lægemidler.
Varetaksten omfatter råvarepriser og priser på mellemprodukter,  

 som ofte anvendes i lægemiddelblandinger.
§ 9.  Prisen i varetaksten (enhedsprisen) beregnes som  

 gennemsnittet af de apoteksindkøbspriser ekskl. moms, som anmeldes af  

 grossisterne til sundhedsstyrelsen.
Enhedsprisen fastsættes som prisen på den  

 mængde, som efter sundhedsstyrelsens skøn normalt indkøbes af apotekerne.  

 Såfremt denne mængde ikke svarer til et tal, der er en hel potens af 10,  

 beregnes enhedsprisen ved simpel multiplikation til den nærmeste højere  

 mængde, som svarer til et tal, der er en hel potens af 10.
Stk. 2.  Enhedsprisen for et mellemprodukt beregnes ved  

 sammenlægning af varepriser på de stoffer, som indgår i den mængde af det  

 færdige mellemprodukt, som sundhedsstyrelsen har valgt at lægge til grund for  

 beregningen.
Til det fremkomne beløb lægges en arbejdsgodtgørelse efter  

 sundhedsstyrelsens skøn.
 Stk. 3.  Beløbene som fremkommer i stk. 1 og 2 afrundes  

 til nærmeste ørebeløb, der kan deles med 5.
 § 10.  Når den betegnelse for et stof, en droge, eller  

 et mellemprodukt, der er anført i varetaksten, kan omfatte forskellige  

 kvaliteter af varen, herunder varer der er prøvet for indhold af resistente  

 mikroorganismer, eller forskellige findelingsgrader, gælder prisen for alle  

 kvaliteter og findelingsgrader.
 Stk. 2.  Hvis der ved fremstilling af et magistrelt  

 lægemiddel anvendes et mellemprodukt for hvilket, der er fastsat pris i  

 varetaksten, er det denne pris, der skal anvendes ved takseringen.
Stk. 3.  Indeholder varetaksten ikke pris for en vare  

 eller et mellemprodukt, beregnes vareprisen ud fra indkøbsprisen ekskl. moms  

 på den indkøbte mængde.
Indgår der farmaceutiske specialiteter i det  

 magistrelt fremstillede lægemiddel beregnes forholdsmæssigt ud fra  

 indkøbsprisen ekskl. moms på den pakning, der størrelsesmæssigt er lig med  

 eller ligger nærmest over den anvendte mængde.
 § 11.  Varepriser for andre mængder end de, som er  

 opført i varetaksten, beregnes ved division eller multiplikation.
 Stk. 2.  Mindsteprisen for et stof eller et  

 mellemprodukt, der anvendes ved tilberedning af et lægemiddel, er 1 krone.
 § 12.  Sundhedsstyrelsen udarbejder en arbejdstakst,  

 der angiver hvilken arbejdsgodtgørelse, der ydes ved fremstilling og levering  

 af et magistrelt fremstillet lægemiddel.
 § 13.  Sundhedsstyrelsen udarbejder en emballagetakst  

 i hvilken prisen for emballage, der anvendes ved levering af magistrelt  

 fremstillede lægemidler, fastsættes.
§ 14.  Emballageprisen fastsættes som gennemsnittet af  

 de indkøbspriser ekskl. moms, som anmeldes til sundhedsstyrelsen af  

 grossisterne.
Beløbet afrundes i henhold til reglen i § 9, stk. 3.
 § 15.  Såfremt lægemidlet leveres i emballage, som  

 ikke er optaget i emballagetaksten, anvendes den faktiske indkøbspris ekskl.  

 moms.
 Stk. 2.  Ved levering af et lægemiddel i en  

 flergangsemballage medregnes emballageprisen ikke i forbrugerprisen, men  

 opføres særskilt.
 § 16.  Såfremt en ekspedition omfatter flere pakninger  

 af det samme lægemiddel takseres for den samlede mængde, idet der beregnes  

 recepturgebyr i henhold til § 19 for hver enkelt pakning.
§ 17.  Dispenserende og distribuerende dyrlæger skal  

 ved udlevering af magistrelt fremstillede lægemidler anvende eller beregne  

 den pris, som gælder for udlevering fra apotekerne.
Ved udlevering eller  

 anvendelse af enkelte pakninger af ekspeditioner omfattet af § 16, skal  

 dyrlægen beregne prisen på de enkelte pakninger forholdsmæssigt ud fra prisen  

 på den samlede mængde.
 § 18.  Taksterne revideres en gang årligt.  

 Enhedspriser for de varer og mellemprodukter samt priser for emballage, der  

 er steget eller faldet med 10 pct. eller derover, ændres.
 Stk. 2.  Sundhedsstyrelsen kan i øvrigt revidere  

 varetaksterne, såfremt det findes fornødent.
GEBYRER § 19.  Ved ekspedition af en recept eller rekvisition  

 beregnes et gebyr for hver enkelt pakning (recepturgebyr).
 Stk. 2.  Ved rekvisition forstås ordination af  

 lægemidler, som foretages af andre end dyrlæger, læger og tandlæger i henhold  

 til sundhedsstyrelsens regler om rekvireringer og udlevering af lægemidler  

 m.v.
 Stk. 3.  Recepturgebyret udgør 2,00 kr. inkl. moms.
 § 20.  Ved ekspedition af en recept ordineret pr.  

 telefon tillægges et gebyr for den samlede ordination (telefonreceptgebyr).
 Stk. 2.  Telefonreceptgebyret udgør 1,30 kr. inkl. moms.
 § 21.  Ved ekspedition under vagttjeneste eller  

 tilkaldevagttjeneste mellem kl. 20.00 og kl. 08.30, på lørdage dog fra kl.  

 14.00, samt på søn- og helligdage beregnes et gebyr for den samlede  

 ekspedition (vagtgebyr).
 Stk. 2.  Vagtgebyret beregnes dog ikke ved ekspedition  

 af recepter dateret en af de datoer, vagten omfatter.
 Stk. 3.  Vagtgebyret udgør 10,00 kr. inkl. moms.
 RABATYDELSER M.V.
§ 22.  Ved afregning med en distribuerende læge for  

 lægemidler, leveret til distribution, skal der ydes lægen en rabat, svarende  

 til 10 pct. af forbrugerprisen for det pågældende lægemiddel efter fradrag af  

 merværdiafgift.
Såfremt lægen indkasserer hele beløbet eller en del af  

 beløbet hos patienten, godtgøres yderligere 5 pct. af det indkasserede beløb  

 efter fradrag af merværdiafgift.
 Stk. 2.  Ved afregning med distribuerende eller  

 dispenserende dyrlæger for lægemiddelleverancer skal der ydes dyrlægen en  

 rabat på 5 pct. af det beløb, som regningen fra apoteket til vedkommende  

 dyrlæge lyder på efter fradrag af merværdiafgift.
 Stk. 3.  Ved lægemiddelleverancer til en kommunal eller  

 amtskommunal institution eller til en institution, der har indgået  

 overenskomst med en kommune eller en amtskommune om driften, samt til  

 statslige institutioner skal der ydes en rabat på 10 pct. af regningsbeløbet  

 efter fradrag af merværdiafgift, såfremt det pågældende apoteks samlede  

 årlige leverance til institutioner under vedkommende kommune eller  

 amtskommune eller vedkommende statslige institution beløber sig til mindst  

 50.000 kr. ekskl. moms.
 Stk. 4.  Til institutioner, der ikke er omfattet af stk.  

 3, samt til enkeltpersoner ydes der en rabat på 5 pct. af regningsbeløbet  

 efter fradrag af merværdiafgift, såfremt institutionens eller enkeltpersonens  

 årlige medicinkøb på det pågældende apotek beløber sig til mindst 50.000 kr.  

 ekskl. moms.
 Stk. 5.  Rabat efter stk. 1-4 ydes dog ikke ved levering  

 af de i § 5 nævnte lægemidler.
Stk. 6.  Betaling for lægemiddelleverancer fra  

 apotekerne skal finde sted senest en måned efter udløbet af den måned, hvor  

 leverancen har fundet sted.
Apotekeren kan dog i særlige tilfælde bestemme,  

 at betalingen skal ske kontant.
Ved for sen betaling gælder reglerne i lov om  

 renter ved forsinket betaling m.v.
 Stk. 7.  Det er en betingelse for ydelse af rabat, at  

 betaling finder sted inden for den frist, som er nævnt i stk. 6.
IKRAFTTRÆDEN § 23.  Bekendtgørelsen træder i kraft den 1. marts  

 1985. Samtidig ophæves Regler for beregning af prisen for salg af lægemidler  

 til forbrugerne stadfæstet ved kgl. resolution af 23. juni 1971, som ændret  

 senest ved kgl. resolution af 22. juni 1984, idet dog § 15, stk. 1-2 ophæves  

 med virkning fra den 1. januar 1985.
