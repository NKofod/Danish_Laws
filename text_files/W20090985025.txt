Efterløn, feriegodtgørelse, fradrag for ferie, udtrådt af arbejdsmarkedet Ankenævnet har behandlet Deres klage på møde den 26. marts 2009.
Nævnet traf denne A F G Ø R E L S E De har ikke modtaget tilstrækkelig vejledning.
 De har ret til at få Deres feriegodtgørelse udbetalt ved Deres fratræden mod fradrag i efterlønnen eller at undlade at holde ferie og få feriepengene udbetalt uden fradrag i efterlønnen.
 De bedes rette henvendelse til a-kassen med henblik på at modtage vejledning om hvilket af disse valg, De ønsker at foretage.
 Ankenævnet ændrer således Arbejdsdirektoratets afgørelse af den 25. august 2008.
B E G R U N D E L S E Ankenævnet har lagt til grund, at  De fyldte 60 år den 25. august 2001,  De fik udstedt et efterlønsbevis med virkning fra 25. august 2001,  De fratrådte Deres stilling som tjenestemand pr. 1. maj 2004,  De fik udbetalt tilgodehavende feriegodtgørelse ved deres fratræden,  De ikke havde anmodet arbejdsgiveren om udbetaling af feriegodtgørelsen ved Deres fratræden,  ifølge ferielovens § 34 b, stk. 2 vil feriepenge, der ikke er hævet af lønmodtageren inden udløbet af ferieåret, under visse betingelser kunne udbetales til lønmodtageren.
Ifølge § 34 b, stk. 3 kan feriepengene, hvis lønmodtageren har fået arbejdsløshedsdagpenge, ydelse efter lov om børnepasningsorlov eller kontanthjælp i ferieåret kun udbetales efter godkendelse af direktøren for Arbejdsdirektoratet og antallet af dage med de nævnte ydelser skal trækkes fra det antal dage, de uhævede feriepenge svarer til, og  direktoratet i sit nyhedsbrev nr. 2/2006 om ferieloven har oplyst, at det er rigtigt, at modtagere af efterløn har 2 muligheder.
Medlemmet kan enten holde ferie med optjente feriepenge mod fradrag i efterlønnen eller medlemmet kan undlade at holde ferie og få feriepengene udbetalt efter ferieårets udløb i henhold til ferielovens § 34 b uden fradrag.
 Arbejdsdirektoratet har den 25. august 2008 truffet afgørelse om, at der skal ske fradrag i Deres efterløn for den feriegodtgørelse, som De fik udbetalt i forbindelse med Deres arbejdsophør.
 Feriegodtgørelse kan udbetales til et medlem, som holder ferie.
 Feriegodtgørelse kan udbetales til en medarbejder, som forlader arbejdsmarkedet af alders- eller helbredsmæssige årsager, eller som flytter til udlandet.
 Feriegodtgørelse kan også udbetales til et medlem ved ferieårets slutning, hvis medlemmet ikke har holdt ferien, og det arbejdsforhold, hvor feriegodtgørelsen er optjent er afsluttet inden ferieårets slutning.
 Nævnet finder ikke, at De kan anses for at have forladt arbejdsmarkedet alene fordi De fik udbetalt eller havde ret til udbetaling af tjenestemandspension.
 Nævnet har lagt vægt på, at De ikke overfor arbejdsgiveren havde erklæret at De havde forladt arbejdsmarkedet, at De overgik til fleksibel efterløn den 1. maj 2004, at medlemmer på den fleksible efterløn har ret til at arbejde mod fradrag i efterlønnen, og derfor ikke kan betragtes som udtrådt af arbejdsmarkedet, at De fratrådte Deres stilling da Deres arbejdsområde skulle overgå til [styrelsen], og at De fik tilbudt en fratrædelsesordning.
A-kassen har pligt til, at vejlede sine medlemmer om medlemmets rettigheder og pligter i henhold til arbejdsløshedslovgivningen, og i henhold til arbejdsmarkedslovgivningen i øvrigt.
A-kassen har også pligt til at give medlemmet en individuel og personlig vejledning, hvis medlemmet har særligt behov herfor.
 Nævnet finder det godtgjort, at De ikke har fået vejledning om muligheden for at få udbetalt feriegodtgørelsen uden fradrag i efterlønnen.
 Nævnet har lagt vægt på, at Deres a-kasse har oplyst, at den havde kendskab til Deres arbejdsgivers procedure for udbetaling af feriegodtgørelse i forbindelse med fratræden, da a-kassen havde haft flere lignende sager, og at a-kassen derfor ikke kontaktede Dem i forbindelse med fradrag for ferie i efterlønnen, da De overgik til efterløn den 1. maj 2004.
De bør på denne baggrund stilles som om De havde fået korrekt vejledning om muligheden for udbetalingen af feriegodtgørelse uden fradrag i efterlønnen, ved Deres overgang til efterløn R E G L E R Ankenævnet henviser til  § 65, stk. 1 og 5, og § 74 h, stk. 1 i lov om arbejdsløshedsforsikring mv., jf. lovbekendtgørelse nr. 799 af 24. september 2002,  § 74, § 74 e, stk. 1, og § 75 c, stk. 1 i lov om arbejdsløshedsforsikring mv., jf. lovbekendtgørelse nr. 708 af 13. august 2003,  § 29, § 30, stk. 1 og § 34 b, stk. 2 i lov om ferie, lov nr. 396 af 31. maj 2000 med de ændringer, der følger af ændringslov nr. 1200 af 27. december 2003,  § 35, stk. 1 i Arbejdsdirektoratets bekendtgørelse nr. 594 af 22. juni 2001 om fleksibel efterløn med de ændringer, der følger af ændringsbekendtgørelse nr. 1208 af 18. december 2002, og  § 1 og § 5 i bekendtgørelse nr. 481 af 10. juni 2003 om en a-kasses pligt til at vejlede mv.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne [Sign] De kan læse om afgørelsens retlige grundlag på de følgende sider.
 Kopi til:
Arbejdsdirektoratet, A-kassen Regler Lov om arbejdsløshedsforsikring mv., jf. lovbekendtgørelse nr. 799 af 24. september 2002 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
§ 74 h.
Direktøren for Arbejdsdirektoratet fastsætter efter forhandling med Landsarbejdsrådet nærmere regler om, hvilken betydning arbejde og indtægter i efterlønsperioden skal have for efterlønnens størrelse.
Lov om arbejdsløshedsforsikring mv., jf. lovbekendtgørelse nr. 708 af 13. august 2003 § 74. Medlemmer, jf. dog § 74 m, der fylder 60 år den 1. juli 1999 eller senere, har ret til efterløn efter reglerne i §§ 74 a - l.
§ 74 e.
En efterlønsmodtager kan mod fradrag i efterlønnen have lønarbejde uden begrænsning.
Arbejdet må dog ikke udføres i en selvstændig virksomhed, der ejes eller drives af medlemmets ægtefælle, eller i en virksomhed, som er bortforpagtet af medlemmet eller af medlemmets ægtefælle.
 § 75. Medlemmer, jf. dog § 75 f, stk. 3, der er fyldt 60 år før den 1. juli 1999, har ret til efterløn efter reglerne i §§ 75 a-g.
§ 75 c.
Et medlem kan i efterlønsperioden vælge at arbejde i sammenlagt højst 200 timer inden for et kalenderår uden fradrag i efterlønnen eller arbejde mod fradrag i efterlønnen efter de regler, der er fastsat i §§ 74 e, 74 f og 74 h.
Lov om ferie, lov nr. 396 af 31. maj 2000 med de ændringer, der følger af ændringslov nr. 1200 af 27. december 2003 § 29. Feriegodtgørelse udbetales senest samtidig med, at den dertil svarende ferie begynder.
§ 30. Feriegodtgørelse for tidligere og løbende optjeningsår udbetales til lønmodtageren af arbejdsgiveren, FerieKonto eller den, der i medfør af § 31 administrerer feriegodtgørelsen,  hvis lønmodtageren forlader arbejdsmarkedet af alders- eller helbredsmæssige årsager, eller  hvis lønmodtageren fratræder i forbindelse med flytning til udlandet og framelder sig Det Centrale Personregister.
 § 34 b.
 Stk. 2. Feriegodtgørelse, der ikke er hævet af lønmodtageren inden udløbet af ferieåret, og som er optjent i et ansættelsesforhold, der er ophørt senest ved udløbet af ferieåret, udbetales efter anmodning til lønmodtageren af Feriekonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at ansættelsesforholdet er ophørt.
 Stk. 3. Feriegodtgørelse, der ikke er hævet af lønmodtageren inden udløbet af ferieåret, eller løn under ferie eller ferietillæg, der ikke er udbetalt til lønmodtageren inden udløbet af ferieåret, og som vedrører optjent ferie for beskæftigelse ud over 9½ måneds samlet varighed i et optjeningsår, og som ikke er aftalt overført efter §§ 19 eller 40, udbetales efter anmodning til lønmodtageren af arbejdsgiveren, Feriekonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at beløbet vedrører optjent ferie for beskæftigelse ud over 9½ måneds samlet varighed i et optjeningsår, som ikke er aftalt overført efter §§ 19 eller 40.
Arbejdsdirektoratets bekendtgørelse nr. 594 af 22. juni 2001 om fleksibel efterløn med de ændringer, der følger af ændringsbekendtgørelse nr. 1208 af 18. december 2002 § 35. Feriegodtgørelse, der udbetales som et engangsbeløb i henhold til ferielovens § 30, stk. 1, i perioden med efterløn eller indenfor 3 måneder før overgang til efterløn, skal medføre fradrag i efterlønnen.
Stk. 2. Feriegodtgørelsen medfører fradrag efter det antal feriedage, der er optjent.
Der afrundes til hele eller halve feriedage.
For hver feriedag, et medlem har optjent, fratrækkes 1/5 af efterlønnen for en uge.
Feriedage, der er optjent i en 6 dages uge, ganges med 5/6.
 Stk. 3. Hvis feriegodtgørelsen er et mindre beløb end fradraget i efterlønnen, kan medlemmet få udbetalt differencen som efterløn.
Stk. 4. Et medlem, som forud for overgangen til efterløn har været ansat på nedsat tid, kan få omregnet feriegodtgørelsen pr. dag til timer.
Omregningen sker ved at dele feriegodtgørelsens bruttobeløb pr. dag med den seneste timeløn, medlemmet havde før overgang til efterløn.
Det beregnede timetal skal fradrages i efterlønnen.
 Stk. 5. For deltidsforsikrede medlemmer skal fradraget efter stk. 4 ske i forhold til den gennemsnitlige ugentlige arbejdstid, som medlemmets efterlønssats er beregnet på grundlag af.
 Bekendtgørelse nr. 481 af 10. juni 2003 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter HREF="http://social-arbejdsmarked.lovportaler.dk/ShowBaseDoc.aspx?schultzlink=lov19700114" MACROBUTTON HtmlResAnchor lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
