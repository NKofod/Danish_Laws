FORORD Herved udsendes vejledning om beregning af dagpenge til lønmodtagere med  

 varierende arbejdstid og/eller timefortjeneste og lønmodtagere med ukendt arbejdtid efter reglerne i Socialministeriets  

 bekendtgørelse nr. 688 af 11. oktober 1991 § 30 og § 32. Vejledningen er  

 blevet til på baggrund af Dagpengeudvalgets praksis og supplerer punkterne  

 71, 73, 76 og 77 i Socialstyrelsens vejledning om lov om dagpenge ved sygdom eller fødsel.  

 Denne vejlednings punkt 72 om pro rata reglen udgår.
 Socialministeriet vil senere udsende en ny, revideret dag pengevejledning.
 Som følge af, at det nu er fastslået, at bl. a. ferieperioder i et  

 ansættelsesforhold ikke indgår i beregningsperioden, annulleres D-meddelelse  

 nr. 56/1991.
 Bekendtgørelsens bestemmelser skal ses i sammenhæng med hovedreglerne for  

 beregning af dagpenge i lovens § 9. Bekendtgørelsen er således ikke et udtryk  

 for en fravigelse af lovens bestemmelser men alene et redskab til at  

 fastlægge det timetal og den timeindtægt, som skal anvendes ved beregningen.
 Det understreges, at der er tale om undtagelsesregler, som kun skal  

 anvendes, når der ikke kan oplyses noget om indtægts- eller  

 arbejdstidsforholdene i fraværsperioden.
INDHOLDSFORTEGNELSE I.
Indledning. 2 II.
Lønmodtagere i løbende ansættelse med varierende arbejdstid og/eller  

 timefortjeneste. 2 1. Definition. 2 2. Dagpenge fra arbejdsgiveren. 3 Perioder uden  

 beskæftigelse i ansættelsesforholdet. 4 3. Dagpenge fra kommunen i 2-ugers perioden. 5 III.
Løsarbejdere med ikke på forhånd fastsat arbejdstid. 6 1. Definition. 6 2. Dagpenge fra arbejdsgiveren. 7 Arbejdsugens længde.  

 8 3. Dagpenge fra kommunen i 2-ugers perioden. 9 IV.
Lønmodtagere med ukendt arbejdstid. 9 1. Definition. 9 2. Dagpenge fra arbejdsgiveren. 9 3. Dagpenge fra kommunen i 2-ugers perioden 11 V.
Dagpenge fra kommunen efter 2-ugers perioden. 11 Vejledning om beregning af dagpenge til lønmodtagere med varierende  

 arbejdstid og/eller timefortjeneste eller ukendt arbejdstid.
I.
Indledning.
Dagpenge til lønmodtagere beregnes efter dagpengelovens § 9, stk. 1, 1.  

 punktum på grundlag af den timeindtægt - dvs. timetal x timeløn - som lønmodtageren ville have været berettiget til under  

 sygefraværet, dog begrænset af timemaximum efter lovens § 9, stk. 2 - 69,08  

 kr. pr. 29. juni 1992.
II.
Lønmodtagere i løbende ansættelse med varierende arbejdstid og/eller  

 timefortjeneste.
 1. Definition.
 Der forekommer tilfælde, hvor arbejdstiden og/eller timefortjenesten under  

 fraværet ikke er fastsat på forhånd og derfor ikke kendes.
 Der kan desuden være situationer, hvor det fastsatte timetal under  

 fraværet ikke er egnet til beregning af dagpenge, fordi det er atypisk og  

 derfor ikke er udtryk for det normale antal timer, lønmodtageren beskæftiges  

 hos den pågældende arbejdsgiver.
I disse tilfælde skal der foretages en særlig beregning af antallet af arbejdstimer under fraværet.
Reglerne for beregning af timetallet under  

 fraværet er fastsat i Socialministeriets bekendtgørelse nr. 688 af 11.  

 oktober 1991 § 30.
 2. Dagpenge fra arbejdsgiveren.
 Efter bekendtgørelsen beregnes timetallet og timefortjenesten som  

 udgangspunkt på grundlag af det gennemsnitlige antal arbejdstimer og den  

 gennemsnitlige timefortjeneste de sidste 4 uger inden fraværet.
I visse tilfælde vil arbejdstiden og/eller timefortjenesten i de sidste 4  

 uger ikke være udtryk for det antal timer, som lønmodtageren normalt er  

 beskæftiget hos arbejdsgiveren, og den timefortjeneste, som lønmodtageren  

 normalt opnår hos arbejdsgiveren.
Efter bekendtgørelsens § 30, stk. 3 skal i  

 disse tilfælde i stedet anvendes arbejdstiden de sidste 13 uger inden  

 fraværet.
 Eksempel 1:
 Lønmodtagerens beskæftigelse de sidste 13 uger hos arbejdsgiver A, med  

 seneste uge før fraværet nævnt først:
 Der er udbetalt supplerende arbejdsløshedsdagpenge for de uger, hvor der  

 ikke har været beskæftigelse i 37 timer.
 Dagpenge fra arbejdsgiveren beregnes som udgangspunkt på grundlag af  

 beskæftigelsen de sidste 4 uger, dvs. 100 timer, dagpenge udbetales for 25  

 timer pr. uge.
 Hvis dagpenge i stedet beregnes på grundlag af arbejdstiden de sidste 13  

 uger inden fraværet, (fordi arbejdstiden de sidste 4 uger er atypisk), skal  

 dagpenge fra arbejdsgiveren udbetales for 31,77 timer pr. uge.
Der vil herudover i begge tilfælde være ret til dagpenge fra kommunen  

 beregnet på grundlag af de supplerende arbejdsløshedsdagpenge, der er udbetalt i de sidste 4 uger inden fraværet, jf. nedenfor under pkt.  

 3.
 Perioder uden beskæftigelse i ansættelsesforholdet.
Der kan indenfor 4/13-ugers perioden forekomme perioder, som normalt  

 medregnes som perioder med arbejdsmarkedstilknytning ved afgørelse af om beskæftigelseskravet i lovens § 4, stk. 1, nr. 1 er  

 opfyldt, selv om der ikke fysisk er udført arbejde.
Disse perioder holdes udenfor beregningen, således at beregningen skal ske på  

 grundlag af en kortere periode end 4 uger.
 Perioder med delvis ledighed - hvorved forstås, at der er udbetalt  

 supplerende arbejdsløshedsdagpenge samtidig med, at lønmodtageren har et  

 bestående ansættelsesforhold - holdes dog ikke udenfor.
 Eksempel 2:
 Lønmodtagerens beskæftigelse de sidste 13 uger inden fraværet, med seneste  

 arbejdsuge nævnt først:
 1 uge á 20 timer hos arbejdsgiver A samt supplerende  

 arbejdsløshedsdagpenge.
 1 uge med ferie, ansat hos arbejdsgiver A.
 1 uge á 37 timer hos arbejdsgiver A.
 7 uger uden ansættelse med arbejdsløshedsdagpenge som fuldtidsforsikret.
3 uger á 37 timer hos arbejdsgiver A Dagpenge fra arbejdsgiveren beregnes på grundlag af det gennemsnitlige  

 antal arbejdstimer i de sidste 4 uger inden fraværet, dvs. 57 timer fordelt  

 på 2 uger (1 uge som fuldtidsledig i 4-ugers perioden og 1 uge med ferie i det aktuelle  

 ansættelsesforhold holdes udenfor beregningen), dagpenge fra arbejdsgiveren  

 udbetales for 28,5 timer pr. uge.
Der vil herudover være ret til dagpenge fra kommunen på grundlag af de supplerende arbejdsløshedsdagpenge i beregningsperioden, jf. nedenfor  

 under pkt. 3.
Det er ved bekendtgørelsens § 30, stk. 2 forudsat, at reglerne om  

 beregning af sygedagpenge til lønmodtagere med varierende arbejdstid skal  

 anvendes for lønmodtagere, som er eller ville være omfattet af produktionsstandsning under fraværet.
 Da det er vanskeligt at fastslå, om en lønmodtager rent faktisk ville have  

 været omfattet af produktionsstandsning i løbet af konkrete fravær, anvendes  

 reglerne i praksis indenfor alle områder, hvor produktionsstandsning er  

 hyppigt forekommende (dvs. indenfor områder hvor arbejdsgiveren efter  

 overenskomsten har hjemsendelsesret).
 3. Dagpenge fra kommunen i 2-ugers perioden.
Dagpenge fra kommunen i 2-ugers perioden beregnes som hovedregel efter de  

 samme retningslinier som dagpenge fra arbejdsgiveren.
Dagpenge fra kommunen  

 vil dog blive beregnet på grundlag af den samlede arbejdstid hos samtlige  

 arbejdsgivere i de sidste 4 uger inden fraværet, hvis der ikke er ret til  

 dagpenge fra arbejdsgiveren.
Hvis der er/har været flere arbejdsforhold i beregningsperioden, hvor der  

 ikke er arbejdsgiverforpligtelse til at betale dagpenge i samtlige  

 arbejdsforhold, og hvis lønmodtageren opfylder beskæftigelseskravet overfor  

 kommunen, er der ret til dagpenge fra kommunen for de(t) arbejdsforhold, hvori der ikke er en  

 arbejdsgiverforpligtelse.
 I denne situation medregnes kun arbejdstid, indtægt og ar bejdsperioder  

 for de ansættelsesforhold i beregningsperioden, som ikke indgår ved beregning  

 af dagpenge fra arbejdsgiveren.
Lønmodtagere, der er delvist ledige vil desuden få beregnet dagpenge på  

 grundlag af gennemsnittet af de arbejdsløshedsdagpenge, der er udbetalt i  

 4-ugers perioden.
Der udbetales derimod ikke dagpenge på grundlag af  

 arbejdsløshedsdagpenge, som er udbetalt under fuld ledighed i perioden.
 Perioder uden beskæftigelse, som indgår som arbejdsmarkedstilknytning ved  

 opgørelse af beskæftigelseskravet, herunder perioder med fuldtidsledighed,  

 holdes udenfor beregningen af dagpenge fra kommunen i 2-ugers perioden.
 Eksempel 2a:
Hvis der i eksempel 2 i stedet skal betales dagpenge fra kommunen skal dette ske på grundlag af det samlede timetal i de sidste 4 uger før  

 fraværet, dvs. 57 timer fordelt på 2 uger (1 uge med arbejdsløshed som  

 fuldtidsforsikret og 1 uge med ferie holdes udenfor beregningen), dagpenge  

 fra kommunen udbetales herefter for 28,5 timer.
 Der vil desuden være ret til dagpenge på grundlag af gennemsnittet af de  

 supplerende arbejdsløshedsdagpenge, der er udbetalt i 4-ugers perioden.
III.
Løsarbejdere med ikke på forhånd fastsat arbejdstid.
 1. Definition.
Løsarbejdere er typisk i relation til dagpengeloven en gruppe indenfor  

 kategorien lønmodtagere med varierende arbejdstid.
Der er tale om en særlig gruppe, der adskiller sig fra fastansatte eller  

 personer i løbende ansættelsesforhold med varierende arbejdstid ved, at der  

 altid er tale om kortvarige eller tilfældige arbejdsforhold, hvor  

 ansættelsens ophør som hovedregel på forhånd er bestemt.
Når der er tale om  

 løsarbejdere med varierende arbejdstid anvendes reglerne i bekendtgørelsens §  

 30 som udgangspunkt for beregning af dagpenge.
 2. Dagpenge fra arbejdsgiveren.
En arbejdsgiver kan have pligt til at betale dagpenge til en lønmodtager,  

 selv om denne ikke har været ansat hos den pågældende arbejdsgiver i samtlige 13 uger inden fraværet.
Dette vil være  

 tilfældet, når lønmodtageren tidligere i 13-ugers perioden har været  

 beskæftiget hos den pågældende arbejdsgiver, og den samlede beskæftigelse  

 inden for de sidste 13 uger udgør mindst 120 timer.
Arbejdsgiveren har kun pligt til at betale dagpenge, hvis sygdommen  

 indtræder, mens løsarbejderen er i ansættelse hos arbejdsgiveren.  

 Ansættelsesforholdet består så længe lønmodtageren er i en periode med fortløbende beskæftigelse.
Ansættelsesforholdet afbrydes, når  

 der forekommer dage uden beskæftigelse.
Dette gælder også, selv om der er aftalt yderligere beskæftigelse hos den pågældende arbejdsgiver  

 på et senere tidspunkt.
Dagpenge beregnes på grundlag af den samlede arbejdstid og indtægt hos den pågældende arbejdsgiver i 4/13-ugers perioden fordelt på hele  

 perioden, dog holdes perioder uden beskæftigelse, som indgår som  

 arbejdsmarkedstilknytning ved vurdering af om beskæftigelseskravet er opfyldt, udenfor beregningen.
 Eksempel 3:
 Lønmodtagerens beskæftigelsesforhold de sidste 13 uger inden fraværet, med  

 seneste arbejdsuge nævnt først:
 3 dage beskæftiget som løsarbejder hos arbejdsgiver A ialt 36 timer.
 Sygdommen indtræder i dette ansættelsesforhold.
 2 uger med arbejdsløshedsdagpenge som fuldtidsforsikret.
 2 dage beskæftiget som løsarbejder hos arbejdsgiver A ialt 16 timer.
 2 uger med arbejdsløshedsdagpenge som fuldtidsforsikret.
 8 uger i løbende ansættelse hos arbejdsgiver A 37 timer pr. uge.
 Dagpenge fra arbejdsgiveren beregnes på grundlag af det samlede timetal  

 hos den aktuelle arbejdsgiver indenfor de sidste 4 uger - 52 timer fordelt på  

 ialt 1 uge (3 uger med fuldtidsledighed holdes udenfor) - dvs. dagpenge skal  

 betales for 10,4 timer pr. dag.
 Hvis der i stedet anvendes en 13-ugers periode (fordi arbejdstiden de  

 sidste 4 uger er atypisk) vil den samlede arbejdstid være 348 timer, dvs. der  

 skal betales dagpenge for ca. 7,7 timer pr. dag.
 For lønmodtagere der opfylder beskæftigelseskravet overfor kommunen, vil  

 der desuden være ret til dagpenge fra kommunen i 2-ugers perioden på grundlag  

 af supplerende arbejdsløshedsdagpenge og evt. beskæftigelse hos anden/andre  

 arbejdsgiver(e) i 4/13-ugers perioden.
Denne beregningsmetode svarer til den, der er skitseret ovenfor for  

 lønmodtagere i løbende ansættelse.
Det vil sige, at som udgangspunkt indgår  

 hele beregningsperioden, ferieperioder, sygeperioder mv. holdes udenfor.
 Arbejdsugens længde.
Der kan i visse situationer være problemer med fastlæggelse af  

 arbejdsugen.
Som udgangspunkt skal der efter bekendtgørelsens § 32, stk. 3  

 udbetales dagpenge efter en 5-dages uge med mindre ande er oplyst.
Indenfor fagområder, hvor normalarbejdstiden kan være  

 placeret på alle ugens 7 dage, opstår spørgsmålet, om der skal regnes med en  

 2-, 5-, eller evt. 7-dages uge.
Med mindre klare omstændigheder, fx. den  

 forudgående beskæftigelse hos den pågældende arbejdsgiver viser, at en anden  

 fordeling af arbejdstiden er det normale, må 5-dages uge være udgangspunktet.  

 Dette vil normalt også være tilfældet, når arbejdstiden i (kortvarige)  

 løsarbejderforhold falder på normale fridage (lørdag/søndag).
 Når der ikke arbejdes på faste dage i løbet af en uge udbetales dagpenge i  

 5 dage fra 1. fraværsdag uanset, hvornår i ugen denne dag falder.
 3. Dagpenge fra kommunen i 2-ugers perioden.
Dagpenge fra kommunen beregnes efter de samme retningslinier som gælder  

 for ikke-løsarbejdere med varierende arbejdstid, jf. ovenfor under pkt.
II.3.
IV.
Lønmodtagere med ukendt arbejdstid.
 1. Definition.
Når der ikke kan oplyses noget om arbejdstiden hverken før eller efter fraværets start, anvendes reglerne for beregning af dagpenge til  

 lønmodtagere med ukendt arbejdstid.
Ved beregning af dagpenge til lønmodtagere med ukendt arbejdstid anvendes  

 efter bekendtgørelsens § 32, stk. 1, 1. punktum samme beregningsmåde som  

 efter ATP-loven ved opgørelse af det gennemsnitlige ugentlige timetal inden  

 for de sidste 4 uger før sygdommens indtræden.
Med virkning fra den 1.  

 november 1991 er bekendtgørelsen ændret således, at der også vil være  

 mulighed for at anvende indtægten de sidste 13 uger inden fraværet.
 2. Dagpenge fra arbejdsgiveren.
 Opgørelse af indtjening og arbejdsperiode sker som udgangspunkt efter de  

 samme regler som for lønmodtagere med varierende arbejdstid.
 Eksempel 4: Lønmodtagerens indtægt (A-skattepligtig) hos arbejdsgiver A de  

 sidste 4 uger inden fraværet: 19.648 kr.
 Arbejdstiden fastsættes til (19.648 : 93,32) ca. 210 timer fordelt på 4  

 uger, dvs. dagpenge udbetales for ca. 52 timer pr. uge.
Hvis arbejdstiden i en del af 4/13-ugers perioden er kendt indgår dette  

 timetal ved beregningen.
Indtægten i denne periode, hvor timetallet er kendt,  

 indgår ikke ved ATP-beregningen.
Eksempel 5: Lønmodtager med ukendt arbejdstid.
Beskæftigelse i de sidste  

 13 uger før fraværet, med seneste arbejdsuge nævnt først:
 1 uge hos arbejdsgiver A, hvor arbejdstiden er ukendt, indtægt 20.000 kr.
3 uger hos arbejdsgiver C, hvor arbejdstiden er ukendt, indtægt 50.000 kr.
 1 uge hos arbejdsgiver B, hvor arbejdstiden er varierende 30 timer.
 2 uger med sygedagpenge beregnet på grundlag af arbejds løshedsdagpenge.
 4 uger med arbejdsløshedsdagpenge som fuldtidforsikret.
2 uger hos arbejdsgiver A, hvor arbejdstiden er ukendt, indtægt 10.000 kr.
Dagpenge fra arbejdsgiver A skal beregnes på grundlag af indtægten fordelt  

 på de sidste 4 uger inden fraværet.
Arbejdstiden fastsættes efter  

 ATP-reglerne til (20.000 : 93,32) ca. 214 timer fordelt på hele 4-ugers  

 perioden, dvs. 53,50 timer pr. uge.
 Der er desuden ret til dagpenge fra kommunen på grundlag af indtjeningen  

 hos anden arbejdsgiver i 4-ugers perioden.
 3. Dagpenge fra kommunen i 2-ugers perioden.
Dagpenge fra kommunen i 2-ugers perioden når der ikke er en  

 arbejdsgiverforpligtelse til lønmodtagere med ukendt arbejdstid beregnes på  

 grundlag af den samlede lønindtægt fordelt på hele 4/13-ugers perioden inden  

 fraværet.
Perioder uden beskæftigelse, som medregnes som  

 arbejdsmarkedstilknytning ved afgørelse af om lovens beskæftigelseskrav er  

 opfyldt, holdes udenfor beregningen.
 Eksempel 5a:
 Hvis dagpenge i eksempel 5 kun skal udbetales fra kommunen beregnes disse  

 på grundlag af den samlede indtægt og arbejdstid i 13 ugers perioden (da  

 indtjeningen de sidste 4 uger er atypisk). Arbejdstiden fastsættes efter ATP  

 beregningen til (80.000 :
 93,32) ca. 856 timer, hertil lægges 30 timer (den uge hvor arbejdstiden er  

 kendt) og det samlede timetal fordeles på 7 uger (2 uger med sygedagpenge og  

 4 uger med arbejdsløshedsdagpenge som fuldtidsforsikret holdes udenfor  

 beregningen). Herefter udgør arbejdstiden ca. 126 timer pr. uge eller ca. 25  

 timer pr. dag.
V.
Dagpenge fra kommunen efter 2-ugers perioden.
Dagpenge efter udløbet af 2-ugers perioden udbetales som udgangspunkt med  

 samme beløb som i 2-ugers perioden, dog er størrelsen af dagpengene ud over  

 timemaximum også begrænset af ugemaximum efter dagpengelovens § 9, stk. 2.  

 Der skal således i princippet ikke foretages en ny beregning efter udløbet af  

 de 2 første uger af fraværsperioden.
Dette gælder også selv om anvendelse af  

 reglerne for beregning af dagpenge fra kommunen i 2-ugers perioden vil føre til et andet resultat end anvendelse af reglerne for beregning af  

 dagpenge fra arbejdsgiveren.
