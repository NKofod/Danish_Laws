1. Kommunernes ligningsplaner for 1979 1.1. Ligningsplanen skal indeholde ligningskommissionens beslutninger om  

 delegation efter § 11 i bekendtgørelse af forretningsorden for  

 ligningskommissioner.
 1.2. Ligningsplanen skal indeholde en bestemmelse om planens ajourføring  

 eller om optagelse til revision, f.eks. pr. 1. november 1980.
 1.3. Ligningsplanen skal indeholde en oversigt over de  

 udsøgningskriterier, ligningskomissionen har valgt. "Oversigt over  

 udsøgningskriterier for 1979" kan optages som bilag til ligningsplanen.
 1.4. Ligningsplanen bør indeholde oplysning om de personaleressourcer, der  

 vil være til rådighed for ligningsarbejdet frem til den 31. marts 1981. Det  

 vil endvidere være hensigtsmæssigt i ligningsplanen at opstille forslag til  

 fordeling af disse ressourcer i hovedarbejdsopgaver, f.eks. ligning af -  

 almindelige lønmodtagere - "tunge" lønmodtagere og repræsentanter -  

 lettere regnskaber - almindelige regnskaber - landbrugsregnskaber - selskaber  

 m.v. - dødsboer.
2. Ligningens foretagelse for indkomståret 1979 2.1. Ligningen af skatteydere med ukomplicerede skattemæssige forhold  

 Ligningsarbejdet skal tilrettelægges og afvikles, så det tilstræbes, at alle  

 skatteydere med ukomplicerede skattemæssige forhold (almindelige lønmodtagere  

 og pensionister m.v.) er færdigbehandlet, inden første slutopgørelse  

 udsendes.
2.2. Skatteydere der har anvendt erklæringen på selvangivelserne S 13  

 eller S 14 2.2.1. Skatteydere, der har underskrevet erklæring, modtager normalt først  

 ved slutopgørelsen oplysning om de A-indkomster, der er lagt til grund ved  

 skatteberegningen.
Disse skatteydere har efter § 10 i bekendtgørelse nr. 451  

 af 6. november 1979 vedrørende slutligning for 1979 adgang til senest 4 uger  

 efter modtagelsen af slutopgørelsen at klage til ligningskommissionen.
2.2.2. Skatteydere, der har underskrevet erklæringen og samtidig har  

 udfyldt enkelte punkter på selvangivelsens side 3, anses for at have  

 selvangivet både A-indkomst ifølge arbejdsgivernes indberetninger og de  

 særlige oplysninger, der er anført på side 3. Selvangivelsen anses for  

 behørig.
Foreligger der særlige forhold, der gør, at det ikke klart fremgår,  

 hvorledes indkomstansættelsen skal foretages, fordi skatteyderen har  

 misforstået erklæringsordningen, retter skattevæsenet henvendelse til  

 skatteyderen, jf. bekendtgørelse nr. 45 af 22. oktober 1979 om en særlig  

 erklæring i stedet for selvangivelse.
Der beregnes ikke tillæg efter  

 skattekontrolloven i disse tilfælde.
2.2.3. Selvangivelserne for skatteydere, der nøjes med at underskrive  

 erklæringen, gennemgår de samme kontroller m.v. i udsøgningssystemet og  

 kontrolbilagssystemet som de øvrige selvangivelser.
Særlige  

 kontroloplysninger og udsøgninger vedrørende skatteydere, der har anvendt  

 erklæringen, udskrives efter samme regler, som gælder for de øvrige  

 skatteydere.
 2.3. Anvendelse af udsøgningssystem og kontrolbilagssystem Disse  

 edb-systemer er opbygget med henblik på i størst muligt omfang at gøre  

 lønmodtagerligningen maskinel, og hvor dette ikke er muligt at danne grundlag  

 for en systematisk udvælgelse af de selvangivelser, der skal kontrolleres  

 nærmere.
2.3.1. Udsøgningssystemet Udsøgningssystemet er opbygget og fungerer på  

 samme måde som hidtil med sorteringsgrupper og kriterier, der fastlægges af  

 den enkelte kommune.
Kommunerne har således mulighed for at udsøge  

 selvangivelser til nærmere ligningsmæssig kontrol efter en lang række  

 kriterier.
Systemet bygger på en maskinel registrering og sammenligning af  

 forskellige skatteregistres indhold.
I samtlige kommuner udsøges automatisk  

 for følgende forhold: - A-indkomstdifferencer - B-indkomstdifferencer -  

 Renteindkomstdifferencer - Ejendomssalg - Fejl ved beregning af  

 ejendomsoverskud eller -underskud - Skatteyderen eller dennes ægtefælle er  

 død i 1979 - Fejl i mandtalskoder.
Herudover kan den enkelte kommune som  

 nævnt selv fastsætte yderligere kriterier.
Deltagelse i 2. eller 3.  

 udsøgningskørsel er gjort obligatorisk for at sikre, at udsøgningen også  

 omfatter tilfælde, hvor oplysningssedlerne er indgået med forsinkelse.
Dette  

 har endvidere betydning for skatteydere, der har underskrevet erklæringen på  

 selvangivelsen.
2.3.2. Kontrolbilagssystem og blanketterne R 75 og R 75 S Som led i  

 lignings- og kontrolarbejdet opsamles en række oplysninger i  

 kontrolbilagssystemet, der danner grundlag for udskrivning af oplysninger  

 vedrørende skattepligtige personers indkomst- og formueforhold på blanket R  

 75 og vedrørende aktie- og anpartsselskaber m.v. på blanket R 75 S.
På R 75  

 og R 75 S udskrives renteoplysninger fra pengeinstitutter og  

 realkreditinstitutioner m.fl. samt oplysninger om renter af private  

 pantebreve, som er indberettet til statsskattedirektoratet på grundlag af  

 lister fra direktoratet over særligt udvalgte skatteydere.
I midten af marts  

 1980 udskrives kontrolbilaget - R 75 - med samtlige kontroloplysninger for  

 alle personer med ligningsartkode (erhvervsdrivende og "tungere"  

 lønmodtagere m.v.), således at regnskabsligningen kan påbegyndes.
I  

 begyndelsen af april - samtidig med udsøgningsblanketten udskrives R 75 for  

 øvrige personer.
Kontrolbilaget for selskaber m.v. udskrives første gang i  

 april 1980. Systemernes nærmere indhold fremgår af de pågældende afsnit i  

 statsskattedirektoratets "Vejledning om slutopgørelsen m.v. for  

 1979" samt "Vejledning om selskabsskat m.v.", som vil blive  

 udsendt til kommunerne i løbet af december 1979 og februar 1980.
2.4. Lignings- og kontrolsystemet for erhvervsdrivende (SLS-E-systemet) 2.4.1. Lignings- og kontrolsystemet for erhvervsdrivende er en  

 videreførelse af det edb-system, som med virkning for indkomståret 1978 blev  

 indført efter forslag fra en fælles statslig-kommunal arbejdsgruppe til  

 støtte for sagsstyringen og -fordelingen.
 2.4.2. For indkomståret 1979 indeholder systemet følgende: (1) Et mandtal  

 over skattepligtige erhvervsdrivende personer og selskaber m.fl., som  

 udsendes til kommuner og amtsskatteinspektorater i marts måned 1980. (2) En  

 SLS-E udskrift for hver enkelt skattepligtig, der er optaget på mandtallet.  

 (3) En liste over erhvervsdrivende opdelt efter branche. (4) Til de kommuner,  

 der for indkomståret 1978 har indberettet årstal for udsøgning af  

 erhvervsdrivendes selvangivelser til kontrol, udskrives en liste indeholdende  

 de skatteydere, der er planlagt kontrolleret for indkomståret 1979.
2.4.3. Andre aktiviteter herunder indberetninger m.v.: Det forudsættes, at  

 der foretages en kvalificeret gennemlæsning af samtlige selvangivelser og  

 regnskaber med henblik på tilrettelæggelsen af det videre ligningsarbejde.  

 Efterhånden som ligningsarbejdet afvikles, kan omfanget af den udførte  

 kontrol indberettes, angivet som - ligningsmæssig gennemgang - partiel  

 kontrol - total kontrol For kommuner, der har etableret eller agter at  

 etablere ordninger, hvorefter erhvervsdrivende over en årrække udtages til  

 kontrol, er der mulighed for at indberette det årstal, i hvilket en  

 erhvervsdrivendes selvangivelse er planlagt udtaget til nærmere kontrol.
Den  

 igangværende registrering af hovedaktionærforhold m.v., interessentskaber,  

 partrederier, kommanditselskaber og andre flerejede virksomheder videreføres  

 og udbygges.
For virksomheder med flere ejere skabes reference mellem disse,  

 og der udpeges en kommune, som skal kontrollere virksomhedsregnskabet.
Der  

 udarbejdes egentlige koncernoversigter.
Indberettede og registrerede data  

 indgår i grundlaget for udarbejdelse af statistikker, der udsendes til  

 kommunerne og amtsskatteinspektoraterne, bl.a. til brug ved planlægningen og  

 tilsynet med ligningen.
2.5 Øvrige retningslinier for ligningsarbejder 2.5.1. Ligningsvejledning 1979 I slutningen af marts 1980 udsender  

 statsskattedirektoratet ligningsvejledningen for personer til  

 skattemyndighederne.
Vejledningen er ajourført og rettet på grundlag af  

 lovændringer, domsafgørelser og landsskatteretskendelser m.v.
2.5.2. Vejledning vedrørende ligningen af selskaber og foreninger m.v.
Til  

 brug ved selskabsligningen vil der omkring 1. april 1980 blive udsendt en  

 særlig vejledning vedrørende ligningen af selskaber og foreninger m.v.
2.5.3. Cirkulære om forhøjelse af skatteansættelser, hvori indgår  

 skønsmæssig vurdering af privatforbrugsgoder (skønscirkulæret) Ved  

 statsskattedirektoratets cirkulære nr. 487 af 3. november 1976 er det  

 bestemt, at forhøjelse af en skønsmæssig værdiansættelse af enkeltposter, der  

 vedrører privatforbruget, ikke kan ske, med mindre forhøjelsen er væsentlig,  

 og at en sådan ændring ikke kan foretages efter udsendelse af første  

 slutopgørelse.
Med henblik på en hensigtsmæssig tilrettelæggelse af  

 ligningsarbejdet er det ved SD-cirkulære 1979-17 bestemt, at der for  

 bogførings- og regnskabspligtige kan foretages forhøjelser af skønsposter  

 efter udsendelse af første slutopgørelse, såfremt selvangivelsen er udtaget  

 til partiel eller total kontrol, og der på forhånd er givet meddelelse herom.  

 Reglerne omtales nærmere i ligningsvejledningen.
2.5.4. Revisionsmeddelelser Statsskattedirektoratet vil viderebringe den  

 viden og erfaring, som direktoratet og de lokale skattemyndigheder erhverver  

 af betydning for det daglige lignings- og revisionsarbejde.
Det vil ske ved  

 udsendelse til ligningsmyndighederne af "Revisionsmeddelelser", der  

 vil indeholde oplysninger af såvel konkret som generel ligningsmæssig  

 interesse.
 2.5.5. Udtagelse og indberetning af bødesager For at sikre en ensartet  

 udtagelse af sager, hvor det må antages, at der foreligger overtrædelse af  

 skattekontrollovens § 13 eller straffelovens § 289, er det ved skrivelse af  

 27. december 1977 pålagt kommunerne at udtage og indberette sager, hvori  

 overtrædelse skønnes at foreligge, til amtsskatteinspektoraterne.
2.5.6. Særlige kontrolaktioner Statsskattedirektoratet fortsætter  

 drøftelserne med repræsentanter for lignings- og afgiftsmyndighederne m.fl.  

 om intensivering af kontrolindsatsen.
I 1979 er lokalt gennemført  

 forundersøgelser vedrørende skattemæssige problemer omkring fondsdannelser og  

 udlandstransaktioner.
Statsskattedirektoratet vil i begyndelsen af 1980  

 udsende en revisionsmeddelelse til ligningsmyndighederne om de indvundne  

 erfaringer.
Der er fra kommunerne indberettet et betydeligt antal sager  

 vedrørende udlandstransaktioner til videre undersøgelse.  

 Statsskattedirektoratet vil fortsætte sin instruktionsvirksomhed på disse  

 områder i 1980. Det er ligeledes ved undersøgelser i 1979 godtgjort, at der i  

 betydeligt omfang finder skatteunddragelser sted ved, at privatudgifter  

 "omfaktureres" til udgifter, som sædvanligvis godkendes fradraget  

 ved indkomstopgørelsen, f.eks. varekøb eller omkostningsvarer.  

 Statsskattedirektoratet vil også på dette område informere om indvundne  

 erfaringer.
Det påhviler kommunerne at underrette statsskattedirektoratet og  

 vedkommende amtsskatteinspektorat om iværksættelse af lokale kontrolaktioner.
3. Lignings- og årsagskodestatistik Der vil til  

 kommuner og amtsskatteinspektorater blive udsendt en ligningsstatistik pr. 1.  

 oktober 1980 og pr. 31. marts 1981. Der vil blive foretaget optællinger af  

 såvel forhøjelser som nedsættelser, opdelt som berigtigelser,  

 førstegangsansættelser og klager til henholdsvis ligningskommission og  

 skatteråd, inden for de sædvanlige skatteyderkategorier.
Antallet af  

 godkendte selvangivelser vil endvidere fremgå af tabellen.  

 Årsagskodestatistikken, der udskrives pr. 1. oktober 1980 sammen med  

 ligningsstatistikken, vil svare til statistikken for indkomståret 1978. Fra  

 skatteåret 1980/81 kan der indberettes lignings- og årsagskoder for selskaber  

 m.v.
4. Tilsyn med ligningen 4.1. Ligningsrådet og statsskattedirektoratets tilsyn efter  

 skattestyrelseslovens § 11 med ligningskommissionernes arbejde varetages uden  

 for København og Frederiksberg kommuner af amtsskatteinspektoraterne, jf.  

 lovens § 19, stk. 1.
4.2. Amtsskatteinspektoraterne kan, jf.
SD-cirkulære 1979-11 af 30. marts  

 1979, bemyndige en ligningskommission til at ændre en ansættelse for  

 tidligere indkomstår.
 4.3. Amtsskatteinspektoraterne er ved SD-cirkulære 1979-11 af 30. marts  

 1979 bemyndiget til at udtage selvangivelser efter lovens § 14, stk. 2, til  

 gennemgang og eventuel forelæggelse for amtsligningsrådet.  

 Amtsskatteinspektoraterne er ved samme cirkulære bemyndiget til på  

 direktoratets vegne at deltage i ligningskommissionernes møder og  

 forhandlinger efter lovens § 14, stk. 2.
 4.4. Ligningsplanen indsendes til amtsskatteinspektoratet snarest efter,  

 at ligningskommissionen har vedtaget den. Ændringer i planen indsendes på  

 tilsvarende måde.
