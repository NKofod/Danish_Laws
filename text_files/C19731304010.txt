 I til slutning til overenskomst af 17/9-1973 mellem økonomi- og  

 budgetministeriet og Foreningen af tilsynsfunktionærer ved  

 levnedsmiddelindustrien under Dansk funktionærforbund skal man - for at opnå  

 en ensartet udfyldelse af overarbejdsskemaet og en ensartet beregning af  

 overarbejdsbetalingen - meddele følgende:
 Udfyldelse af skemaet:
Sålænge oplag haves, bedes den hidtidige kopibog anvendt, selv om reglerne  

 for overarbejdsbetaling er ændret.
Da der ikke længere skelnes mellem timer  

 til forskellig takst, kan alle overarbejdstimer føres ud i sidste kolonne og  

 tælles sammen.
 Overarbejdsbetalingen beregnes pr. påbegyndt halve time, idet der dog  

 mindst betales for 1 times overarbejde i forbindelse med normal arbejdstids  

 ophør.
 Den normale arbejdstid for ugens dage skal tydeligt angives.
Normalarbejdstiden, i hvilken medregnes pauser på under 1/2 time, men ikke  

 fastsatte spisepauser på 1/2 time eller derover, andrager i henhold ti  

 overenskomsten 41 3/4 time ugentlig.
Det er påkrævet, at det som  

 normalarbejdstid anførte timetal tilsammen nøjagtigt andrager 41 3/4 time  

 ugentlig.
Fra 1. januar 1975 reduceres timetallet til 40.
 Såfremt der er fastsat spisepause på 1/2 time eller derover, bedes  

 arbejdstiden angivet, som følgende eksempel viser:
 Arbejde før og efter normal arbejdstid i de anførte eksempler beregnes som  

 overarbejde.
 Såfremt det af hensyn til kontrolarbejdet ikke har været muligt at afholde  

 spisepauser på 1/2 time og derover, som anført i det første eksempel, kan  

 pausen betales som overarbejde i henhold til overenskomstens § 5, stk. 2.  

 Spisepausen betales efter pausens længde.
Det bemærkes, at betaling for sådanne spisepauser ikke kan finde sted,  

 såfremt det ikke på skemaet udtrykkeligt er anført, at det af hensyn til  

 kontrolarbejdet ikke har været muligt at afholde spisepausen.
Mindre  

 forskydninger af en sådan pause giver ikke tilsynsassistenterne krav på  

 overarbejdsbetaling.
For hver påbegyndt 3 timers overarbejde i tilslutning til arbejdstiden  

 (dog ikke for en enkelt time) har tilsynsassistenten krav på 1/2 times  

 spisepause.
Såfremt det ikke har været muligt at afholde sådanne pauser, kan  

 de tillægges og betales som overarbejde.
 Da det må være helt klart, at pauserne ikke skal betales som ekstra  

 overarbejde, såfremt de afholdes, er det absolut nødvendigt, at  

 tilsynsassistenten påfører skemaet en bemærkning om, hvilke med x mærkede  

 pauser i forbindelse med overarbejdet det ikke har været muligt at afholde.  

 Uden denne angivelse vil der ikke ved tillæggelse af ekstra tid kunne betales  

 for pauserne.
 Reglerne for betaling for overarbejde og forskudt arbejde er anført i  

 overenskomstens § 6 og § 7.
 Forskudt arbejde, der påbegyndes i tiden mellem kl. 2 og kl. 6 vil, hvor  

 der ikke er tale om skifteholdsarbejde eller overarbejde, kunne honoreres med  

 et tillæg på 60 % af kvotatimelønnen.
 Hvis der i løbet af måneden forekommer sådant forskudt arbejde og der  

 tillige er almindeligt forskudt arbejde, må rubrikken til angivelse af  

 forskudte timer deles, således at de kan opgøres hver for sig.
Såfremt overarbejde uden tilknytning til den normale arbejdstid strækker  

 sig ind i tiden fra kl. 17 til kl. 6, kan der beregnes mindst 3 timers  

 overarbejde.
Dette gælder også på lørdage og søn- og helligdage.
Bestemmelserne om særlige bemærkninger ved tilkaldelse bortfalder, men det  

 må kræves, at der gives nøjagtige oplysninger om tidspunktet for  

 overarbejdets begyndelse og afslutning.
Dette skal ske, selv om overarbejde  

 uden forbindelse med den normale arbejdstid i tiden mellem kl. 17 og kl. 6  

 skal honoreres med mindst 3 timer.
 Man henleder opmærksomheden på, at arbejdstiden for tilsynsassistenter på  

 andet og tredie skift er ændret til 38 timer om ugen.
 På given foranledning bemærkes, at aflønning af reservetilsynsassistenter  

 ikke sker i henhold til tilsynsassistenternes overenskomst.
 Reservetilsynsassistenterne aflønnes som hidtil af virksomheden med den  

 løn, de ville have haft, hvis de ikke havde fungeret som  

 reservetilsynsassistent, også med eventuelt akkordtillæg.
 Et eksemplar af nærværende meddelelse bedes afgivet til virksomheden og  

 til tilsynsassistenterne.
