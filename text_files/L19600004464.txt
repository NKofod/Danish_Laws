 Ved noteveksling af 4. og 11. juni 1960 mellem den herværende schweiziske  

 ambassade og udenrigsministeriet er der mellem Danmark og Schweiz afsluttet  

 en visumaftale, der med virkning fra 1. juli 1960 afløser de hidtil gældende  

 visumaftaler mellem de to lande og bestemmer følgende:
 Danske statsborgere, som ønsker at rejse til Schweiz med henblik på at  

 tage arbejde der, være sig lønnet eller ulønnet, er pligtige til forud gennem  

 en diplomatisk eller konsulær schweizisk repræsentation eller deres  

 fremtidige arbejdsgiver at skaffe et »tilsagn om opholdstilladelse«  

 med henblik på udøvelsen af den pågældende beskæftigelse.
 Schweiziske statsborgere, som ønsker at rejse til Danmark med henblik på  

 at tage arbejde der, være sig lønnet eller ulønnet, er pligtige til forud  

 gennem en dansk diplomatisk eller konsulær repræsentation at ansøge om og  

 opnå opholds- og arbejdstilladelse fra vedkommende danske myndigheder.
Udenrigsministeriet, den 16. juli 1960 J.
O.
Krag.
