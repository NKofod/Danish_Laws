 Udtalt, at kommunernes dispositioner i forbindelse med køb,  

 byggemodning og salg af byggegrunde alene er reguleret af almindelige  

 kommunalretlige grundsætninger, herunder reglerne om at kommuner ikke uden  

 lovhjemmel må yde tilskud til enkeltpersoner, og at kommunerne skal handle  

 økonomisk forsvarligt.
At kommunerne ikke må yde tilskud til enkeltpersoner medfører, at  

 kommunale byggegrunde som udgangspunkt skal sælges til den højest opnåelige  

 pris (markedsprisen), selvom kostprisen er lavere end markedsprisen.
Er  

 markedsprisen lavere end kostprisen - f.eks. på grund af faldende  

 ejendomspriser - vil det ikke være ulovligt, at kommunen sælger med tab.
 Kravet om, at kommunen skal handle økonomisk forsvarligt betyder, at  

 kommunen ikke lovligt kan opkøbe grunde, som den ikke har udsigt til at kunne  

 videresælge uden tab, ligesom det ikke vil være lovligt at byggemodne grunde,  

 når det må forudses, at de til byggemodningen anvendte udgifter ikke vil  

 kunne inddækkes ved salg.
Indenrigsministerens besvarelse af spørgsmål nr.
S 1150 af 22. august  

 1990 stillet af Jane Oksen (F.P.) Spørgsmål:
»Er det lovligt, at kommunerne sætter deres grundpriser så lavt, at  

 byggemodningsomkostningerne ikke dækkes, og finder ministeren dette  

 rimeligt?» Svar:
Der findes ingen lovregler, eller retsforskrifter udstedt i medfør af lov,  

 om kommunernes salg af byggegrunde.
Kommunernes dispositioner i forbindelse  

 med køb, byggemodning og salg af byggegrunde er således alene reguleret af  

 almindelige kommunalretlige grundsætninger, herunder reglerne om at kommuner  

 ikke uden lovhjemmel må yde tilskud til enkeltpersoner, og at kommunerne skal  

 handle økonomisk forsvarligt.
At kommunerne ikke må yde tilskud til enkeltpersoner, medfører, at  

 kommunale byggegrunde skal sælges til den højest opnåelige pris  

 (markedsprisen). Det er således ikke et krav, at kommunen skal sælge til  

 kostprisen.
Hvis markedsprisen overstiger kostprisen, skal salg ske til  

 markedsprisen.
Er markedsprisen derimod lavere end kostprisen - f.eks. på  

 grund af faldende ejendomspriser - vil det ikke være ulovligt, at kommunen  

 sælger med tab.
Kravet om, at kommunen skal handle økonomisk forsvarligt  

 betyder imidlertid, at kommunen ikke lovligt kan opkøbe grunde, som den ikke  

 har udsigt til at kunne videresælge uden tab, ligesom det ikke vil være  

 lovligt at byggemodne grunde, når det må forudses, at de til byggemodningen  

 anvendte udgifter ikke vil kunne inddækkes ved salg.
 Salgsprisen vil dog kunne fastsættes til en pris, der er lavere end den  

 højest opnåelige,hvis kommunalbestyrelsen i øvrigt lovligt kan yde tilskud  

 til køberen, eller hvis kommunen i forbindelse med salget sikrer sig, at der  

 varetages en saglig kommunal interesse.
 Jeg kan oplyse, at jeg finder ovenstående regler for kommunernes salg af  

 ejendomme rimelige og fornuftige, og at jeg ikke har planer om at søge disse  

 ændret ved lovgivningsinitiativer på området.
