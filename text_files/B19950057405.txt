 I medfør af § 3, stk. 2, § 5, § 9, stk. 4, § 11, stk. 2, og § 44, stk. 2,  

 i lov om lægemidler, jf. lovbekendtgørelse nr. 452 af 10. juni 1992 med  

 senere ændringer, fastsættes:
Almindelige bestemmelser § 1.  Ved et veterinærmedicinsk præparat forstås i  

 denne bekendtgørelse ethvert lægemiddel, som er bestemt til fisk, krebs- og  

 bløddyr.
I det følgende anvendes fisk som fællesbetegnelse for fisk, krebs-  

 og bløddyr.
 Stk. 2.  Ved en lægemiddelforblanding forstås ethvert  

 veterinærmedicinsk præparat, herunder enhver farmaceutisk specialitet, som er  

 tilberedt på forhånd med henblik på senere fremstilling af et  

 foderlægemiddel.
 Stk. 3.  Ved et foderlægemiddel forstås enhver blanding  

 af en lægemiddelforblanding og en eller flere foderarter, som er tilberedt  

 inden dets markedsføring og bestemt til uden forarbejdning at anvendes til  

 fisk på grund af dets helbredende eller forebyggende egenskaber.
 § 2.  Denne bekendtgørelse omfatter indførsel,  

 udførsel, produktion, kontrol, lagerhold, forhandling og udlevering af  

 foderlægemidler til fisk.
 Stk. 2.  Foderlægemidler til fisk er omfattet af lov om  

 lægemidler med de undtagelser, som er fastsat i denne bekendtgørelse.
 Stk. 3.  Foderlægemidler til dyr er reguleret af  

 Sundhedsministeriets bekendtgørelse om fremstilling og forhandling m.v. af  

 foderlægemidler til dyr.
§ 3.  Enhver virksomhed, der indfører, udfører,  

 fremstiller, lagerholder, forhandler eller udleverer foderlægemidler til  

 fisk, skal have Sundhedsstyrelsens tilladelse hertil, jf. § 8 i lov om  

 lægemidler.
Tilladelse udstedes i samarbejde med Landbrugs- og  

 Fiskeriministeriet.
Fremstillingsvirksomheder skal være godkendt i medfør af  

 bekendtgørelse om fremstilling af foder til fisk.
 § 4.  Sundhedsstyrelsen kontrollerer virksomheder, der  

 har tilladelse efter § 3. Sundhedsstyrelsen kan gennemføre kontrollen i  

 samarbejde med Landbrugs- og Fiskeriministeriet.
 § 5.  Sundhedsministeren fastsætter regler om afgift  

 for behandling af ansøgning efter § 3 og for Sundhedsstyrelsens kontrol efter  

 § 4.
 Stk. 2.  Tilladelse efter § 3 kan ikke overdrages og kan  

 tilbagekaldes, såfremt virksomheden foretager udlevering uden skriftlig  

 bestilling fra dyrlæge eller gør sig skyldig i grov eller gentagen  

 tilsidesættelse af vilkår eller pålæg fra tilsynsmyndighederne.
Fremstilling § 6.  Foderlægemidler til fisk må kun forhandles eller  

 udleveres, hvis de er fremstillet på grundlag af en af Sundhedsstyrelsen  

 godkendt lægemiddelforblanding.
 Stk. 2.  Dagsdosis af lægemidler skal være indeholdt i  

 en mængde foder, der mindst svarer til halvdelen af den behandlede  

 fiskemængdes daglige foderbehov.
 Stk. 3.  Foderlægemidler til fisk skal opfylde de krav,  

 som gælder for fremstilling og forhandling af foder til fisk.
 Stk. 4.  Virksomheder, der fremstiller foderlægemidler  

 til fisk, skal have personale med tilstrækkelig teknisk baggrund og praktisk  

 erfaring i foderfremstilling samt speciel viden om blandingsteknik.
 Stk. 5.  Virksomheder, der fremstiller foderlægemidler  

 til fisk, skal have produktionslokaler til rådighed, som på forhånd er  

 godkendt af Sundhedsstyrelsen, jf. § 3, samt teknisk udstyr og lager- og  

 kontrolmuligheder, der er hensigtsmæssige og tilstrækkelige.
Stk. 6.  Virksomheder, der fremstiller foderlægemidler  

 til fisk, skal etablere og efterleve hygiejneinstruktioner tilpasset de  

 aktiviteter, der skal gennemføres.
Instruktionerne skal omfatte procedurer  

 for personalets sundhed og hygiejne.
Lokaler og udstyr skal placeres,  

 designes, konstrueres, indrettes og vedligeholdes, således at de er velegnede  

 til deres formål og således, at effektiv rengøring kan foretages.
Stk. 7.  Fremstilling af foderlægemidler til fisk skal  

 ske under iagttagelse af regler for god fremstillingspraksis.
Detaljerede  

 retningslinier fremgår af »Vejledning i god fremstillingspraksis  

 vedrørende lægemidler« offentliggjort af EF-Kommissionen i »Regler  

 for lægemidler gældende i Det Europæiske Fællesskab, bind IV«.
§ 7.  Fremstilleren af foderlægemidler til fisk skal  

 sikre sig, § 8.  Fremstilleren af foderlægemidler til fisk er  

 forpligtet til at føre en fortegnelse over arten og mængden af de godkendte  

 lægemiddelforblandinger og foderarter, der anvendes dagligt til fremstilling  

 af foderlægemidler til fisk.
Endvidere skal der dagligt føres en fortegnelse  

 over fremstillede, opbevarede eller udleverede foderlægemidler til fisk, med  

 angivelse af navn og adresse på dambrugene eller havbrugene, samt navn og  

 adresse på den ordinerende dyrlæge.
Fortegnelserne skal opbevares i 3 år  

 regnet fra datoen for den seneste optegnelse og skal til enhver tid stilles  

 til rådighed for Sundhedsstyrelsen.
 Emballering m.v.
 § 9.  Emballagen skal på mindst en fremtrædende flade  

 bære påskriften:
»Foderlægemiddel til fisk«.
Ud over de særlige oplysninger, der  

 kræves i henhold til fiskefoderlovgivningen, skal følgende anføres på  

 emballagen Stk. 2.  De oplysninger, der er nævnt i stk. 1, skal  

 anføres i et indrammet felt, der placeres på en fremtrædende flade. Øverst i  

 feltet anføres: »Foderlægemiddel til fisk«.
 Stk. 3.  Foderlægemidlet til fisk skal emballeres på en  

 sådan måde, at emballagen tydeligt adskiller sig fra emballagen til  

 fiskefoder.
Stk. 4.  Foderlægemidlet til fisk skal udleveres i  

 lukket emballage eller lukket beholder.
Det skal ved lukkemekanismen eller  

 plomberingen klart kunne erkendes, når denne er brudt.
 Stk. 5.  Anvendes tankvogn eller lignende beholder ved  

 udleveringen, skal disse rengøres, inden de benyttes igen.
 Stk. 6.  Anvendes tankvogn eller lignende beholder ved  

 udleveringen, er det tilstrækkeligt, at de oplysninger, der er nævnt i stk.  

 1, fremgår af følgedokumentet til modtageren.
Lagerhold § 10.  Lægemiddelforblandinger og foderlægemidler til  

 fisk skal opbevares adskilt fra andre varer og i aflåsede lokaler eller i  

 hermetiske beholdere, der er adskilt efter kategori, og specielt beregnet til  

 opbevaring af disse produkter.
 Stk. 2.  Lægemiddelforblandinger og foderlægemidler til  

 fisk skal til stadighed lagerholdes under de foreskrevne  

 opbevaringsbetingelser og i øvrigt på en sådan måde, at uvedkommende ikke har  

 adgang til disse.
Forhandling § 11.  Uden for apotekerne kan forhandling til  

 brugerne af foderlægemidler til fisk kun ske fra virksomheder, der har  

 Sundhedsstyrelsens tilladelse, jf. § 3.
§ 12.  Foderlægemidler til fisk må kun udleveres på  

 grundlag af en skriftlig bestilling fra en dyrlæge.
Udlevering skal ske i  

 overensstemmelse med dyrlægens anvisninger.
 Stk. 2.  Bestillingssedlen, der skal være udformet i  

 overensstemmelse med modellen i Bilag 1 til bekendtgørelsen, skal være  

 tydeligt affattet og skal indeholde følgende oplysninger:
Stk. 3.  Den i stk. 1 omhandlede bestillingsseddel er  

 kun gyldig for en enkelt behandling.
Der må ikke udleveres mængder, der  

 overstiger en måneds behov som fastsat i dyrlægens skriftlige bestilling.
En  

 bestillingsseddel er gyldig i en periode på højst 3 måneder fra  

 udstedelsesdatoen.
 Stk. 4.  Ekspederede bestillingssedler skal forsynes med  

 dato for udlevering, dato for udløb af opbevaringstid, initialer af den for  

 udleveringen ansvarlige person samt forhandlerens navn.
 Stk. 5.  Ved udleveringen påsættes på emballagen en  

 doseringsetiket indeholdende oplysninger om følgende forhold:
 Stk. 6.  Ved anvendelse af tankvogn eller lignende  

 beholder skal de i stk. 5 nævnte oplysninger være indeholdt i følgedokumentet  

 til modtageren.
 Stk. 7.  Den for udleveringen ansvarlige person skal  

 være i besiddelse af tilstrækkelig grundlæggende videnskabelig eller teknisk  

 baggrund og praktisk erfaring.
Stk. 8.  Den i stk. 1 omhandlede bestillingsseddel skal  

 opbevares sammen med kopi af doseringsetiket (følgedokumentet til modtageren)  

 hos forhandleren i 3 år.
Kopier af bestillingssedler skal indsendes til  

 Landbrugs- og Fiskeriministeriet den 1. i hver måned.
Landbrugs- og  

 Fiskeriministeriet sender efter hvert kalenderårs slutning oplysningerne i  

 oversigtlig form til Miljøstyrelsen.
§ 13.  Uanset bestemmelsen i § 12, stk. 1, kan  

 foderlægemidler, hvor det aktive stof i lægemiddelforblandingen udelukkende  

 består af et anthelmintisk veterinærmedicinsk præparat, udleveres uden  

 skriftlig bestilling fra en dyrlæge, såfremt § 14.  Enhver indførsel af foderlægemidler til fisk  

 skal være ledsaget af en attest udstedt af sundhedsmyndighederne i  

 udførselslandet.
Attesten skal være udformet i overensstemmelse med modellen  

 i Bilag 2 til bekendtgørelsen.
Straffebestemmelser § 15.  Medmindre højere straf er forskyldt efter anden  

 lovgivning, straffes med bøde den, der overtræder § 3, § 5, stk. 2, §§ 6-12  

 og § 14.
Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 44, stk. 3, i  

 lov om lægemidler pålægges selskabet som sådant bødeansvar.
Er overtrædelsen  

 begået af staten, en kommune eller et kommunalt fællesskab, jf. § 60 i lov om  

 kommunernes styrelse, kan der efter § 44, stk. 3, i lov om lægemidler  

 pålægges staten, kommunen eller det kommunale fællesskab bødeansvar.
Ikrafttrædelsesbestemmelse § 16.  Bekendtgørelsen træder i kraft den 15. juli  

 1995.
 Stk. 2.  Bekendtgørelse nr. 813 af 21. november 1990 om  

 fremstilling og forhandling m.v. af foderlægemidler til fisk ophæves  

 samtidig.
Sundhedsministeriet, den 5. juli 1995 Yvonne Herløv Andersen / J.
Bartels Petersen (* 1) Bekendtgørelsen indeholder bestemmelser, der gennemfører Rådsdirektiv 90/167/EØF (EFT.
L 92/42 af 7. april 1990).
