 I henhold til §§ 4, 5, 6, 11, 12 og 13 i lov nr. 221 af 23. maj 1979 om  

 regulering af fiskeriet fastsættes følgende:
 § 1.  Denne bekendtgørelse omfatter den  

 erhvervsmæssige udnyttelse af blåmusling hidrørende fra danske fiskeres  

 fiskeri i og landing fra Vadehavet som afgrænset i bilaget.
 § 2.  Ved fiskeri efter blåmusling i Vadehavet i 1986  

 er det tilladt at fiske, medbringe og lande højst 34.000 tons.
 § 3.  Kun fartøjer, hvis indehaver er meddelt  

 tilladelse af fiskeriministeren, hvoraf fremgår, hvilken mængde indehaveren  

 højst må fiske, medbringe og lande af den i § 2 anførte mængde, må deltage i  

 fiskeriet efter blåmusling.
 Stk. 2.  Tilladelsen bortfalder, når den i denne anførte  

 mængde blåmusling er opfisket, hvorefter tilladelsen skal indsendes til  

 fiskeriministeriet inden 48 timer.
 Stk. 3.  Fiskeriministeren fastsætter nærmere  

 bestemmelser for indgivelse af ansøgning om tilladelse og for fordeling af  

 den til rådighed stående mængde.
 § 4.  Når den i § 2 anførte mængde er opfisket, eller  

 opfiskning skønnes nært forestående, udsender fiskeriministeriet til Dansk  

 Fiskeriforening og Danmarks Havfiskeriforening meddelelse om det tidspunkt,  

 fra hvilket fiskeri efter og landing af blåmusling er forbudt.
 § 5.  Uanset bestemmelserne i Kommissionens forordning  

 (EØF) nr. 2807/ 83 af 22. september 1983 om nærmere bestemmelser for  

 registrering af oplysninger om medlemsstaternes fangster, som suppleret ved  

 fiskeriministeriets bekendtgørelse nr. 108 af 13. marts 1985 om føring af  

 logbog m.v., skal alle fartøjer med tilladelse til at fiske efter blåmusling  

 i Vadehavet føre såvel logbog som landingsopgørelse.
 Stk. 2.  I logbogen skal fangststedet angives ved  

 længde- og breddekoordinater (grader og minutter). På landingsopgørelsen skal  

 der i rubrikken »Bemærkninger« anføres navn og adresse på den  

 person eller den virksomhed, som fangsten afsættes til.
 § 6.  Tilsynet med overholdelse af bestemmelserne i  

 denne bekendtgørelse og de i henhold hertil givne forskrifter påhviler  

 politiet, fiskerikontrollen og førerne af de under fiskeriministeriet hørende  

 fartøjer, der bemyndiges dertil af fiskeriministeren.
Stk. 2.  I øvrigt finder bestemmelserne i kap.
VI i lov  

 nr. 195 af 26. maj 1965 om saltvandsfiskeri, jfr. lovbekendtgørelse nr. 452  

 af 16. oktober 1985, anvendelse.
 § 7.  Overtrædelse af bestemmelserne i denne  

 bekendtgørelse eller de i henhold hertil givne forskrifter straffes med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det  

 ikke med sikkerhed kan godtgøres, at den i det hele hidrører fra det ulovlige  

 forhold.
 § 8.  Denne bekendtgørelse træder i kraft ved  

 offentliggørelsen i Lovtidende.
FISKERIMINISTERIET, DEN 27. NOVEMBER  

 1985 H.
GROVE /P.
J.
Eliasen Bilag Vadehavet Farvandet afgrænses mod syd af den dansk-tyske søgrænse og mod nord af en  

 ret linie direkte vest for Blåvandshuk Fyr.
 Mod vest afgrænses farvandet af det danske søterritoriums ydre grænse, der  

 udgøres af den linie, der i den nordlige del af området kan trækkes i 3  

 sømils afstand fra kysten, men som sydligere er udmålt fra basislinien  

 fortløbende nord-syd mellem Skallingen og den dansk-tyske søgrænse.
 Mod land og øer er farvandet afgrænset af den linie, der kan fastlægges på  

 grundlag af højeste daglige vandstand.
