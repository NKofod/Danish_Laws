 I medfør af ministeriet for offentlige arbejders bekendtgørelse nr. 332 af  

 27. november 1964 om luftfartøjers luftdygtighed, § 1, § 2 og § 10, stk. 5,  

 fastsættes herved følgende bestemmelser:
1. Generelt 1.1 Organisationer, som har til formål på amatørbasis at konstruere,  

 fremstille, ombygge eller restaurere luftfartøjer samt vedligeholde disse,  

 kan af luftfartsdirektoratet under de i denne BL anførte forudsætninger og  

 vilkår, uanset bestemmelserne i BL 1-5 om amatørbygning af luftfartøjer og BL  

 1-6 om vedligeholdelse af amatørbyggede luftfartøjer, godkendes hertil, selv  

 om de for autorisation af virksomhed til fremstilling og vedligeholdelse af  

 luftfartøjer og luftfartøjsmateriel fastsatte normale krav, jf.
BL 2-1, ikke  

 er opfyldt.
 1.2 Sådanne organisationer skal af luftfartsdirektoratet skønnes egnede  

 til forsvarligt at varetage de med godkendelsen følgende forpligtelser.
 1.2.1 I skønnet vedrørende organisationens egnethed vil indgå som et  

 væsentligt element organisationens tilknytning til tilsvarende organisationer  

 i andre lande.
 1.2.2 Sådanne organisationer skal være ikke-erhvervsmæssige i deres  

 målsætning, regnskabsføring m.v.
 1.3 Virksomhed godkendt efter denne BL omfatter kun luftfartøjer med  

 størst godkendt startvægt (MTOW) på 2730 kg/6000 lbs.
 1.4 Luftfartøjer fremstillet ombygget eller restaureret efter denne BL kan  

 ikke få udstedt standardluftdygtighedsbevis.
 1.5 Luftfartøjer fremstillet, ombygget eller restaureret efter denne BL må  

 under flyvning højst transportere fire personer.
2. Ansvarsfordeling 2.1 Organisation 2.1.1 Det påhviler organisationen at udarbejde og holde a jour en  

 byggehåndbog omfattende beskrivelse af organisationens opbygning og virkemåde  

 samt regler for og anvisninger på konstruktion, fremstilling, afprøvning og  

 vedligeholdelse af amatørbyggede luftfartøjer.
 2.1.2 Det påhviler organisationen at anbefale tekniske konsulenter og  

 kontrollanter, som ønskes godkendt af luftfartsdirektoratet.
 2.1.3 Det påhviler organisationen at lade en teknisk konsulent vurdere  

 hvert projekt aerodynamisk, styrkemæssigt, stabilitetsmæssigt og  

 konstruktionsmæssigt, samt kontrollere, at tegninger og instruktioner er  

 tilstrækkeligt detaljerede til at sikre projektets teoretiske grundlag.
 2.1.3.1 Organisationen skal på en af luftfartsdirektoratet autoriseret  

 standardformular godkende projektet.
 2.1.4 Det påhviler organisationen gennem en udpeget kontrollant at føre  

 tilsyn med luftfartøjets fremstilling.
 2.1.4.1 Kontrollanten har følgende opgaver:
 2.1.5 Det påhviler organisationen at godkende funktionsprøveprogrammer,  

 prøvebelastningsprogrammer samt prøveflyvningsprogrammer.
 2.1.6 Det påhviler organisationen at godkende flyvehåndbøger.
 2.1.6.1 En flyvehåndbog skal mindst omfatte:
stallhastigheder i forskellige konfigurationer, start- og landingsdistance, bedste stigehastighed og tilhørende flyvehastighed, sammenhørende værdier for flyvehastighed, flyvehøjde, motoreffekt og  

 brændstofforbrug.
 2.1.7 Det påhviler organisationen at godkende vedligeholdelsessystemer.
2.1.7.1 Et vedligeholdelsessystem skal baseres på 50 og 100 timers  

 intervaller.
Instruktioner for udførelse af de enkelte programpunkter skal  

 være udarbejdet.
2.2 Byggeren 2.2.1 Byggeren skal have sit projekt godkendt af organisationen.
 2.2.2 Byggeren skal ansøge luftfartsdirektoratet om byggetilladelse  

 (standardformular).
 2.2.3 Byggeren skal foretage sin byggevirksomhed i overensstemmelse med  

 organisationens byggehåndbog og kontrollantens anvisninger.
 2.2.4 Byggeren skal følge de af organisationen godkendte tegninger og  

 instruktioner.
 2.2.5 Byggeren skal oprette og føre en byggejournal efter organisationens  

 anvisninger.
 2.2.6 Byggeren skal dokumentere de benyttede materialers og komponenters  

 anvendelighed og kvalitet over for kontrollanten.
 2.2.7 Byggeren skal, før luftfartøjets første gang flyves, ansøge  

 luftfartsdirektoratet om flytilladelse i overensstemmelse med BL 1-12.
 2.2.8 Byggeren skal ansøge luftfartsdirektoratet om udstedelse af  

 luftdygtighedsbevis og registreringsbevis i overensstemmelse med gældende  

 regler.
2.3 Luftfartsdirektoratet 2.3.1 Organisationens opbygning og virkemåde skal være godkendt af  

 luftfartsdirektoratet.
 2.3.2 Tekniske konsulenter og kontrollanter skal være godkendt af  

 lufthavnsdirektoratet.
 2.3.3 Projektet skal være godkendt af luftfartsdirektoratet før en  

 byggetilladelse kan udstedes.
 2.3.4 Funktionsprøveprogrammer og prøvebelastningsprogrammer skal være  

 godkendt af luftfartsdirektoratet.
 2.3.5 Luftfartsdirektoratet skal, før en flyvetilladelse kan udstedes:
 2.3.6 Luftfartsdirektoratet skal, før et luftdygtighedsbevis kan udstedes:
 2.3.7 Luftfartsdirektoratet skal som dokumentation for luftfartøjets  

 luftdygtighed have kopier af:
3. Luftdygtighedskrav 3.1 Konstruktion 3.1.1 Styrkeberegninger skal mindst baseres på belastningerne angivet i  

 FAA FAR 23 og 27, subpart C, gældende for henholdsvis flyvemaskiner og  

 gyrokopter/helikopter og FAA AC 21-3, kapitel 1 for svævefly/motorglider.
 3.1.2 Motorens tændingsanlæg skal være forsynet med to af hinanden  

 uafhængige strømkilder.
 3.1.3 Motorintallationen skal med hensyn til brandbeskyttelse mindst  

 opfylde kravene i FAR 23.1183 til og med 23.1193 for  

 flyvemaskiner/motorglidere og FAR 27.1183 til og med 27.1193 for  

 gyrokopter/helikopter.
 3.1.4 Luftindsugningssystemet skal mindst opfylde kravene i FAR 23.1091  

 til og med 23.1105 for flyvemaskiner/motorglidere og FAR 27.1091 til og med  

 27.1093 for gyrokopter/helikopter.
 3.1.5 Brændstofsystemet skal mindst opfylde kravene i FAR 23.951 og med  

 23.959 samt 23.963 til og med 23.999 for flyvemaskiner/motorglidere og FAR  

 27.951 til og med 27.959 samt 27.963 til og med 27.999 for  

 gyrokopter/helikopter.
 3.1.6 Instrumenteringen skal være i overensstemmelse med minimumskravene  

 for VFR-flyvning.
 3.1.7 Forsæder skal være udstyret med en lænde- og skulderseleinstallation  

 og bagsæder med en lændeseleinstallation, godkendt af luftfartsdirektoratet.
 3.1.8 Ildslukker og nødforbindingskasse skal monteres i overensstemmelse  

 med gældende regler.
3.2 Svejsning 3.2.1 Svejsninger og slaglodninger skal udføres af en godkendt svejser.  

 Byggeren må selv udføre svejsning og slaglodninger, såfremt han aflægger en  

 prøve på Svejsecentralen efter gældende regler for godkendelse af svejsere.  

 Resultatet af en sådan prøve skal vedhæftes byggejournalen.
3.3 Limning 3.3.1 Limningsprøver skal udføres i et omfang bestemt af kontrollanten.  

 Resultatet af disse prøver skal indføres i byggejournalen af kontrollanten.  

 Prøverne skal mærkes og opbevares, indtil luftdygtighedsbeviset er udstedt.
3.4 Skiltning og identifikation 3.4.1 Flystel, motor og propel/rotor skal afmærkes med:
 3.4.2 Flystellets afmærkning skal være i form af et rustfrit stålskilt  

 monteret udvendig på kroppen.
 3.4.3 Luftfartøjet skal udstyres med nationalitets- og registreringsmærker  

 samt et ejerskilt i overensstemmelse med gældende regler.
 3.4.4 Luftfartøjet skal udvendig, nær indgangsdøren, være mærket med ordet  

 »eksperimental« i 5 cm høje bogstaver.
 3.4.5 Luftfartøjet skal på instrumentpanelet have monteret et for pilot og  

 passagerer let læseligt, rødt skilt med teksten:
Dette luftfartøj er amatørbygget og opfylder ikke standard  

 luftdygtighedskravene 3.5 Afprøvning 3.5.1 Luftfartøjet skal funktionsprøves og eventuelt prøvebelastes.
Disse  

 prøver skal overværes af kontrollanten.
 3.5.2 Luftfartøjet skal vejes i overensstemmelse med BL 1-2.
 3.5.3 Luftfartøjet skal prøveflyves i et omfang, der gør det muligt at  

 fastlægge operationelle begrænsninger og udarbejde præstationsdata.
 3.5.3.1 Luftfartøjet skal inden for sine operationelle begrænsninger:
 3.5.4 Luftfartøjet skal støjcertificeres i overensstemmelse med BL 1-14.
4. Inspektion, vedligeholdelse og reparation 4.1 Organisationsmedlemmer, som har bygget eller restaureret luftfartøjer,  

 må inspicere og vedligeholde eget luftfartøj i eksperimentalkategorien i  

 overensstemmelse med et organisationsgodkendt vedligeholdelsesystem samt  

 standardpraksis angivet i organisationens byggehåndbog.
Den pågældende skal  

 beskrive og kvittere for det udførte arbejde i luftfartøjets tekniske  

 journal.
 4.2 Reparationer og modifikationer, som berører luftdygtigheden, skal  

 behandles som et nyt projekt efter denne BL.
5. Fornyelse af luftdygtighedsbevis 5.1 Fornyelse af luftdygtighedsbevis skal ske efter gældende regler.
6. Tilbagekaldelse af organisationsautorisation 6.1 Såfremt der under udøvelsen af den af autorisationen omfattede  

 virksomhed finder væsentlig tilsidesættelse sted af de i nærværende BL  

 fastsatte bestemmelser, eller af de i autorisationen i øvrigt fastsatte  

 betingelser, kan organisationens autorisation tilbagekaldes.
7. Dispensation 7.1 Luftfartsdirektoratet kan i særlige tilfælde dispensere fra de i denne  

 BL fastsatte bestemmelser.
8. Straf 8.1 Den, der forsætligt eller ved grov uagtsomhed urigtigt attesterer  

 noget vedrørende et arbejde, hvis udførelse han efter denne BL er beføjet til  

 at attestere, straffes med bøde eller hæfte, jf. luftfartslovens § 149, stk.  

 6.
9. Ikrafttræden 9.1 Denne Bl træder i kraft den 1. oktober 1980. Samtidig ophæves BL 8-3,  

 1. udgave, af 1. januar 1957.
