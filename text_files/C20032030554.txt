 Meddelelse nr. 5/2003 om deltagervilkår under AMU m.v.
(bekendtgørelse om tilskud til befordring,  

 kost og logi ) Vedrørende:  

  

  

 Bekendtgørelse om tilskud  

 til befordring, kost og logi ved deltagelse i arbejdsmarkedsuddannelser og  

 enkeltfag optaget i en fælles kompetencebeskrivelse.
 Emne:  

  

  

 Ny bekendtgørelse.
Vedlagt korrekturtryk af bekendtgørelse om  

 tilskud til befordring, kost og logi ved deltagelse i  

 arbejdsmarkedsuddannelser  

 og enkeltfag optaget i en fælles kompetencebeskrivelse.
Bekendtgørelsen  

 træder  

 i kraft den 1. januar 2004.
 Bekendtgørelsen er lagt  

 til høring på Undervisningsministeriets hjemmeside under love og  

 regler/bekendtgørelser til høring.
 Ministeriet skal især  

 henlede opmærksomheden på følgende:
 Personkredsen i lovens §  

 21 er:
 Beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse samt personer, der hverken er berettigede til dagpenge eller  

 ydelser  

 efter lov om arbejdsløshedsforsikring m.v. eller modtager kontanthjælp eller  

 starthjælp efter lov om aktiv socialpolitik eller introduktionsydelse efter  

 lov  

 om integration af udlændinge i Danmark.
 I forhold til tidligere omfatter gråzonepersonkredsen  

  

 ikke  

  

 personer, som modtager  

 introduktionsydelse  

                                                                          .
 Uddannelser, hvortil der  

 kan ydes tilskud er:
Arbejdsmarkedsuddannelser og enkeltfag optaget i en fælles  

 kompetencebeskrivelse.
Det betyder, at der ikke ydes tilskud til befordring,  

 kost og logi ved deltagelse i uddannelser, der  

  

 ikke  

  

 er optaget i en fælles kompetencebeskrivelse og ved deltagelse  

 i individuel kompetenceafklaring efter lovens § 15.
Ministeriet skal i øvrigt henlede uddannelsesstedernes  

 opmærksomhed på lovbekendtgørelse nr. 767 af 28. august 2003 om betaling for  

 uddannelse i forbindelse med visse tilbud efter lov om en aktiv  

 beskæftigelsesindsats m.m. og bekendtgørelse nr. 883 af 29. oktober 2003 om  

 betaling for uddannelse i forbindelse med visse tilbud efter lov om en aktiv  

 beskæftigelsesindsats.
Reglerne findes på UvMs hjemmeside under love og  

 regler/ANDET.
 Bekendtgørelsen omfatter arbejdsformidlingens og kommunernes  

 betaling for uddannelse af personer, der er omfattet af § 2, nr. 1-3 i lov om  

 en aktiv beskæftigelsesindsats, og personer, der er under forrevalidering  

 efter  

 § 46, stk. 1, 3. pkt. i lov om aktiv socialpolitik, og som modtager  

 kontanthjælp  

 eller starthjælp efter lov om aktiv socialpolitik.
 Mindsteudbetaling.
 Efter § 1, stk. 6  

 udbetales der ikke befordringstilskud, hvis et samlet tilskud pr. uddannelse  

 ikke overstiger 25 kr.
 Bekendtgørelsen vil  

 umiddelbart efter optagelse i Lovtidende være at finde på  

 Undervisningsministeriets hjemmeside: www. uvm.dk under love og  

 regler/arbejdsmarkedsuddannelser/bekendtgørelser.
 Følgende meddelelser om kursistvilkår ophæves: 7/96, 3/97, 9/97,  

 22/97, 34/97, 7/99 og 14/99.
 Følgende meddelelser om deltagervilkår under AMU ophæves:  

 2/2000, 3/2000, 2/2001, 3/2001, 4/2001, 5/2001, 7/2001, 11/2001, 12/2001,  

 13/2001, 1/2002, 3/2002, 5/2002, 7/2002, og 8/2002.
 Endelig ophæves skrivelse af 17. november 2000 om ny og  

 midlertidig procedure for ansøgningsskema om adgang til AMU-uddannelser og  

 ansøgningsskema om godtgørelse ved deltagelse i AMU-uddannelse.
Undervisningsministeriet, den 20. december  

 2003 Birte Groes-Petersen Bilag 1 Bekendtgørelse om tilskud til befordring, kost og logi ved  

 deltagelse i arbejdsmarkedsuddannelser og enkeltfag optaget i en fælles  

 kompetencebeskrivelse I medfør af § 22, § 23, stk. 2 og 3, og § 24, stk. 2, i  

 lov nr. 446 af 10. juni 2003 om arbejdsmarkedsuddannelser m.v., som ændret  

 ved  

 § 4 i lov nr. xx af xx xxxxx 2003, samt efter forhandling med  

 beskæftigelsesministeren fastsættes:
Kapitel 1 Befordringstilskud og tilskud til kost og logi Befordringstilskud § 1.  

  

 Deltagere, der opfylder betingelserne i § 21 i lov om  

 arbejdsmarkedsuddannelser m.v. har ret til befordringstilskud, hvis deres  

 daglige transport mellem bopæl i Danmark og uddannelsessted og retur er mere  

 end 24 km.
Stk. 2.  

  

 Tilskuddet for  

 deltagere, der er i beskæftigelse under uddannelsen, er 0,89 kr. pr.  

 kilometer  

 (7. juli 2003) regnet fra deltagerens bopæl til uddannelsesstedet.
For andre  

 deltagere er tilskuddet 1,61 kr. pr. kilometer.
Kilometertaksten reguleres en  

 gang årligt med virkning fra den første mandag i juli måned på grundlag af  

 prisudviklingen inden for det offentlige transportområde (DSB's  

 personbefordring). Ved udbetaling afrundes det samlede tilskud til nærmeste  

 hele kronebeløb.
 Stk. 3.  

  

 Tilskuddet pr.  

 dag kan alene udbetales for de kilometer, der ligger ud over de første 24  

 kilometer.
 Stk. 4.  

  

 Er deltageren  

 under uddannelsen indkvarteret uden for uddannelsesstedet, er der ret til  

 dagligt befordringstilskud svarende til tilskuddet for andre end  

 beskæftigede,  

 jf. stk. 2. Ved beregning af tilskud regnes indkvarteringsstedet for bopæl.
Stk. 5.  

  

 Er deltageren  

 under uddannelsen indkvarteret, er der ret til tilskud til transport frem og  

 tilbage mellem bopæl i Danmark og indkvarteringssted 1)  

 	  

    

 ved uddannelsens  

 start og afslutning, 2)  

 	  

    

 ved søgnehelligdage  

 og 3)  

 	  

    

 hver weekend.
 Befordringstilskuddet udbetales  

 efter taksterne i stk. 2.
Stk. 6.  

  

 Et samlet  

 tilskud pr. uddannelse på under 25 kroner udbetales ikke.  

 Mindsteudbetalingssatsen reguleres en gang årligt med virkning fra den første  

 mandag i juli måned med 2,0 pct. tillagt eller fratrukket en  

 tilpasningsprocent  

 for det pågældende finansår, jf. lov om en satsreguleringsprocent.
Det  

 regulerede beløb afrundes til nærmeste hele kronebeløb.
Tilskud til kost og logi § 2.  

  

 Deltagere, som opfylder betingelserne i § 21 i lov om  

 arbejdsmarkedsuddannelser m.v.,  


  

 og  

 som under uddannelsen er indkvarteret uden for deres bopæl, har ret til  

 tilskud  

 til kost og logi, hvis de har mere end 120 km i transport mellem bopæl og  

 uddannelsessted og retur, eller det af tidsmæssige eller andre grunde er  

 rimeligt, at de er indkvarteret uden for deres bopæl.
 Stk. 2.  

  

 Tilskud  

 udbetales ikke, når indkvartering sker på kostafdeling, hvortil der ydes  

 taxametertilskud på de årlige finanslove og efter reglerne i bekendtgørelse  

 om  

 tilskudsudbetaling m.v. til institutioner for erhvervsrettet uddannelse m.v.
 Stk. 3.  

  

 Tilskuddet til  

 dokumenterede og udokumenterede udgifter til kost og logi administreres og  

 udbetales af uddannelsesstedet efter statens regler om tjenesterejser,  

 reducerede satser.
Kapitel 2 Administration og udbetaling § 3.  

  

 Befordringstilskud til deltagere, der er medlem af en arbejdsløshedskasse,  

 administreres og udbetales af arbejdsløshedskassen.
 Stk. 2.  

  

 Befordringstilskud til deltagere, der ikke er medlem af en  

 arbejdsløshedskasse,  

 administreres og udbetales af Arbejdsformidlingen.
§ 4.  

  

 Uddannelsesstedet udfærdiger en attest om, i hvilket omfang deltageren har  

 fulgt uddannelsen.
Attesten skal afleveres til Arbejdsformidlingen eller  

 arbejdsløshedskassen, inden der sker udbetaling af tilskud til befordring.
Tidsfrister § 5.  

  

 Ansøgningsskema til befordringstilskud skal af ansøgeren afleveres til den,  

 der  

 administrerer reglerne herom, jf. § 3.
 Stk. 2.  

  

 Ansøgningsskema  

 om befordringstilskud skal afleveres senest 4 uger efter uddannelsens sidste  

 dag.
 Stk. 3.  

  

 Arbejdsformidlingen eller arbejdsløshedskassen, jf. § 3, træffer afgørelse  

 om,  

 hvorvidt skemaet, jf. stk. 2, er afleveret rettidigt.
Kapitel 3 Oplysningspligt og tilbagebetaling § 6.  

  

 Offentlige myndigheder skal på begæring give Undervisningsministeriet,  

 Arbejdsmarkedets Ankenævn, arbejdsløshedskassen, Arbejdsformidlingen eller  

 uddannelsesstedet enhver oplysning til brug ved administrationen af reglerne  

 efter denne bekendtgørelse.
 § 7.  

  

 Uddannelsesstedet kan kræve dokumentation for deltagerens udgifter til logi,  

 jf. § 2, stk. 3.
 § 8.  

  

 En  

 person, som uberettiget har modtaget befordringstilskud eller tilskud til  

 kost  

 og logi efter denne bekendtgørelse, skal betale beløbet tilbage, hvis den  

 pågældende har givet urigtige oplysninger eller fortiet omstændigheder, der  

 er  

 af betydning for retten til tilskuddet, eller hvis den pågældende i øvrigt  

 indså eller burde have indset, at modtagelse af beløbet var uberettiget.
 § 9.  

  

 Krav om tilbagebetaling varetages af den arbejdsløshedskasse,  

 Arbejdsformidlingen eller det uddannelsessted, der har udbetalt tilskuddet  

 eller ydet kost eller logi til deltageren.
 § 10.  

  

 Beløb, der skal tilbagebetales i henhold til § 8, forrentes med den aktuelt  

 gældende morarente efter renteloven.
 Stk. 2.  

  

 Morarente efter  

 stk. 1 tilfalder staten.
Kapitel 4 Formkrav, klage og ikrafttræden § 11.  

  

 Følgende afgørelser skal meddeles skriftligt eller på elektronisk medie, som  

 den pågældende har adgang til:
 1)  

 	  

    

 Afgørelse om  

 befordringstilskud efter kapitel 1.
 2)  

 	  

    

 Afgørelse om tilskud  

 til kost og logi efter kapitel 1.
 3)  

 	  

    

 Afgørelse om  

 tilbagebetaling efter § 8.
 Stk. 2.  

  

 Et afslag på  

 ydelse skal være begrundet og indeholde oplysninger om klageadgang.
Stk. 3.  

  

 Den, som  

 afgørelsen vedrører, kan inden 4 uger efter afgørelsen er modtaget, klage til  

 Arbejdsmarkedets Ankenævn.
Klagen indgives til den, der har truffet  

 afgørelsen.
Stk. 4.  

  

 Den, der har  

 truffet afgørelsen, afgør inden 4 uger, efter at klagen er modtaget, om  

 klagen  

 fuldt ud kan imødekommes.
Hvis klagen ikke imødekommes, skal den med en  

 udtalelse sendes til Arbejdsmarkedets Ankenævn.
 Stk. 5.  

  

 Arbejdsmarkedets  

 Ankenævn kan se bort fra en overskridelse af klagefristen i stk. 3, når der  

 er  

 en særlig grund hertil.
 § 12.  

  

 Ankenævnets afgørelse kan ikke indbringes for anden administrativ myndighed.
 Stk. 2.  

  

 Arbejdsformidlingens eller arbejdsløshedskassens afgørelse efter § 5, stk. 3,  

 kan ikke indbringes for højere administrativ myndighed.
 § 13.  

  

 Bekendtgørelsen træder i kraft den 1. januar 2004.
 Stk. 2.  

  

 Bekendtgørelse  

    

  

 nr. 1376 af 20. december  

 2000 om deltagervilkår og betalingsordninger ved deltagelse i  

 arbejdsmarkedsuddannelser ophæves samtidig.
