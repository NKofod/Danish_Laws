Fremsat den 10. november 2000 af  

 undervisningsministeren (Margrethe Vestager) Forslag til Lov om bonus til elever i ungdomsuddannelse  

 med lønnet praktik § 1. Staten yder bonus til elever, der er under  

 erhvervsuddannelse, landbrugets grunduddannelse, grundlæggende social-  

 og sundhedsuddannelser og til elever under uddannelser, der efter beslutning  

 truffet af bestyrelsen for Arbejdsgivernes Elevrefusion kan sidestilles med  

 erhvervsuddannelser, jf. § 4, stk. 1, i lov om Arbejdsgivernes  

 Elevrefusion, samt til elever i skolepraktik, jf. lov om  

 erhvervsuddannelser.
 Stk. 2. Bonus kan dog kun optjenes af elever, der er fyldt 18  

 år, jf. § 2, stk. 3.
 Stk. 3. Der ydes ikke bonus til elever, for hvilke  

 arbejdsgiveren er berettiget til voksensats efter de regler, der er fastsat  

 af bestyrelsen for Arbejdsgivernes Elevrefusion i forbindelse med udbetaling  

 af lønrefusion efter lov om Arbejdsgivernes Elevrefusion.
§ 2. Bonus udbetales til eleven en gang årligt i juni  

 måned.
Bonus kan højst udgøre 1.000 kr. årligt  

 svarende til 83,33 kr. pr. måned.
 Stk. 2. Bonus optjenes i de måneder, hvor  

 eleven i perioden fra den 1. marts i det forudgående år til  

 udgangen af februar i udbetalingsåret har været under uddannelse  

 i henhold til en skriftlig uddannelsesaftale med en arbejdsgiver, og i de  

 måneder, hvor eleven i den nævnte periode eventuelt har  

 været i skolepraktik.
Stk. 3. Optjening af bonus begynder den 1. i den  

 kalendermåned, hvor uddannelsesforholdet i henhold til stk. 2 er  

 begyndt, dog tidligst fra den 1. i den måned, hvor eleven fylder 18  

 år.
Optjeningen ophører med udgangen af den måned, hvor  

 uddannelsesforholdet ophører.
 Stk. 4. Det er en betingelse for udbetaling af bonus, at  

 uddannelsesforholdet har varet mindst 3 måneder.
§ 3. Bonusordningen administreres af Arbejdsgivernes  

 Elevrefusion (AER). Bestyrelsen for Arbejdsgivernes Elevrefusion  

 fastsætter regler om udbetaling af bonus.
Bestyrelsen for  

 Arbejdsgivernes Elevrefusion fastsætter efter aftale med  

 undervisningsministeren nærmere regler om de oplysninger, som elever og  

 arbejdsgivere vil være forpligtet til at afgive til AER og skolerne, og  

 som skolerne skal afgive til AER, jf. § 26 i lov om Arbejdsgivernes  

 Elevrefusion.
Oplysningerne fra arbejdsgivere og skoler kan indhentes i  

 elektronisk form.
§ 4. Undervisningsministeriet afholder udgiften til bonus samt  

 administrationen af bonusordningen.
AER indsender et budget til  

 Undervisningsministeriet over de forventede udgifter til bonus og  

 administrationsudgifter.
Undervisningsministeriet udbetaler forskudsvis et  

 beløb til AER til dækning af udgifter til bonus og  

 administrationsudgifter.
§ 5. Kapitel 7 a om tilbagebetaling og udpantningsret i lov om  

 Arbejdsgivernes Elevrefusion finder tilsvarende anvendelse for udbetalt  

 bonus.
Bestyrelsen for Arbejdsgivernes Elevrefusion kan beslutte, at  

 bonusbeløbet eller en del af beløbet ikke skal tilbagebetales  

 eller give henstand med tilbagebetalingen.
 Stk. 2. For hvert regnskabsår udarbejder bestyrelsen for  

 Arbejdsgivernes Elevrefusion et særskilt regnskab for bonus. §§ 24  

 og 25 om regnskab og revision i lov om Arbejdsgivernes Elevrefusion finder  

 tilsvarende anvendelse.
 Stk. 3. § 28 om straf, § 30 om forældelse og  

 § 31 om AER's oplysningspligt over for Undervisningsministeriet i lov om  

 Arbejdsgivernes Elevrefusion finder tilsvarende anvendelse i denne lov.
 § 6. AER s afgørelser efter denne lov kan ikke  

 indbringes for anden administrativ myndighed.
 § 7. Loven træder i kraft den 1. januar 2001.
 Stk. 2. Udbetaling af bonus i juni 2001 sker på grundlag  

 af uddannelse i perioden fra den 1. marts 2000 til den 28. februar 2001.
 § 8. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger Baggrunden for forslaget I forbindelse med forhandlingerne om finanslovforslaget  

 for 2001, har regeringen, SF og Enhedslisten den 27. oktober 2000  

 indgået aftale om bonus til elever i lønnet praktik.
Ifølge aftalen indføres fra 2001 en bonus  

 til elever over 18 år, som er under uddannelse i en erhvervsrettet  

 ungdomsuddannelse med lønnet praktik eller i skolepraktik.
Elever, for  

 hvilke arbejdsgiveren modtager den særlige voksensats fra AER, er ikke  

 omfattet af ordningen.
Bonus kan maksimalt udgøre 1.000 kr. årligt  

 før skat.
Bonus svarer efter skat for eleverne omtrent til virkningen  

 af det uændrede personfradrag fra 2000 til 2001.
Bonusen optjenes efter det antal måneder i det  

 forudgående år, som den pågældende elev har  

 været under uddannelse i en erhvervsrettet ungdomsuddannelse med  

 lønnet praktik eller i skolepraktik.
Det månedlige beløb  

 ansættes til 83,33 kr. før skat.
 Udbetaling af ydelsen varetages af ATP, som i  

 øjeblikket administrerer og udbetaler AER til de arbejdsgivere, som  

 aflønner elever.
 Bonus udbetales en gang årligt, første gang i  

 2001.
 Der blev i 1999 udbetalt lønrefusion fra AER  

 vedrørende 93.600 elever, heraf 7.100 voksenelever.
Ordningens administration AER administrerer bonusordningen.
 Ordningen omfatter den elevgruppe, for hvilken AER  

 udbetaler lønrefusion til arbejdsgivere i henhold til § 4,  

 stk. 1, i lov om Arbejdsgivernes Elevrefusion, det vil sige elever under  

 erhvervsuddannelse, landbrugets grunduddannelse, grundlæggende social-  

 og sundhedsuddannelser og elever, der efter beslutning truffet af bestyrelsen  

 for Arbejdsgivernes Elevrefusion kan sidestilles med elever under  

 erhvervsuddannelse (for tiden elever under pharmakonomuddannelse og  

 erhvervsfiskeruddannelse). Endvidere ydes bonus til elever under  

 skolepraktik, jf. lov om erhvervsuddannelser.
Bonusens størrelse reguleres efter antallet af hele  

 kalendermåneder, hvori eleven har været under uddannelse i  

 henhold til en skriftlig uddannelsesaftale eller i skolepraktik i det  

 forudgående år.
I juni 2001 udbetales bonus optjent i perioden  

 fra den 1. marts 2000 til den 28. februar 2001. I 2002 og årene  

 derefter udbetales bonus på grundlag af uddannelse i perioden fra den  

 1. marts i det forudgående år til udgangen af februar i  

 udbetalingsåret.
Det er en betingelse, at uddannelsesaftalen for eleven  

 på udbetalingstidspunktet har haft en varighed af mindst 3  

 måneder.
Det er ikke en betingelse, at eleven er under uddannelse i  

 juni måned, dvs. at elever, der har afsluttet eller afbrudt uddannelsen  

 inden juni vil være berettiget til bonus for hidtil gennemført  

 uddannelse.
Bonusen beregnes fra den 1. i kalendermåneden, hvor den  

 pågældende fylder 18 år.
Bonusen udbetales pr. check en gang årligt.  

 Beløbet beskattes som B-indkomst.
Der betales arbejdsmarkedsbidrag af  

 beløbet.
Økonomiske og administrative konsekvenser Der forventes udbetalt bonus til 86.000 årselever  

 med en årlig udgift på 86 mio. kr.
Bonusbeløbet er  

 skattepligtigt.
De årlige nettoudgifter, når der tages  

 højde for den øgede skatteindbetaling, skønnes at  

 udgøre 47,4 mio. kr.
AER vurderer, at ordningens administration, herunder  

 udviklingsomkostninger i det første år vil beløbe sig til  

 5,2 mio. kr.
De årlige driftsudgifter forventes i de  

 efterfølgende år at blive 3,7 mio. kr.
Lovforslagets administrative og  

 erhvervsøkonomiske konsekvenser for erhvervslivet Lovforslagets har ingen erhvervsøkonomiske  

 konsekvenser for erhvervslivet.
Det tilstræbes at arbejdsindsatsen for  

 arbejdsgiveren bliver minimal.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget har ingen administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter.
Høring Lovforslaget sendes til høring samtidig med  

 fremsættelsen.
Lovforslagets konsekvenser i  

 hovedtræk Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner 86.0 mio.kr. for staten Administrative konsekvenser for stat, kommuner og  

 amtskommuner Udviklingsomkostninger 1,5 mio. kr. og årlig drift 3,7  

 mio. kr. for AER Økonomiske konsekvenser for erhvervslivet Ingen Administrative konsekvenser for erhvervslivet Minimale eller ingen konsekvenser for  

 arbejdsgiverne Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Der henvises til de almindelige bemærkninger.
Til § 1 Ordningen omfatter kun elever, som er fyldt 18 år.  

 Retten til at optjene bonus indtræder den 1. i den måned, hvor  

 eleven fylder 18 år.
Alle elever omfattet af § 4, stk. 1, i  

 lov om Arbejdsgivernes Elevrefusion er omfattet af ordningen.
Dvs. elever  

 under erhvervsuddannelse, landbrugets grunduddannelse, grundlæggende  

 social- og sundhedsuddannelser samt elever i skolepraktik.
De uddannelser,  

 der p.t. er sidestillet, er pharmakonomuddannelsen og  

 erhvervsfiskeruddannelsen.
 Optjeningsordningen omfatter ikke elever, for hvilke  

 arbejdsgiveren modtager voksensats ifølge de regler, som bestyrelsen  

 for Arbejdsgivernes Elevrefusion har fastsat i forbindelse med udbetaling af  

 lønrefusion.
Til § 2 Bonusbeløbet udbetales i en check til eleven i juni  

 måned hvert år.
Udbetalingsdatoen fastsættes i AER s  

 udbetalingsregler.
AER vil dog kunne beslutte en yderligere udbetalingsrunde,  

 som følge af modtagelse af forsinkede oplysninger eller lignende.  

 Bonus kan højst udgøre 1.000 kr. om året svarende til  

 83,33 kr. pr. måned.
Bonus optjenes i perioden fra 1. marts i det  

 forudgående til udgangen af februar i udbetalingsåret, i de  

 perioder eleven har været under uddannelse i henhold til en skriftlig  

 uddannelsesaftale med en arbejdsgiver eller har været i skolepraktik.  

 Bonus kan dog tidligst optjenes fra den 1. i den kalendermåned, hvor  

 eleven fylder 18 år.
 Det er en betingelse for at få udbetalt bonus, at  

 uddannelsesforholdet har varet mindst 3 måneder.
Til § 3 Bestyrelsen for Arbejdsgivernes Elevrefusion  

 fastsætter teknisk- administrative regler om fremgangsmåden med  

 hensyn til udbetaling af bonus.
Arbejdsgivere, skoler og elever  

 pålægges at afgive nødvendige oplysninger til brug for  

 beregningen af bonusbeløb.
AER fastsætter efter aftale med  

 undervisningsministeren regler herom.
AER vil selv være i besiddelse af  

 de oplysninger, der er nødvendige for at beregne bonus.
De yderligere  

 oplysninger, som AER især vil have brug for at indhente, vil for  

 erhvervsuddannelser og skolepraktik være oplysninger om uddannelsens  

 ophør, primært i forbindelse med ophævelse af  

 uddannelsesaftalen.
For social- og sundhedsuddannelsers og  

 landbrugsuddannelsers område drejer det sig om oplysninger om den  

 samlede uddannelsestid og om ophør af uddannelsen.
På de  

 sidestillede uddannelser vil der næppe være behov for yderligere  

 oplysninger Til § 4 Undervisningsministeriet afholder AER s udgifter i  

 forbindelse med bonusordningen, herunder administrationsudgifter.
Udgiften  

 til bonus, herunder udgiften til ordningens administration, betales efter  

 aftale med AER forud som a conto beløb med endelig opgørelse  

 ved kalenderårets afslutning.
Til § 5 Bonus skal tilbagebetales, hvis der er givet urigtige  

 oplysninger i forbindelse med udbetalingen, eller hvis der er undladt at  

 meddele oplysninger, som kan bevirke, at retten til bonus bortfalder helt  

 eller delvis.
Endvidere gives der udpantningsret for beløbet.
Der  

 henvises til de regler, som der gælder for modtagelse af ydelser i lov  

 om Arbejdsgivernes Elevrefusion.
Da der er tale om små beløb,  

 bemyndiges bestyrelsen for Arbejdsgivernes Elevrefusion til at eftergive og  

 nedsætte tilbagebetalingsbeløb.
 AER skal udarbejde regnskab i overensstemmelse med de  

 regler, der angivet i AER-loven, og regnskabet skal revideres i  

 overensstemmelse med reglerne i AER-loven.
 Undervisningsministeriet kan vederlagsfrit indhente alle  

 oplysninger om bonusordningen.
Til § 6 Afgørelsen kan ikke indbringes for en anden  

 administrativ myndighed.
Den administrative klageadgang afskæres, fordi  

 der relativt set er tale om meget små beløb, og det også  

 for den enkelte elev vil opleves som beløb af mindre betydning.
Ud fra  

 disse hensyn findes det forsvarligt, at afgørelsen kun behandles ved  

 en instans.
