En handicappet (bl.a. hukommelsesproblemer) søgte under henvisning til  

 sit handicap om dispensation fra kravet om bestået teknisk prøve for opnåelse  

 af amatør-radiosendetilladelse.
Vedkommende fik af Teleinspektionen tilbud om  

 deltagelse i en specialprøve, hvilket han accepterede.
Han bestod ikke  

 prøven.
Teleinspektionen afslog herefter ansøgningen.
Generaldirektoratet for  

 P&T fandt ikke grundlag for at ændre den af Teleinspektionen trufne  

 afgørelse.
 GENERALDIREKTORATETS AFGØRELSE:
 Generaldirektoratets afgørelse af 30. juli 1988:
 »I brev af 26. januar 1988 indsendte De en ansøgning om dispensation  

 fra kravet om aflæggelse af teknisk prøve for udstedelse af  

 amatørradiosendetilladelse.
Teleinspektionen afslog imidlertid ved brev af 11. februar 1988 Deres  

 ansøgning, idet Teleinspektionen ikke fandt det rigtigt at dispensere på  

 grundlag af Deres handicap.
Teleinspektionen tilbød Dem imidlertid at afholde  

 en prøve under særlige forhold.
 Senere har De telefonisk den 6. juni 1988 henvendt Dem til ministeriet og  

 oplyst, at De den 3. juni 1988 efter at have deltaget i den nævnte særlige  

 prøve hos Teleinspektionen har fået skriftligt afslag på at erhverve  

 sendetilladelsen, idet Teleinspektionen har fremført, at De ikke har bestået  

 prøven.
Da Deres telefoniske henvendelse betragtes som en klage over  

 Teleinspektionens afgørelse af 3. juni 1988, har ministeriet hos  

 Teleinspektionen indhentet en udtalelse af 28. juni 1988, hvori  

 Teleinspektionen anfører, at den tillægger det væsentlig betydning, at  

 deltagere i en særlig prøve, som den De har deltaget i, for at bestå skal  

 kunne opfylde de samme krav, som stilles til deltagerne i de almindelige  

 tekniske prøver.
For at bestå disse kræves, at deltagerne besvarer mindst 14  

 ud af 20 stillede spørgsmål korrekt.
Teleinspektionen oplyser imidlertid, at  

 De kun besvarede 6 af de 20 spørgsmål korrekt og derfor ikke har bestået.
