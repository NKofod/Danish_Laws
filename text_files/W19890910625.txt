Ankestyrelsens principafgørelse P-7-89 om forsørgelsesgrundlag - selvstændig erhvervsdrivende - renteudgifter - ejerbolig - bortforpagtning - landbrug - driftsomkostninger - pension Resume:
Renteudgifter vedrørende ejerbolig kunne ikke fradrages ved op gørelsen af forsørgelsesgrundlaget.
Driftsomkostninger vedrørende bortforpagtet virksomhed kunne heller ikke fradrages.
 Kassation:
Principafgørelsen har ikke længere vejledningsværdi Kassationsdato:
30-05-2009 Love:
Lov om social pension - lovbekendtgørelse nr. 612 af 24. juni 1996 - § 14, stk. 3 og § 15 Sagsfremstilling:
K, der søgte førtidspension i marts 1987, som 64-årig, havde sammen med sin ægtefælle drevet landbrug indtil 1982, hvor landbrugsjord og staldbygninger blev bortforpagtet.
Forpagtningsafgiften var på 100.000 kr. årligt.
K og ægtefælle blev boende på gården.
K havde ikke helbredsmangler af betydning i pensionssammenhæng.
Forsørgelsesgrundlaget blev opgjort til ca. 160.000 kr.
Der var intet formuetillæg.
 Nævnet gav afslag på førtidspension efter § 14, stk. 3, nr. 2 og 3 med henvisning til, at forsørgelsesgrundlaget oversteg udelukkelsesgrænsen.
 Afgørelsen blev klaget af K, der mente, at udgifter til forsikringer, ejendomsskat og renteudgifter vedrørende prioritetsgæld samt det skattemæssige 3%-fradrag skulle trækkes fra ved opgørelse af forsørgelsesgrundlaget, som herefter ville være ca. 100.000 kr.
 Afgørelse:
 Ankestyrelsen tiltrådte revaliderings- og pensionsnævnets afgørelse med samme begrundelse som nævnet.
Ankestyrelsen anførte i afgørelsen, at driftsomkostningerne vedrørende landbruget ikke kunne trækkes fra ved opgørelsen af forsørgelsesgrundlaget, da ægtefællerne ikke længere selv drev virksomheden.
Der var ikke hjemmel til at fradrage renteudgifter vedrørende ejerbolig.
 Ankestyrelsen kunne derfor ikke tiltræde K's opgørelse af forsørgelsesgrundlaget.
