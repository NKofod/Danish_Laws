Skriftlig fremsættelse (27. oktober 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af straffeloven (Skærpede regler  

 om strafudmåling for forbrydelser begået med baggrund i den forurettedes  

 lovlige ytringer i den offentlige debat) (Lovforslag nr.
L 40).
 Lovforslaget fremsættes som led i gennemførelsen af  

 regeringsgrundlaget Nye mål fra februar 2005.
Retten til at give sin mening til kende offentligt er helt  

 grundlæggende for et demokratisk samfund som det danske.
Efter regeringens  

 opfattelse er det afgørende for samfundets fortsatte demokratiske udvikling,  

 at  

 borgerne har mulighed for at ytre sig i den offentlige debat uden at blive  

 mødt  

 med trusler og overgreb på grund af ytringerne.
Der har i de senere år været flere tilfælde, hvor personer  

 er blevet truet eller udsat for voldelige overgreb på baggrund af deres  

 lovlige  

 ytringer i den offentlige debat.
Regeringen finder det væsentligt at imødegå  

 en  

 mulig tendens til øget forekomst af politisk eller religiøst motiverede  

 overgreb ved at styrke det strafferetlige værn mod sådanne forbrydelser.
 På denne baggrund foreslås det at fastsætte udtrykkeligt i  

 straffeloven, at det ved udmåling af straffen for en forbrydelse i  

 almindelighed skal anses som en skærpende omstændighed, hvis gerningen er  

 begået med baggrund i den forurettedes lovlige ytringer i den offentlige  

 debat.
Det tilsigtes med den foreslåede bestemmelse at regulere  

 strafudmålingen inden for den foreskrevne strafferamme for den pågældende  

 forbrydelse.
Adgangen til at anvende skærpede sidestrafferammer i de enkelte  

 straffebestemmelser foreslås ikke ændret.
Den foreslåede nye strafskærpelsesgrund omfatter tilfælde,  

 hvor en forbrydelse er blevet begået som reaktion på den forurettedes  

 ytringer  

 i den offentlige debat om samfundsspørgsmål af f.eks. politisk, religiøs,  

 etisk  

 eller faglig karakter.
Bestemmelsen sigter ikke alene på ytringer, der  

 fremsættes  

 f.eks. i massemedierne, på internettet eller ved deltagelse i en  

 demonstration,  

 men også på andre situationer, hvor ytringerne fremsættes over for en videre  

 kreds, herunder i forbindelse med foredrag og undervisning.
Udenfor falder  

 tilfælde, hvor den forurettedes ytringer er fremsat i en rent privat  

 sammenhæng.
Den foreslåede strafskærpelsesgrund omfatter f.eks. ikke  

 situationer, hvor gerningen er foretaget på baggrund af ytringer, der er i  

 strid med straffelovens § 136, stk. 1, om opfordringer til at begå en  

 forbrydelse, straffelovens § 266 b om racistiske udtalelser m.v. eller  

 straffelovens  

 § 267 om injurier.
I sådanne tilfælde udmåles straffen som hidtil inden for  

 den  

 fastsatte strafferamme i overensstemmelse med de øvrige generelle  

 strafudmålingsregler.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
