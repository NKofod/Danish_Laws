Bekendtgørelse om ændring af bekendtgørelse om kompensation for stedbundne faste omkostninger til restriktionsramte virksomheder som følge af COVID-19 § 1 I bekendtgørelse nr. 115 af 29. januar 2021 om kompensation for stedbundne faste omkostninger til restriktionsramte virksomheder som følge af COVID-19, som ændret ved bekendtgørelse nr. 336 af 1. marts 2021, foretages følgende ændringer:
 1. I indledningen ændres »og akt nr. 167 af 25. februar 2021« til: », akt nr. 167 af 25. februar 2021 og akt nr. 206 af 8. april 2021,«.
 2. I § 1, stk. 1, nr. 2, ændres »litra a-c« til: »litra a og b«.
 3. I § 2, nr. 10, litra a, indsættes efter »§ 1, stk. 2, nr. 1-3, 5 og 6«: »jf. dog litra b,«.
 4. I § 2, nr. 10, indsættes efter litra a, som nyt litra:
»b) Virksomheder som har forbud mod at holde åbent i henhold til § 1 i bekendtgørelse nr. 834 af 27. juni 2014 om kosmetisk behandling, kan beregne perioden i litra a, enten fra og med den 14. januar 2021 eller fra og med den 18. januar 2021 til og med 28. februar 2021.« Litra b-f bliver herefter litra c-g.
 5. I § 2, nr. 11, litra b-d ændres »stiftet« til: »registreret i Det Centrale Virksomhedsregister (CVR)«.
 6. I § 3, stk. 4, 2. pkt., udgår »om delvis nedlukning«.
 7. I § 6, stk. 1, ændres »15. april 2021« til: »15. juni 2021«.
 8. I § 6, indsættes som stk. 3:
»Stk. 3. Virksomheder, som har forbud mod at holde åbent, kan i ansøgningen særskilt anmode om kompensation for perioderne, hvor virksomheden har forbud mod at holde åbent, jf. § 1, stk. 2, nr. 1. Virksomhedens omsætningsnedgang vil skulle opgøres særskilt for denne periode.« 9. I § 10 indsættes som stk. 6 og 7:
»Stk. 6. Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.
Stk. 7. Viser resultatet af efterreguleringen efter stk. 2-5, at virksomheden skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.« 10. Efter § 12 indsættes i kapitel 5:
»§ 12 a.
Afgørelse om tilbagebetaling efter dette kapitel på mere end 10.000 kr. ledsages af et tilbud om en afdragsordning.
 Stk. 2. Afdragsordningen løber i op til et år, og afdrag betales i fire lige store rater, jf. dog stk. 3.
 Stk. 3. Virksomheden har til enhver tid ret til helt at indfri sine forpligtelser til tilbagebetaling.
Stk. 4. Erhvervsstyrelsen skal forud for indgåelse af en aftale om afdragsordning efter stk. 1, oplyse virksomheden om vilkår for aftalen, herunder det samlede beløb der skal betales, konsekvenser ved misligholdelse og mulighed for hel eller delvis indfrielse.« § 2 Bekendtgørelsen træder i kraft den 29. april 2021.
