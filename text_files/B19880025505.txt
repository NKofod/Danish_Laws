I medfør af § 11, § 41, stk. 2 og § 53, stk. 1, i lov om dagpenge ved sygdom eller fødsel, jf. lovbekendtgørelse nr. 949 af 23. december 1986 som ændret ved lov nr. 872 af 23. december 1987 og lov nr. 165 af 23. marts 1988, fastsættes:
Personkreds § 1.  Arbejdsgivere kan blive fritaget for at betale  

 dagpenge mod at betale et særligt bidrag til staten, hvis deres lønudgift i  

 det foregående kalenderår ikke overstiger en fastsat grænse.
Stk. 2.  Det er en betingelse, at arbejdsgiveren er  

 omfattet af lov om Arbejdsgivernes Elevrefusion.
Når ganske særlige forhold  

 taler for det, kan chefen for Sikringsstyrelsen fravige denne betingelse.
Stk. 3.  Grænsen for tilmelding i forsikringsåret 1.  

 januar-31. december 1988 fastsættes til 3.516.000 kr.
For de efterfølgende  

 forsikringsår fastsættes beløbet ved regulering efter stk 4.
Stk. 4.  Grænsen efter stk. 3 reguleres den 1. januar  

 1989 og herefter hver 1. januar med den reguleringsprocent, der var gældende  

 for de dagpengegivende 1987-indtægter pr. 1. april året forud for  

 forsikringsårets begyndelse.
Beløbet afrundes til nærmeste beløb, der er  

 deleligt med tusind.
 Stk. 5.  Arbejdsgiverens lønudgift udgøres af summen af  

 alle ansatte lønmodtageres dagpengegivende lønindtægter hos arbejsgiveren,  

 hvad enten indtægterne anses for A- eller B-indkomst hos modtagerne efter  

 kildeskattelovgivningen, jf. dog stk. 6.
Stk. 6.  Udbetalinger fra arbejdsgiveren, der anses som  

 A-indkomst hos modtageren, men som ikke af disse er indtjent i  

 lønmodtagerforhold i arbejdsretlig forstand, medregnes i lønindtægten.
Dette  

 gælder dog ikke, hvis arbejdsgiveren særskilt dokumenterer arten og  

 størrelsen af sådanne udbetalinger.
 § 2.  Forsikringen omfatter alle lønmodtagere, der er  

 ansat hos arbejdsgiveren.
Optagelse og udmeldelse § 3.  Det er en betingelse for optagelse og forbliven  

 i ordningen, at arbejdsgiveren har et aktivt arbejdsgivernummer i  

 Statsskattedirektoratets stamregister for erhvervsdrivende (SE-nr.). Dette  

 gælder dog ikke arbejdsgivere, der alene beskæftiger huslig medhjælp.
Stk. 2.  Anmodning om optagelse indsendes til  

 Sikringsstyrelsen.
Forsikringen kan tidligst træde i kraft 20 dage efter, at  

 anmodningen er modtaget, jf. dog stk. 4, 2. punktum.
 Stk. 3.  Udmeldelse kan ske til et kvartals udgang, hvis  

 anmodning indsendes til Sikringsstyrelsen inden den 10. i kvartalets tredie  

 måned.
Stk. 4.  Udmeldelse som følge af inaktivt  

 arbejdsgivernummer i Statsskattedirektoratet sker til udgangen af det  

 kvartal, hvor nummeret er blevet inaktivt.
Hvis den udmeldte virksomhed  

 fortsætter under nyt arbejdsgivernummer som følge af ejerskifte, ændring af  

 driftsform, konkurs eller dødsfald, kan den ny arbejdsgiver tilmeldes med  

 virkning fra det følgende kvartals begyndelse.
Anmodning om optagelse  

 indsendes til Sikringsstyrelsen.
 Stk. 5.  Fornyet optagelse efter udmeldelse eller efter  

 udelukkelse, jf. kap. 4, forudsætter, at et eventuelt skyldigt beløb, inkl.  

 afgift for for sen betaling på påløbne omkostninger, er betalt.
 Stk. 6.  Til brug ved anmodning om optagelse eller  

 udmeldelse anvendes en blanket, som udleveres af det sociale udvalg i den  

 kommune, hvor arbejdsgiverens virksomhed er beliggende.
Beregning og opkrævning af bidrag § 4.  Socialministeren fastsætter årlig en procentdel  

 af de tilmeldte arbejdsgiveres samlede lønudgift, som skønnes at dække de  

 samlede udgifter, som de sociale udvalg påtager sig ved at overtage  

 dagpengeforpligtelsen.
Procentsatsen bekendtgøres af Sikringsstyrelsen.
Stk. 2.  Bidraget for den enkelte arbejdsgiver beregnes  

 som den efter stk. 1 fastsatte procentdel af lønudgiften.
For den del af  

 lønudgiften, der udgør indtil 795.000 kr., udgør bidraget det halve.
Det  

 nævnte grænsebeløb reguleres den 1. januar 1989 og herefter hver 1. januar  

 med den reguleringsprocent, der var gældende for de dagpengegivende  

 1986-indtægter pr. 1. april året forud for forsikringsårets begyndelse.  

 Beløbet afrundes til nærmeste beløb. der er deleligt med tusind.
 § 5.  Hvis der inden for et forsikringsår er  

 konstateret en særlig stor sygelighed blandt de ansatte hos en arbejdsgiver,  

 kan Sikringsstyrelsen med virknig fra den 1. juli i det følgende  

 forsikringsår fastsætte højere bidragsprocent for denne arbejdsgiver.
Stk. 2.  Meddelelse om bidragsforhøjelse udsendes i  

 april måned.
Fastholder styrelsen forhøjelsen efter arbejdsgiverens protest,  

 der må være styrelsen i hænde senest den 20. maj, kan anmodning om udmeldelse  

 til den 1. juli indsendes indtil den 10. juni.
Stk. 3.  Nedsættelse af forhøjet bidrag kan først ske,  

 når der inden for et forsikringsår er konstateret et væsentligt fald i  

 sygeligheden blandt de ansatte hos arbejdsgiveren.
Nedsættelsen har virkning  

 fra den 1. juli i det følgende forsikringsår.
Stk. 4.  Anmodning om nedsættelse af forhøjet bidrag  

 skal indsendes til Sikringsstyrelsen inden den 1. maj.
Afslår styrelsen en  

 anmodning herom, kan udmeldelse finde sted som nævnt i stk. 2.
§ 6.  Sikringsstyrelsen opkræver i løbet af  

 forsikringsåret fire acontobidrag.
Acontobidraget for januar kvartal beregnes  

 på grundlag af den samlede lønudgift i kalenderåret to år tidligere, forhøjet  

 eller nedsat med den procent, som de dagpengegivende indtægter for året to år  

 tidligere er forhøjet eller nedsat med ved den seneste regulering pr. 1.  

 oktober forud for forsikringsåret.
Acontobidraget for april, juli og oktober  

 kvartal beregnes på grundlag af den samlede lønudgift et år tidligere,  

 forhøjet eller nedsat med den procent, som de dagpengegivende indtægter for  

 året et år tidligere er forhøjet eller nedsat med ved den seneste regulering  

 pr. 1. april i forsikringsåret.
 Stk. 2.  Hvis arbejdsgiveren er nytilmeldt, beregnes  

 acontobidraget i tilmeldingsåret samt det efterfølgende år ud fra en  

 forventet lønsum opgivet af arbejdsgiveren.
Stk. 3.  Hvis den anvendte lønudgift afviger fra  

 arbejdsgiverens forventede lønudgift i det løbende forsikringsår, kan  

 arbejdsgiveren, hvis afvigelsen ikke er helt uvæsentlig, anmode  

 Sikringsstyrelsen om, at der anvendes en ny forventet lønsum ved  

 acontobidragsberegningen.
Til brug ved anmodning om ændret forventet  

 lønudgift anvendes en blanket, som udleveres af det sociale udvalg i den  

 kommune, hvor arbejdsgiverens virksomhed er beliggende.
 Stk. 4.  Hvis den forventede lønudgift er åbenbart  

 forkert, kan Sikringsstyrelsen skønsmæssigt fastsætte en årlig lønudgift til  

 brug ved acontobidragsberegnngen.
Stk. 5.  Acontobidraget opkræves kvartalsvis forud.  

 Bidraget skal indbetales senest den 15. i kvartalets første måned.
Hvis  

 indbetalingen ikke sker rettidigt, beregnes der afgift for for sen betaling.  

 Afgiften udgør 1 pct. af det skyldige beløb.
 Stk. 6.  Hvis en arbejdsgiver udmeldes eller udelukkes  

 af ordningen, opkræves der acontobidrag til kvartalets udgang.
 § 7.  Det endelige bidrag for forsikringsåret beregnes  

 på grundlag af arbejdsgiverens lønudgift i dette år.
 Stk. 2.  Når en arbejdsgiver kun har været tilmeldt  

 ordningen en del af forsikringsåret, ganges bidragsbeløbet med det antal  

 dage, arbejdsgiveren har været tilmeldt og deles med 30 gange antallet af  

 måneder, arbejdsgiveren har udbetalt lønbeløb for i løbet af forsikringsåret.
 Stk. 3.  Udbetalinger af den art, som er omtalt i § 1,  

 stk. 6, medregnes i lønudgiften, med mindre arbejdsgiveren senest den 1.  

 marts i året efter forsikringsårets udløb indsender en dokumenteret erklæring  

 om disse beløbs størrelse.
 Stk. 4.  Beregningen af det endelige bidrag for  

 forsikringsåret foretages i slutningen af marts, eller hvis oplysninger om  

 arbejdsgiverens lønudgifter ikke foreligger på dette tidspunkt, i slutningen  

 af juni i året efter forsikringsårets udløb.
Stk. 5.  En efterbetaling tillægges, og en  

 tilbagebetaling fratrækkes acontobidraget for april eller juli kvartal.
Et  

 eventuelt overskydende beløb udbetales straks.
 Stk. 6.  Hvis der på grund af udmeldelse eller  

 udelukkelse ikke opkræves acontobidrag for det pågældende kvartal, anses de  

 betalte acontobidrag for forsikringsåret som endelig betaling, jf. dog stk.  

 7-9.
Stk. 7.  Der foretages dog en efterregulering, hvis Stk. 8.  Når der skal foretages efterregulering i form  

 af efterbetaling, opkræves denne efterbetaling umiddelbart før april eller  

 juli kvartal i året efter forsikringsårets udløb, jf. stk. 4. Beløbet skal  

 være indbetalt senest den 15. i kvartalets første måned.
Hvis beløbet ikke  

 betales rettidigt, kan det inddrives ved udlæg af den kommunale pantefoged.
 Stk. 9.  Når der skal foretages efterregulering i form  

 af tilbagebetaling, fratrækkes først et eventuelt registreret skyldigt beløb.  

 En tilbagebetaling udbetales senest i juli kvartal i året efter  

 forsikringsårets udløb.
Udelukkelse § 8.  Arbejdsgivere, hvis lønudgifter i det foregående  

 kalenderår efter oplysing fra skattemyndighederne overstiger en fastsat  

 grænse, udelukkes af ordningen ved en gennemgang, der foretages i marts eller  

 juni måned. jf. § 7, stk. 4.
Stk. 2.  Grænsen for udelukkelse fastsættes som 1,1  

 gange grænsen for tilmelding beregnet efter § 1. Beløbet afrundes til  

 nærmeste beløb, der er deleligt med tusind.
Udelukkelsen har virkning fra den  

 1. april eller den 1. juli.
 § 9.  En arbejdsgiver, der den 5. i et kvartals tredje  

 måned er i restance med 500 kr. eller mere, eller med mere end 50 pct. af det  

 acontobeløb, som er opkrævet for kvartalet, dog mindst 100 kr., udelukkes af  

 ordningen med virkning fra udgangen af kvartalet.
 Stk. 2.  Det skyldige beløb, inkl. eventuel afgift efter  

 § 6, stk. 5, kan inddrives ved udlæg af den kommunale pantefoged.
Beregning og udbetaling af dagpenge § 10.  Dagpenge, der udbetales til en lønmodtager, som  

 er ansat hos en forsikret arbejdsgiver, beregnes efter reglerne i  

 dagpengelovens § 9 og § 10.
 Stk. 2.  Det samme gælder dagpenge, der ved en sådan  

 lønmodtagers sygdom udbetales til arbejdsgiveren efter dagpengelovens § 27.
 § 11.  I tilfælde af en lønmodtagers fravær på grund  

 af sygdom skal arbejdsgiveren samtidig med anmeldelse af sygefraværet til  

 lønmodtagerens bopælskommune give oplysning om løn- og ansættelsesforhold.  

 Oplysningerne afgives på en blanket, der udleveres af kommunen.
 § 12.  I sygdomstilfælde, der berettiger til dagpenge  

 fra en arbejdsgiver, og som er begyndt inden arbejdsgiverens forsikring er  

 trådt i kraft, fortsætter arbejdsgiverens pligt til at udbetale dagpenge, jf.  

 dagpengelovens § 3, stk. 1, og § 16, stk. 3.
 Stk. 2.  Ophører en arbejdsgivers forsikring, fortsætter  

 det sociale udvalg udbetaling af dagpenge til lønmodtagere, hvis  

 sygdomstilfælde er begyndt inden forsikringens ophør.
Klageadgang § 13.  Klager over Sikringsstyrelsens afgørelser om  

 arbejdsgiverforsikringen kan indbringes for Socialministeriet.
 Stk. 2.  Tvistigheder om retten til dagpenge fra en  

 arbejdsgiver efter dagpengelovens afsnit I afgøres af Dagpengeudvalget,  

 uanset om arbejdsgiveren har tilmeldt sig arbejdsgiverforsikringen.
Ikrafttrædelses- og overgangsbestemmelser § 14.  Bekendtgørelsen har virkning fra den 1. april  

 1988. Samtidig ophæves Socialministeriets bekendtgørelse nr. 952 af 23.  

 december 1986 om arbejdsgiveres fritagelse for at betale dagpenge i  

 arbejdsgiverperioden.
