Nr BTL 209 Betænkning over Forslag til lov om ændring af lov om social pension og lov  

 om social bistand (Konsekvensændringer som følge af ændret beskatning af  

 aktieudbytte)   

 Nr L 209 1991-92, 1. samling Afgivet af Socialudvalget Afgivet: 19920312 Udvalget har behandlet lovforslaget i en række møder og har herunder stillet et spørgsmål til socialministeren, som denne har besvaret skriftligt.
Udvalgets spørgsmål og ministerens svar herpå er optrykt som bilag til betænkningen.
 Herefter indstiller udvalget lovforslaget til vedtagelse  

 uændret .
Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.
Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Grethe Fenger Møller (KF) Eva Kjer Hansen (V) Hanne  

 Severinsen (V) Tom Behnke (FP) Lone Dybkjær (RV) Kofod-Svendsen (KRF)  

 fmd.
Bilag Udvalgets spørgsmål til socialministeren og dennes besvarelse heraf Spørgsmål:
»Kan ministeren bekræfte, at der ved udformningen af lovforslaget er  

 taget højde for, at ændringen alene vedrører egentlige aktieudbytter og ikke  

 udbytter fra investeringsforeninger, som også er pålagt udbytteskat, men hvor  

 indtægten fortsat medtages i indkomstopgørelsen? Det betyder, at det faktiske  

 afkast fra udloddende investeringsforeninger fortsat indgår i 6  

 pct.-skattegrundlaget.« Svar:
De i lovforslaget nævnte indtægtsgrundlag efter lov om social pension og  

 lov om social bistand består af summen af personlig indkomst med tillæg af  

 positiv kapitalindkomst.
Hertil lægges et beregnet formueafkast af visse lavt  

 forrentede aktiver.
For at modvirke, at såvel faktisk som beregnet  

 formueafkast indgår i indtægtsgrundlaget, fratrækkes det faktiske afkast i  

 det beregnede formueafkast.
Er det faktiske afkast større end det beregnede  

 afkast, sættes det beregnede afkast til nul, således at kun det faktiske  

 afkast indgår i det samlede indtægtsgrundlag.
Forslaget medfører, at det beregnede formueafkast ikke reduceres med  

 udbytteindkomst.
Det skyldes, at udbytte fra danske aktieselskaber  

 (udbytteindkomst) ikke længere indgår i kapitalindkomsten og dermed i  

 indtægtsgrundlaget.
Som det fremgår af spørgsmålet, er afkast fra udloddende  

 investeringsforeninger, der investerer i f.eks. obligationer, fortsat  

 kapitalindkomst.
Som følge heraf skal afkastet fortsat fratrækkes i det  

 beregnede formueafkast.
I modsat fald ville såvel det faktiske afkast som det  

 beregnede afkast af investeringsforeningsbeviserne indgå i  

 indtægtsgrundlaget.
Jeg kan bekræfte, at der ved udformningen af lovforslaget er taget højde  

 for, at ændringen alene vedrører egentlige aktieudbytter og ikke udbytter fra  

 investeringsforeninger, der fortsat indgår i 6 pct.-grundlaget som  

 kapitalindkomst.
Det følger af lovforslaget, at kapitalindkomst, hvori  

 der indeholdes udbytteskat, fortsat skal fragå i det beregnede formueafkast.  

 Udbytteskatten er alene den kildeskat på 30 pct., som den udloddende  

 investeringsforening skal indeholde på samme måde som aktieselskaber.
Den  

 indeholdte udbytteskat må ikke forveksles med skat af udbytteindkomst efter  

 personskatteloven.
