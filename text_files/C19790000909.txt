Konvention mellem Kongeriget Danmark og Den socialistiske Forbundsrepublik  

 Jugoslavien om social sikring Den 22. juni 1977 er der mellem Danmark og Jugoslavien indgået en  

 konvention om social sikring.
Konventionen, der er aftrykt som bilag til  

 dette cirkulære, træder efter at være ratificeret i kraft den 1. februar  

 1979.
Konventionen finder anvendelse på danske og jugoslaviske statsborgere.
Den  

 bygger på et gensidighedsprincip.
I dette cirkulære omtales fortrinsvis de  

 rettigheder, der efter konventionen tilkommer jugoslaviske statsborgere i  

 henhold til dansk lovgivning.
I henhold til konventionens art. 33 vil der mellem Danmark og Jugoslavien  

 blive indgået en administrativ aftale om anvendelsen af konventionen.
I  

 forbindelse med denne aftale vil der blive udarbejdet et blanketmateriale til  

 brug ved gennemførelsen af konventionen.
Når en sådan aftale er indgået, vil  

 der af sikringsstyrelsen blive udsendt et supplerende cirkulære.
 Konventionens bestemmelser om ydelser efter dansk lovgivning svarer til  

 bestemmelserne i konventionen mellem Danmark og Tyrkiet om social sikring,  

 jfr. sikringsstyrelsens cirkulære af 18. januar 1978.
KONVENTIONENS ALMINDELIGE PRINCIPPER 1. Konventionen finder efter art. 2 og senere  

 lovændringer for Danmarks vedkommende anvendelse på lovgivningen om offentlig  

 sygesikring sygehusvæsenet svangerskabshygiejne og fødselshjælp dagpenge ved  

 sygdom eller fødsel arbejdsskadeforsikring børnetilskud  

 arbejdsløshedsforsikring folkepension invalidepension enkepension boligydelse  

 til pensionister Arbejdsmarkedets Tillægspension (ATP).
Efter art. 4 er jugoslaviske statsborgere, der har bopæl på dansk område,  

 omfattet af dansk lovgivning.
Ved dansk område forstås, jfr. art. 1 (b),  

 Danmark med undtagelse af Grønland og Færøerne.
 Det følger endvidere af art. 4, at jugoslaviske statsborgere, der er  

 omfattet af dansk lovgivning, har de samme rettigheder og pligter som danske  

 statsborgere (ligebehandlingsprincippet), med mindre andet følger af særlige  

 bestemmelser i konventionen.
 Der gælder visse undtagelser fra bestemmelsen om, at jugoslaviske  

 statsborgere med bopæl her i landet er omfattet af den danske sociale  

 sikringslovgivning, jfr. art. 5 (d) om diplomatiske eller konsulære  

 repræsentanter m. fl. og art. 6, stk. 2, om diplomatisk hjælpepersonale m.  

 fl., der vælger at være omfattet af jugoslavisk lovgivning.
Konventionen indeholder i art. 5 visse særregler om, hvilket lands  

 lovgivning der skal finde anvendelse.
Udsendte arbejdstagere er efter art. 5  

 (a) i op til 1 år omfattet af hjemstatens lovgivning.
Der er mulighed for  

 forlængelse af denne periode.
Arbejdstagere, der beskæftiges af en  

 transportvirksomhed, der har hjemsted i den ene kontraherende stat, og som  

 udfører deres arbejde i den anden kontraherende stat, er efter art. 5 (b) som  

 hovedregel omfattet af hjemstatens lovgivning.
Arbejdstagere, der beskæftiges  

 ombord på skibe, er som hovedregel omfattet af lovgivningen i den stat, hvis  

 flag skibet fører (art. 5 (c)).
2. Efter art. 8, stk. 1, har ARBEJDSTAGERE OG DERES  

 EFTERLADTE ret til at få udbetalt pension, renter i anledning af  

 arbejdsskader samt begravelseshjælp, hvortil der er erhvervet ret efter dansk  

 lovgivning, selv om de pågældende er bosat på jugoslavisk område  

 (eksportabilitetsprincippet), medmindre andet følger af særlige bestemmelser  

 i konventionen.
Ved arbejdstager forstås i relation til dansk lovgivning,  

 jfr. art. 1 (i), enhver i en arbejdsgivers tjeneste beskæftiget person, der  

 er omfattet af loven om arbejdsskadeforsikring.
Der gælder væsentlige  

 modifikationer i adgangen til at udbetale dansk pension i Jugoslavien, jfr.  

 nedenfor.
 Andre personer end arbejdstagere og deres efterladte har derimod ikke ret  

 til at modtage sådanne ydelser under bopæl i Jugoslavien, jfr. art. 8, stk.  

 2.
Det følger af artikel 8, at der for fremtiden er en almindelig adgang for  

 danske statsborgere, der har bopæl i Jugoslavien, til at modtage dansk  

 pension.
Danske statsborgere vil endvidere kunne få tillagt dansk pension  

 under bopæl i Jugoslavien.
Når adgangen til at modtage dansk pension i  

 Jugoslavien alene følger af konventionen og ikke tillige kan støttes på  

 bestemmelserne i pensionslovgivningen om ret til at modtage pension i  

 udlandet, er der ikke ret til i Jugoslavien at modtage de tillæg og ydelser,  

 der er nævnt i artikel 30, jfr. nedenfor under punkt 15. Retsstillingen er  

 tilsvarende efter konventionen mellem Danmark og Tyrkiet om social sikring.
 3. Efter konventionens art. 9 finder bestemmelser  

 efter dansk lovgivning om nedsættelse eller bortfald af ydelser i tilfælde  

 af, at modtageren får udbetalt andre sociale ydelser eller har andre  

 indtægter, tillige anvendelse, såfremt det drejer sig om ydelser i henhold  

 til jugoslavisk lovgivning eller indtægter, der er modtaget i Jugoslavien.  

 Dette gælder dog ikke i tilfælde, hvor der er erhvervet ret til såvel dansk  

 som jugoslavisk pension, og hvor samordning af pensionerne finder sted efter  

 art. 32 samt i de tilfælde vedrørende forværring af en erhvervssygdom, der  

 omhandles i art. 17 (b).
KONVENTIONENS ENKELTE ARTER AF YDELSER YDELSER I ANLEDNING AF SYGDOM ELLER FØDSEL 4. Herboende jugoslaviske statsborgere og deres  

 familiemedlemmer har efter art. 10 ret til LÆGEBEHANDLING, SYGEHUSBEHANDLING,  

 TANDLÆGEBEHANDLING M.V. efter samme regler, som gælder for danske  

 statsborgere.
Dette følger iøvrigt direkte af sygesikringsloven og  

 sygehusloven.
Efter art. 12 kan forsikrings- beskæftigelses- eller  

 bopælsperioder i Jugoslavien medregnes til nedbringelse af den karenstid på 6  

 uger, der er fastsat i sygesikringslovens § 1, stk. 3, og den tilsvarende  

 frist for ret til vederlagsfri behandling på sygehus, der er fastsat i loven  

 om sygehusvæsenet § 5, stk. 2. Nærmere regler om anvendelse af dette  

 sammenlægningsprincip vil blive fastsat i den administrative aftale.
5. Herboende jugoslaviske statsborgere har ret til  

 DAGPENGE I ANLEDNING AF SYGDOM ELLER FØDSEL.
Dette gælder allerede efter  

 dagpengeloven.
Det foran nævnte sammenlægningsprincip finder efter art. 13,  

 stk. 2, anvendelse ved afgørelse af, om betingelserne for ret til dagpenge  

 ved fødsel efter kap. 12 i dagpengeloven er opfyldt, når en jugoslavisk  

 statsborger ikke har været omfattet af dansk lovgivning i hele den i lovens §  

 34, stk. 1 eller stk. 2 omhandlede referenceperiode.
 Herefter skal forsikringsperioder, der er tilbagelagt efter jugoslavisk  

 lovgivning inden for referenceperioden medregnes, som om det drejede sig om  

 perioder tilbagelagt efter dansk lovgivning.
Den pågældende anses for i de således medregnede perioder at have haft en  

 gennemsnitlig lønindtægt af en størrelse, der svarer til gennemsnittet af de  

 lønbeløb, der er konstateret for de perioder, der er tilbagelagt efter dansk  

 lovgivning i referenceperioden.
Nærmere regler om fremgangsmåden ved  

 medregning af de nævnte jugoslaviske forsikringsperioder vil blive fastsat i  

 den administrative aftale.
Det bemærkes, at det i pkt. 3 i protokol til  

 konventionen er fastsat, at betingelserne for ret til dagpenge i anledning af  

 fødsel efter dansk lovgivning ikke anses for opfyldt, såfremt den pågældende  

 alene er tilmeldt arbejdsformidlingen som arbejdssøgende.
 Udbetaling af dagpenge i Jugoslavien kan efter art. 14 ske på samme vilkår  

 og i samme omfang som danske statsborgere kan opnå en sådan udbetaling, jfr.  

 herved socialministeriets bekendtgørelse nr. 512 af 23. september 1975.
FAMILIEYDELSER 6. Efter art. 21 har et barn, der har bopæl her i  

 landet, og hvis fader eller moder er jugoslavisk statsborger og har bopæl  

 her, ret til danske BØRNETILSKUD på samme vilkår som danske statsborgere.
Det  

 samme gælder retten til ungdomsydelse.
De opholdsfrister, der er fastsat for  

 udlændinge i børnetilskudslovens § 11, stk. 1, nr. 1, for adgang til  

 børnetilskud efter lovens §§ 2 og 3 og til ungdomsydelse, bortfalder således  

 for jugoslaviske statsborgere.
7. Med hensyn til SÆRLIGT BØRNETILSKUD efter  

 børnetilskudslovens § 4 gælder efter art. 22, at børn af enker og enkemænd,  

 der er jugoslaviske statsborgere samt forældreløse børn af jugoslaviske  

 statsborgere, når børnene har bopæl her i landet, har ret til særligt  

 børnetilskud efter samme regler som gælder for sådanne børn af danske  

 statsborgere på betingelse af, AT barnet eller et af dets forældre har haft  

 bopæl på dansk område i mindst 6 måneder, og AT den afdøde fader og/eller  

 moder på tidspunktet for dødsfaldet havde bopæl på dansk område.
Herved er  

 der sket en nedsættelse af den efter børnetilskudslovens § 11, stk. 1, nr. 1,  

 gældende opholdsfrist på 3 år.
Er kravet om, at den afdøde fader og/eller  

 moder på tidspunktet for dødsfaldet havde bopæl på dansk område, ikke  

 opfyldt, indtræder retten til særligt børnetilskud efter 3 års fast bopæl her  

 efter den almindelige bestemmelse i børnetilskudslovens § 11, stk. 1, nr. 1.
 Bestemmelsen om udbetaling af særligt børnetilskud efter 6 måneders bopæl  

 her i landet omfatter også de øvrige tilfælde i børnetilskudslovens § 4, hvor  

 særligt børnetilskud ydes.
 Bestemmelsen i punkt 4 A i protokol til konventionen svarer til gældende  

 praksis for ydelse af børnetilskud i forbindelse med skolegang i udlandet.  

 Det samme gælder derfor for alle andre grupper, der i denne henseende er  

 ligestillede med danske statsborgere, for eksempel for tyrkiske statsborgere  

 efter konventionen mellem Danmark og Tyrkiet om social sikring.
PENSIONER 8. Jugoslaviske statsborgere, der har været  

 arbejdstagere i Danmark i sammenlagt mindst 1 år, har, jfr. art. 25, stk. 1,  

 ret til FOLKEPENSION efter samme regler som danske statsborgere på betingelse  

 af, at de har boet i Danmark i sammenlagt mindst 5 år mellem deres 15. og 67.  

 år.
 Folkepensionen vil kunne udbetales de nævnte jugoslaviske statsborgere  

 under bopæl i Jugoslavien, jfr. art. 8, stk. 1. Folkepension vil endvidere  

 kunne tillægges de nævnte jugoslaviske statsborgere under bopæl i  

 Jugoslavien.
 Det bemærkes, at det er aftalt mellem Danmark og Jugoslavien, at  

 konventionen skal forstås således, at førtidig folkepension, der ydes efter  

 dispensation fra aldersbetingelsen på grund af sociale og arbejdsmæssige  

 forhold, dvs. pension fra det 55. år efter folkepensionslovens § 2, stk. 2,  

 2. punktum ikke kan udbetales under bopæl udenfor Danmark.
 Den dansk-tyrkiske konvention om social sikring skal forstås på  

 tilsvarende måde.
9. Andre jugoslaviske statsborgere end arbejdstagere  

 har, jfr. art. 25, stk. 2, ret til folkepension efter samme regler som danske  

 statsborgere på betingelse af, at de har boet i Danmark i sammenlagt mindst 5  

 år mellem deres 15. og 67. år.
Pensionen kan kun udbetales under bopæl i  

 Danmark, jfr. art. 8, stk. 2.
 10. For jugoslaviske statsborgeres ret til  

 folkepension efter folkepensionslovens § 2, stk. 1, nr. 3, gælder dog de  

 betingelser, der er nævnt nedenfor under punkterne 12-13 om invalidepension,  

 jfr. art. 25, stk. 3.
 11. Jugoslaviske kvinder, der er enker efter  

 jugoslaviske arbejdstagere, og som er blevet enker efter, at de var fyldt 62  

 år, har ret til folkepension beregnet på grundlag af den afdøde mands  

 bopælstid i Danmark, selvom enken ikke selv har optjent pension i Danmark.  

 Det er en betingelse for denne ret til pension til jugoslaviske enker, AT den  

 afdøde ægtefælle havde været arbejdstager i Danmark i mindst 1 år, AT han  

 efter det fyldte 15. år og umiddelbart før dødsfaldet havde boet i Danmark i  

 en uafbrudt periode på mindst 1 år, AT han under sin seneste sammenhængende  

 bopælsperiode i Danmark i mindst 1 år havde været fysisk og psykisk i stand  

 til at udøve normalt erhverv, og AT dødsfaldet indtrådte, mens han havde  

 bopæl i Danmark, jfr. art. 25, stk. 4, sammenholdt med art. 27, stk. 1, a).
 Retten til folkepension for jugoslaviske enker er endvidere betinget af,  

 AT ægtefællerne samlevede ved ægtefællens død, AT ægteskabet var indgået, før  

 en af ægtefællerne fyldte 57 år, samt AT ægteskabet havde varet i mindst 5  

 år, jfr. folkepensionslovens § 1a, stk. 3. Samlivsbetingelsen anses for  

 opfyldt, når den afdøde i væsentlig grad bidrog til den pågældendes  

 forsørgelse.
 De nævnte enker vil kunne få udbetalt folkepension under bopæl i  

 Jugoslavien, jfr. art. 25, stk. 6. Folkepension vil endvidere kunne tillægges  

 de nævnte enker under bopæl i Jugoslavien.
 12. Jugoslaviske statsborgere, der har været  

 arbejdstagere i Danmark i mindst 1 år, har, jfr. art. 26, stk. 1 og 3, ret  

 til INVALIDEPENSION efter samme regler som danske statsborgere på betingelse  

 af, AT de efter det fyldte 15. år har haft fast bopæl i Danmark i en uafbrudt  

 periode på mindst 1 år umiddelbart forud for indgivelsen af ansøgningen om  

 pension, AT de under deres seneste sammenhængende bopælsperiode i Danmark i  

 mindst 1 år har været fysisk og psykisk i stand til at udøve normalt erhverv,  

 og AT uarbejdsdygtigheden med påfølgende invaliditet indtrådte, mens de havde  

 bopæl i Danmark.
 Invalidepension vil kunne udbetales de nævnte jugoslaviske statsborgere  

 under bopæl i Jugoslavien, jfr. art. 8, stk. 1. Når de foran nævnte  

 betingelser er opfyldt, vil invalidepension endvidere kunne tillægges de  

 nævnte jugoslaviske statsborgere under bopæl i Jugoslavien.
 Overflytning til højere pension som følge af forværring af invaliditeten  

 kan ikke finde sted under bopæl udenfor Danmark, jfr. art. 26, stk. 5.
13. Andre jugoslaviske statsborgere end arbejdstagere  

 har, jfr. art. 26, stk. 2 og 3, ret til invalidepension efter samme regler  

 som danske statsborgere på betingelse af, AT de har haft fast bopæl i Danmark  

 efter det fyldte 15. år i sammenlagt mindst 5 år, heraf i en uafbrudt periode  

 på mindst 1 år umiddelbart forud for indgivelsen af ansøgningen om pension,  

 AT de under deres seneste sammenhængende bopælsperiode i Danmark i mindst 1  

 år har været fysisk og psykisk i stand til at udøve et normalt erhverv, og AT  

 uarbejdsdygtigheden med påfølgende invaliditet indtrådte, mens de havde bopæl  

 i Danmark.
Pensionen kan kun udbetales under bopæl i Danmark, jfr. art. 8,  

 stk. 2.
14. Jugoslaviske statsborgere har ret til ENKEPENSION  

 efter samme regler som danske statsborgere på betingelse af, Enkepensionen efter § 1, stk. 2, i lov om pension til enker m. fl. kan kun  

 ydes, såfremt pensionen beregnes på grundlag af den jugoslaviske kvindes egen  

 bopælstid i Danmark, jfr. ovenfor under b) og på betingelse af, at de  

 omstændigheder, der begrunder ret til pension, er indtrådt, medens kvinden  

 havde bopæl i Danmark (art. 27, stk. 2).
 Enkepension til jugoslaviske statsborgere med bopæl i Jugoslavien kan kun  

 udbetales, såfremt pensionen ydes på grundlag af den afdøde ægtefælles  

 forhold, jfr. ovenfor under a) (art. 27, stk. 4). Er denne betingelse  

 opfyldt, vil enkepension også kunne tillægges under bopæl i Jugoslavien.
 15. Efter art. 30 kan følgende tillæg og ydelser efter  

 dansk lovgivning om folke-, invalide- og enkepension ikke udbetales til  

 personer, der har bopæl uden for Danmark: pensionstillæg hustrutillæg  

 ægteskabstillæg personlige tillæg bistandstillæg plejetillæg  

 invaliditetsydelse.
 Det følger endvidere af bestemmelsen i § 2, stk. 2, i loven om boligydelse  

 til pensionister, jfr. pkt. 3 i socialministeriets cirkulære af 15. november  

 1978, at denne ydelse kun kan udbetales, når pensionisten har fast bopæl her  

 i landet.
 16. Jugoslaviske statsborgere har efter art. 29 ikke  

 ret til dansk pension efter overgangsbestemmelserne i love nr. 257-59 af 7.  

 juni 1972 om ændringer i folke-, invalide- og enkepensionslovene.
17. Bopælsperioder, der er tilbagelagt forud for  

 konventionens ikrafttræden, skal tages i betragtning ved afgørelse af ret til  

 ydelser efter den danske pensionslovgivning.
Bopælsperioder, der er  

 tilbagelagt efter dansk lovgivning forud for den 1. april 1957, tages dog  

 ikke i betragtning ved beregning af størrelsen af folke-, invalide- og  

 enkepension, der udbetales til jugoslaviske statsborgere med bopæl i  

 Jugoslavien (art. 42, stk. 2).
18. Konventionen giver i et vist omfang ret til at  

 medregne forsikringsperioder, der er tilbagelagt efter jugoslavisk  

 lovgivning, som om det drejede sig om danske bopælsperioder ved beregningen  

 af størrelsen af dansk pension.
Dette gælder efter art. 25, stk. 3, for så  

 vidt angår jugoslaviske statsborgeres ret til folkepension efter  

 folkepensionslovens § 2, stk. 1, nr. 3, og efter art. 28 for så vidt angår  

 jugoslaviske statsborgeres ret til invalidepension.
I den administrative aftale vil der blive fastsat nærmere bestemmelser med  

 henblik på fremgangsmåden ved medregning af sådanne jugoslaviske  

 forsikringsperioder ved beregningen af dansk pension.
Man skal anmode  

 kommunerne om, at der ved behandlingen af pensionsansøgninger fra  

 jugoslaviske statsborgere indtil videre foretages beregning og udbetaling af  

 pension alene på grundlag af tilbagelagte danske bopælsperioder.
19. Konventionen indeholder i art. 32 en bestemmelse  

 om samordning af pensioner i tilfælde, hvor der er erhvervet ret til alders-,  

 invalide- eller enkepension efter såvel dansk som jugoslavisk lovgivning.  

 Beregningen af den danske pension vil i sådanne tilfælde blive foretaget af  

 sikringsstyrelsen efter, at den administrative aftale er gennemført, jfr.  

 herved socialministeriets bekendtgørelse nr. 476 af 22. september 1978 om  

 overdragelse af kommunale beføjelser efter folke-, invalide- og  

 enkepensionslovene til sikringsstyrelsen.
Man skal anmode om, at der også for  

 sådanne tilfældes vedkommende indtil videre foretages beregning og udbetaling  

 af pension alene på grundlag af danske bopælstider.
