Resumé  



  

 En mand der havde en væsentlig funktionsnedsættelse med bl.a. hjerneskade og  

 udbredt lammelse, søgte efter et genoptræningsophold om særlig  

 socialpædagogisk  

 støtte i forbindelse med weekendsamvær med sine 2 børn på 10 og 12 år.
Efter  

 samværsresolutionen havde manden ret til samvær hver anden weekend og en  

 ugentlig hverdag, svarende til normalsamvær.
Kommunen bevilgede kun særlig  

 støtte svarende til en månedlig samværsweekend og henviste til at manden nu  

 var  

 blevet mere selvhjulpen og boede så tæt på børnene at de selv kunne cykle på  

 kortere besøg.
Det sociale nævn stadfæstede afgørelsen.
 Ankestyrelsen afviste sagen da den ikke var af principiel eller  

 generel betydning, men beroede på en konkret vurdering af mandens behov for  

 hjælp.
Ombudsmanden henstillede at Ankestyrelsen tog sagen op til  

 behandling, navnlig med henblik på at belyse kompensationsprincippets  

 betydning  

 i forhold til ydelse af socialpædagogisk støtte til handicappede i  

 forbindelse  

 med udøvelse af samvær.
Sagen indeholder en gennemgang af  

 kompensationsbegrebet  

 på handicapområdet og en gennemgang af reglerne for Ankestyrelsens antagelse  

 af  

 sager til realitetsbehandling.
 Ankestyrelsen tog herefter sagen op til behandling og tildelte  

 socialpædagogisk støtte til samvær hver anden weekend.
 (J.nr. 2004-1542-051).
Støtte til handicappet mands normalsamvær  

 med sine børn.
Kompensationsprincippet Institution A indgav på vegne  

 af B en klage over myndighedernes afslag på socialpædagogisk støtte til  

 samvær  

 med Bs børn hver anden weekend efter servicelovens § 73.
 Det fremgår af sagen at B i  

 2001 blev ramt af en række apopleksianfald der medførte en væsentlig  

 nedsættelse af hans funktionsevne, herunder udbredt lammelse.
 Forud herfor var B blevet  

 separeret, og i forbindelse med separationen var der blevet indgået en  

 samværsaftale hvorefter B havde ret til samvær med sine to børn på 10 og 12  

 år  

 hver anden weekend samt hver tirsdag til onsdag.
På grund af sin sygdom var B  

 i en længere periode under optræning på X-kollegiet.
Under dette ophold  

 bevilgede Århus Amt B støtte til samvær med børnene én gang om måneden.
B ansøgte i forbindelse med  

 udskrivning til egen bolig Århus Kommune om socialpædagogisk bistand til  

 samvær  

 med sine to børn.
B ønskede 2 x 8 timers bistand hver anden weekend.
 Århus Kommune traf afgørelse  

 ved brev af  

 3. marts 2003  

 hvorved B blev bevilget særlig bostøtte i forbindelse med samvær med sine  

 børn.  

 Af afgørelsen fremgår bl.a. følgende:
 I forlængelse af konference  

 22.1.2003  

 kan jeg  

 bekræfte, at du er blevet bevilget bostøtte samt særlig bostøtte i  

 forbindelse  

 med samvær med dine børn fra Århus Kommunes Bofællesskabsteam.
Du vil blive kontaktet af  

 ( ), Bofællesskabsteamet for nærmere aftale om indhold og omfang af  

 bostøtten.  

 I forbindelse med samvær sammen med dine børn skal du være opmærksom på, at  

 der  

 højest kan ydes 3 timer pr. md. jvf. gældende instruks. Ved brev af  

 10. marts 2003  

 klagede B  

 over kommunens afgørelse idet han anførte at han burde have samvær med sine  

 børn to gange om måneden.
Bs tidligere hustru ( ) der er mor til  

 Bs to børn,  

 klagede ved brev af  

 11.  

 marts 2003  

 også over afgørelsen.
Hun anførte i den forbindelse navnlig  

 at yderligere støtte  af hensyn til børnenes trivsel  var  

 nødvendig for at  

 opretholde tilstrækkelig tilknytning mellem børnene og deres far.  

 Den 17. marts 2003  

 klagede  

 Forening C tillige over afgørelsen.
Foreningen anførte bl.a. at det var  

 vigtigt  

 for såvel B som børnene at B kunne fungere så optimalt som muligt i  

 faderrollen.
Efter at have genvurderet og  

 fastholdt afgørelsen oversendte Århus Kommune  

 den 31. marts 2003  

 sagen til Det Sociale Nævn  

 for Århus Amt.
Institution A fremkom ved brev af  

 27. juni 2003  

 efter henvendelse fra B med sine  

 bemærkninger til sagen.
Institution A anførte i sit brev bl.a. at kommunen  

 ikke  

 som påkrævet havde foretaget en konkret individuel vurdering af Bs  

 behov for  

 støtte.
Institution A anførte endvidere at kommunen tilsyneladende ikke havde  

 tillagt det betydning at B forud for sin sygdom i henhold til  

 samværsresolutionen havde haft samvær med børnene hver anden weekend.
På baggrund af Institution  

 As klage meddelte Århus Kommune  

 den 1. juli 2003  

 det sociale nævn at kommunen havde  

 besluttet at genvurdere sagen.
Det sociale nævn indstillede herefter  

 behandlingen  

 af klagesagen.
 Efter fornyet vurdering traf  

 Århus Kommune afgørelse  

 den  

 22. august 2003. I afgørelsen stod der bl.a.:
Du bevilges 10-12 timer  

 støtte til 1 mdl. weekendsamvær med dine børn i dit hjem.
Det bevilgede  

 timeantal er midlertidigt til årets udgang.
Bevillingens omfang skal  

 revurderes  

 i december 2003 ud fra de opsamlede erfaringer under støtteforløbene.
Et af  

 målene under indsatsen er, at se på det konkrete støttebehov som det tegner  

 sig  

 nu, samt at vurdere og afsøge mulighed for andre løsninger fremover.
Ved udmålingen er taget i betragtning,  

 at du er blevet mere selvhjulpen og er flyttet tættere på børnene, så de har  

 mulighed for at cykle over til dig på kortere besøg.
Der er derfor mulighed  

 for  

 jævnligt samvær med børnene af kortere eller længere varighed.
Det skønnes  

 derfor, at såvel dine som børnenes behov for samvær kan tilgodeses i den  

 bevilgede periode. Institution A klagede  

 den 11. september 2003  

 på  

 vegne af B over at Århus Kommune ved sin afgørelse alene bevilgede B støtte  

 til  

 en månedlig samværsweekend.
I klagen henviste Institution A bl.a. til  

 Ankestyrelsens meddelelse SM A-9-03.
Det Sociale Nævn for Århus  

 Amt tiltrådte ved brev af  

 17.  

 oktober 2003  

 kommunens afgørelse.
I brevet anføres bl.a. følgende:
 Det Sociale Nævn stadfæster  

 således kommunens afgørelse.
 På baggrund af Institution  

 (A)s brev af  

 11. september  

 2003  

 lægger Nævnet til grund, at De accepterer Århus Kommunes (nu  

 foretagne) konkrete, individuelle vurdering af Deres behov for støtte 12  

 timer  

 under hvert weekendsamvær, men at De ikke kan acceptere begrænsningen til en  

 weekend om måneden.
Det fremgår af Forening (C)s  

 brev af  

 17. marts 2003,  

 at De i henhold til samværsafgørelse udfærdiget af statsamtet i forbindelse  

 med  

 Deres separation/skilsmisse har ret til samvær med Deres børn på henholdsvis  

 10  

 og 12 år hver anden weekend samt hver tirsdag til onsdag.
De har  

 efterfølgende  

 fået en hjerneskade, hvilket har medført, at De er lammet og sidder i  

 el-kørestol.
Statsamtet har angiveligt ikke ændret Deres samværsafgørelse  

 efter  

 Deres sygdom.
Forening (C) finder derfor, at kommunen skal give Dem støtte  

 under samværet hver anden weekend, således at De har mulighed for at fungere  

 så  

 optimalt som muligt i faderrollen.
Under Deres tidligere  

 genoptræningsophold på (X)-kollegiet har man vurderet Deres behov for  

 bostøtte  

  herunder særlig socialpædagogisk støtte under samværet.
Dette behov er  

 der  

 redegjort nærmere for i udtalelse af november 2002. Behovet blev anslået til  

 16  

 timers støtte fordelt på lørdag og søndag i relation til weekendsamvær.
Under  

 opholdet på (X)-kollegiet fik De bevilget støtte 2 x 8 timer en gang om  

 måneden  

 af amtet, da (X)-kollegiets træningsgruppe er en amtslig boform.
Efter Deres flytning til egen  

 bolig  

 den 1. juli 2003  

 bevilgede Århus Kommune Dem 3 timers støtte efter servicelovens § 73 til  

 weekendsamvær 1 gang om måneden.
Dette blev efter kommunens revurdering  

 ændret  

 ved afgørelse af  

 22. august  

 2003  

 til 12 timers støtte til 1 månedligt weekendsamvær.  

 Bevillingen løber indtil årets udgang, hvor kommunen vil revurdere Deres  

 behov.
Kommunen har ved afgørelsen  

 bl.a. lagt vægt på, at De er blevet mere selvhjulpen og at De er flyttet  

 tættere på børnene, således at de kan cykle hen at besøge Dem, og at der  

 dermed  

 er mulighed for jævnligt (kortere eller længere) samvær med børnene.
Kommunen  

 vil således ved årets udgang vurdere, i hvilket omfang De derefter har brug  

 for  

 støtte.
Det fremgår desuden af sagen,  

 at børnenes moder gerne vil lade Dem have samvær med børnene i weekenden, når  

 dette blot kan ske på betryggende vis.
Hun og børnene besøger Dem en hverdag  

 om  

 ugen.
Institution (A) anfører i  

 brev af  

 22. august 2003,  

 at De kan acceptere det bevilgede timetal på 12 timer, men at De skal have  

 denne støtte 2 gange om måneden, idet De har ret til weekendsamvær hver anden  

 weekend, jf. samværsresolutionen.
Institution (A) mener, at kommunen ikke må  

 begrænse  

 denne ret, jf. også henvisningen til en afgørelse fra Den Sociale  

 Ankestyrelse  

 (SM A-9-03) i Institution (A)s brev af  

 27. juni 2003, i hvilket man også anfører, at kommunen  

 ikke har foretaget en helhedsvurdering af Deres behov for hjælp under  

 samværet.
Sagen drejer sig om Deres  

 ansøgning om socialpædagogisk støtte efter servicelovens § 73 under  

 weekendsamvær med Deres 2 børn, idet De  som følge af Deres hjerneskade  

   

 bl.a. har svært ved at sætte grænser for Deres børn og at forebygge  

 konflikter  

 mellem dem.
Nævnet har dermed kun taget stilling til den særlige  

 socialpædagogiske støtte under samværet  og ikke Deres sædvanlige behov  

 for  

 praktisk hjælp i hjemmet eller de økonomiske aspekter ved samværet.
Nævnet  

 lægger i den forbindelse til grund, at børnene i kraft af deres alder er  

 selvhjulpne med det praktiske.
Nævnet finder derfor, at den eneste relevante  

 bestemmelse i sagen er servicelovens § 73 om socialpædagogisk bistand.
Som hjemmel for den tildelte  

 hjælp kunne kommunen dog måske også have anvendt servicelovens § 71 (om  

 personlig hjælp og pleje og hjælp eller støtte til nødvendige praktiske  

 opgaver  

 i hjemmet), selvom denne bestemmelses kerneområde ikke ses at omfatte den  

 hjælp, som De har brug for.
Nævnet finder, at det konkret ikke har nogen  

 betydning for indholdet af kommunens afgørelse, at kommunen har tildelt  

 hjælpen  

 efter § 73. De af Institution (A) i brev af  

 27. juni 2003  

 anførte øvrige bestemmelser  

 (øverst på side 2) findes ikke relevante i denne sammenhæng.
Formålet med fastsættelsen af  

 samværsret er ifølge § 16 i lov om forældremyndighed og samvær at barnets  

 forbindelse med begge forældre søges bevaret.
Der er hverken i loven eller i  

 bekendtgørelser fastsat bestemmelser om, hvor ofte man har ret til samvær.
Der træffes kun afgørelser om  

 samvær af statsamtet, hvis der søges derom.
Hvis begge forældre er enige om  

 samværets omfang og beder statsamtet fastsætte ret til samvær på denne  

 baggrund, vil dette også kunne ske uden at statsamtet går nærmere ind i  

 sagen, medmindre  

 der aftales egentlige deleordninger.
Dette betyder også, at statsamtet ikke  

 af  

 sig selv kontrollerer, om der skulle være grund til at ændre allerede  

 fastsatte  

 ordninger, f.eks. hvis den samværsberettigedes forhold har ændret sig i en  

 sådan grad, at det ikke længere er betryggende at have samvær med børnene  

 uden  

 andres tilstedeværelse.
 Der foreligger ikke  

 oplysninger i denne sag om, at børnenes moder skulle have kontaktet  

 statsamtet  

 for at få ændret Deres samværsret, og at statsamtet skulle have afslået dette  

 efter en undersøgelse af sagen  herunder Deres ændrede forhold   

 og efter  

 høring af børnene.
 Nævnet finder herefter, at  

 der i denne sag ikke kan lægges afgørende vægt på Deres konkrete  

 samværsresolution, idet denne er udfærdiget, inden De blev syg og som følge  

 heraf ikke længere selv kan være alene med begge børn på samme tid uden  

 problemer.
 Nævnet er opmærksomt på  

 Institution (A)s henvisning til en afgørelse fra Den Sociale  

 Ankestyrelse (SM  

 A-9-03, som vedrører økonomisk støtte til transportudgifter under samværet,  

 jf.  

 servicelovens § 83) og på Den Sociale Ankestyrelses bemærkninger til  

 afgørelsen  

 i Nyt fra Ankestyrelsen nr. 2 af maj 2003. Nævnet finder dog, at denne  

 afgørelse ikke som anført af Institution (A) kan tages til indtægt for, at  

 kommunen  

 i alle tilfælde er forpligtet til at yde socialpædagogisk støtte efter  

 servicelovens § 73 til det samvær som måtte være fastsat af statsamtet.
 For det første er der ikke  

 tale om sammenlignelige tilfælde, idet SM A-9-03 vedrører økonomisk støtte  

 til  

 transportudgifter under samværet og altså ikke et tilfælde, hvor der på grund  

 af samværsberettigedes personlige forhold var behov for socialpædagogisk  

 hjælp.
For det andet ville  

 Institution (A)s betragtning kunne medføre helt utilsigtede og  

 uoverskuelige  

 konsekvenser for kommunerne: Hvis kommunen altid ville være forpligtet til at  

 følge en samværsafgørelse, ville dette åbne for muligheden af, at  

 forældre,  

 som principielt var enige om samværets omfang og om, at samværet skulle være  

 overvåget af kommunen i kraft af socialpædagogisk støtte efter  

 servicelovens  

 § 73, kunne aftale meget omfangsrigt samvær og bede statsamtet udfærdige en  

 samværsafgørelse i overensstemmelse med det aftalte omfang.
Forældrenes  

 underhåndsaftale om, at kommunens bevilling af socialpædagogisk  

 støtte skulle  

 være en betingelse for samværet, ville de kunne holde uden for statsamtets  

 behandling af sagen.
Hvis kommunen herefter i alle tilfælde skulle være  

 forpligtet til at bevilge støtte efter § 73  det forudsættes, at den  

 samværsberettigede ville være berettiget til støtte efter § 73  i det  

 omfang,  

 der var fastsat samvær, ville dette således kunne medføre urimelige  

 konsekvenser for kommunen.
 De øvrige afgørelser, som  

 Institution (A) henviser til findes heller ikke sammenlignelige med denne  

 sag,  

 idet disse ikke udelukkende vedrører socialpædagogisk støtte til selvhjulpne  

 børn under samvær, men også praktisk og økonomisk hjælp under samværet.
 Nævnet finder, at kommunens  

 afgørelse ikke er i strid med formålet med reglerne om samværsret, idet De  

 med  

 den (midlertidige) bevilgede støtte 1 gang om måneden bevarer kontakten med  

 Deres børn ud over den kontakt, De i øvrigt allerede har med børnene uden  

 kommunens støtte.
På denne baggrund og på  

 baggrund af Århus Kommunes øvrige begrundelser for afgørelsen, finder Nævnet  

 ikke grundlag for at tilsidesætte kommunens skønsmæssige afgørelse om, hvor  

 tit  

 De har brug for socialpædagogisk støtte efter servicelovens § 73, idet  

 skønnet  

 hverken findes at være i strid med de retlige rammer for skønsudøvelsen eller  

 åbenbart urimeligt.
Nævnet finder heller ikke grundlag for at antage, at der  

 er  

 varetaget usaglige hensyn ved kommunens afgørelse. Institution A klagede  

 den 11. november 2003  

 telefonisk på vegne af B over Det Sociale Nævn for Århus Amts afgørelse.
I  

 brev  

 af  

 26. november 2003  

 uddybede Institution A klagen.
Nævnet genvurderede  

 den 3. december 2003  

 sagen og  

 oversendte herefter sagen til Ankestyrelsen (tidligere Den Sociale  

 Ankestyrelse).
Ankestyrelsen afviste  

 den 11. december 2003  

 at  

 behandle sagen idet styrelsen vurderede at sagen ikke havde principiel eller  

 generel betydning.
I afgørelsen anføres bl.a. følgende:
 Begrundelsen for afgørelsen:
 Vi kan kun behandle en klage  

 over en afgørelse fra det sociale nævn, hvis sagen indeholder spørgsmål af  

 principiel eller generel interesse.
 Afgørelsen af Deres sag  

 afhænger af en konkret vurdering af, i hvilket omfang De  henset til  

 Deres  

 konkrete behov for hjælp  er berettiget til at få støtte efter  

 servicelovens §  

 73.
 Afgørelsen har ikke generel  

 betydning for retsanvendelsen på området.
 En afgørelse fra Den Sociale  

 Ankestyrelse kan ikke forventes at give vejledning for kommunerne og de  

 sociale  

 nævn i den fremtidige sagsbehandling.
 Bemærkninger til klagen:
 Institution (A) har på Deres  

 vegne bl.a. oplyst, at sagen er egnet til antagelse med henblik på afklaring  

 af  

 principperne for anvendelsen af servicelovens § 73 sammenholdt med  

 servicelovens §§ 1 og 67, kompensationsprincippet og SM A-9-03.
 Det er videre anført, at  

 konsekvensen af nævnets afgørelse er, at De ikke vil kunne opretholde et  

 normalt samvær, selvom såvel børn som tidligere ægtefælle har fremsat ønske  

 herom.
Vi bemærker, at oplysningerne  

 i klagen ikke, efter Ankestyrelsens vurdering, kan begrunde at sagen antages  

 til principiel og/eller generel behandling.
Der henvises til begrundelsen for  

 Ankestyrelsens afgørelse. Den 28. april 2004  

 klagede Institution A på  

 vegne af B til mig over myndighedernes afgørelser.
Til brug for sagens  

 behandling anmodede jeg  

 den  

 14. juli 2004  

 Ankestyrelsen, det sociale nævn og kommunen om en  

 udtalelse i anledning af klagen.
Jeg bad om at myndighederne redegjorde  

 nærmere  

 for begrundelsen for at B kun var bevilget hjælp til at have weekendsamvær  

 med  

 sine børn hver fjerde weekend.
 I sin udtalelse af  

 23. august 2004  

 anførte  

 Århus Kommune bl.a. følgende:
I forbindelse med (B)s  

 udskrivning til eget hjem blev kommunen ansøgt om bevilling af støtte til  

 samvær hver 2. weekend.
Til ansøgningen var beskrevet et støttebehov pr.  

 november 2002 (baseret på behov pr. april 2002). Der henvises til vedlagte  

 kopier af behovsbeskrivelser dateret  

 22.4.02  

 samt november 2002. (B) blev udskrevet til egen  

 bolig  

 1.7.03  

 i  

 nærheden af sine børn, som nu i en alder af h.h.vis 12½ og 10 år kunne cykle  

 over til deres far på kortere besøg.
Endvidere var det på dette tidspunkt  

 usikkert, om det tidligere beskrevne støttebehov stadig var gældende set i  

 lyset af den optræning, der havde været siden.
 Kommunen bevilgede derfor  

 22.8.03  

 op til 12 timers  

 støtte pr. måned til samvær med børnene alene 1 weekend om måneden.  

 Bevillingen  

 blev givet foreløbig for en 3 måneders periode, hvorunder behovet skulle  

 nærmere afklares og eventuelle andre løsningsmuligheder skulle afsøges.
Ved udmålingen blev taget i  

 betragtning, at (B) var blevet mere selvhjulpen og var flyttet tættere på  

 børnene, så de havde mulighed for at cykle over til faderen på kortere besøg.  

 Der var derfor mulighed for jævnligt samvær med børnene af kortere eller  

 længere varighed.
Det blev derfor skønnet, at såvel faderens som børnenes  

 behov  

 for samvær var tilgodeset i den bevilgede periode.
Det kan oplyses, at  

 kommunen  

 ikke tog udgangspunkt i (B)s tidligere samvær med børnene hver 2.  

 weekend, men  

 i et skønnet behov ud fra børnenes tarv i forhold til at kunne opretholde  

 kontakt med deres far. Det sociale nævn anførte i  

 sin udtalelse af  

 7.  

 september 2004  

 bl.a. følgende:
I henhold til § 69 i  

 retssikkerhedsloven kan Nævnet kun efterprøve retlige spørgsmål.
Nævnet kan  

 således tilsidesætte kommunens skønsmæssige afgørelse, hvis denne er i strid  

 med de retlige rammer for skønsudøvelsen, forvaltningsretlige principper,  

 hvis  

 der ved afgørelsen er varetaget usaglige hensyn, eller hvis grundlaget for  

 afgørelsen er mangelfuldt.
Nævnet finder, at kommunens  

 afgørelse i denne sag er en skønsmæssig afgørelse.
Som anført i Nævnets  

 afgørelse af  

 17. oktober  

 2003  

 fandt Nævnet (efter en gennemgang af sagens modtagne akter og  

 kommunens begrundelse for afgørelsen, jf. i øvrigt kap. 28 i  

 Socialministeriets  

 vejledning om retssikkerhedslovens § 69), at der ikke var grundlag for at  

 ændre  

 kommunens afgørelse.
Nævnet henviser i øvrigt til sin sagsfremstilling og  

 begrundelse for afgørelsen.
På tidspunktet for sin  

 afgørelse var Nævnet ikke bekendt med alle de nu af kommunen med udtalelsen  

 af  

 23. august 2004  

 fremsendte  

 notater.
Nævnet var således hverken bekendt med kommunens notat af  

 22. august 2003  

 eller  

 kommunens bemærkning i udtalelsen af  

 23. august 2004  

 om, at kommunen ikke tog udgangspunkt i  

 (B)s tidligere samvær med børnene hver 2. weekend, men i et skønnet  

 behov ud  

 fra børnenes tarv i forhold til at kunne opretholde kontakt med deres  

 far.
Institution (A) har i klagen  

 til Folketingets Ombudsmand anført nogle bemærkninger vedr.
Nævnets  

 betragtninger om samværsafgørelser, hvilket giver Nævnet anledning til  

 følgende  

 bemærkninger.
Nævnets betragtninger vedr.  

 samværsafgørelsers betydning for fastsættelse af støtte efter servicelovens §  

 73 er anført for at begrunde, hvorfor man efter Nævnets opfattelse ikke altid  

 generelt  og heller ikke i den konkrete sag  har et  

 retskrav på støtte  

 efter § 73 svarende til indholdet af en konkret udfærdiget samværsafgørelse.  

 Nævnet har i afgørelsen redegjort herfor for at begrunde, hvorfor man var  

 uenig  

 i Institution (A)s modsatte vurdering.
Nævnet konstaterer i den  

 forbindelse,  

 at (B)s forhold har ændret sig siden samværsafgørelsens udfærdigelse.
 Nævnet har ikke ønsket at  

 udtrykke tvivl om, hvorvidt (B) overhovedet bør have samvær med sine  

 børn i  

 det aftalte omfang, og Nævnet har heller ikke anført, at et  

 alternativ til  

 den sociale pædagogiske støtte er at indskrænke faderens samværsret med en  

 samværsresolution fra statsamtet.
 I klagen til Folketingets  

 Ombudsmand anfører Institution (A) desuden, at der er behov for en principiel  

 stillingtagen til, om det er et sagligt kriterium for at give afslag efter  

 servicelovens § 73, at det ville kunne få uoverskuelige konsekvenser  

 for en  

 kommune.
For det første bemærkes, at  

 betragtningen er Nævnets  ikke kommunens.
Kommunen anfører intet herom  

 i sin  

 afgørelse.
For det andet bemærkes, at  

 Nævnet heller ikke har anført at det er et sagligt kriterium for at  

 give  

 afslag efter servicelovens §  

 73.  

 Ved sin afgørelse lagde Nævnet vægt på kommunens begrundelse og fandt, at der  

 ikke var forhold  herunder bl.a.
Institution (A)s betragtninger  

 om  

 samværsafgørelser og henvisningen til SM A-9-03  som kunne føre til en  

 ændring  

 af kommunens afgørelse, eftersom denne hverken fandtes at være i strid med de  

 retlige rammer for skønsudøvelsen eller åbenbart urimelig (i forhold til den  

 retlige normering af skønnet).
Situationen havde således  

 været anderledes, hvis argumentet var blevet anvendt af kommunen i dens  

 begrundelse.
Nævnet måtte da i et sådant tilfælde forholde sig til, om det  

 havde været et sagligt argument for at give delvist afslag efter §  

 73. Klagen gav ikke Ankestyrelsen  

 anledning til at antage sagen til principiel eller generel behandling.
 Institution A kommenterede de  

 indhentede udtalelser ved brev af  

 2. november 2004.
Ombudsmandens udtalelse Det fremgår af sagen at Århus Kommune oprindelig traf afgørelse i sagen  

 den 3. marts 2003. Denne afgørelse blev påklaget til det sociale nævn.
På  

 baggrund af Institution (A)s brev af  

 27. juni 2003  

 meddelte Århus Kommune imidlertid  

 den  1. juli 2003  

 at kommunen havde besluttet at genvurdere sagen.
Det sociale nævn indstillede  

 herefter behandlingen af klagesagen.
Herefter traf Århus Kommune  

 den 22. august 2003  

 en ny afgørelse inden det sociale nævn havde haft lejlighed til at tage  

 stilling til kommunens afgørelse af  

 3.  marts 2003. Afgørelsen af  

 22. august 2003  

 blev påklaget til det sociale nævn der  

 den 17. oktober 2003  

 traf  

 afgørelse i sagen.
Ankestyrelsen afviste  

 den 11. december 2003  

 at realitetsbehandle  

 sagen.
 Ombudsmanden kan ikke  

 behandle klager over forhold der kan indbringes for en højere  

 forvaltningsmyndighed  

 før denne myndighed har truffet afgørelse (§ 14 i lov nr. 473 af  

 12. juni 1996  

 om  

 Folketingets Ombudsmand).
Da det sociale nævn ikke har  

 taget stilling til Århus Kommunes oprindelige afgørelse af  

 3. marts 2003, er jeg således afskåret  

 fra at behandle denne afgørelse.
Derfor vil min gennemgang i det følgende  

 koncentrere sig om kommunens afgørelse af  

 22. august 2003, det sociale nævns afgørelse af  

 17. oktober 2003  

 og Ankestyrelsens afgørelse af  

 11. december 2003.
 Det følger af § 60, stk. 2, i  

 lov om retssikkerhed og administration på det sociale område  

 (lovbekendtgørelse  

 nr. 72 af  

 6. februar 2004  

 med senere ændringer) at afgørelser om det generelle serviceniveau, herunder  

 hvilke tilbud og pladser der skal være til rådighed i kommunen og  

 amtskommunen  

 og takster for tilbuddene, ikke kan indbringes for en anden administrativ  

 klagemyndighed.
Efter ombudsmandslovens § 8  

 skal ombudsmanden ved behandling af klager over de kommunale forvaltninger  

 tage  

 hensyn til de særlige vilkår som det kommunale styre virker under.  

 Ombudsmanden  

 skal respektere de lokalpolitiske afvejninger forudsat de holder sig inden  

 for  

 rammerne af gældende ret.
Ombudsmanden må derfor respektere de uligheder der  

 følger af forskellige politiske afvejninger fra kommune til kommune.
Myndighedernes afslag på socialpædagogisk  

 støtte efter servicelovens § 73 Reglerne om socialpædagogisk  

 bistand og andre støtteforanstaltninger til personer med behov herfor på  

 grund  

 af bl.a. betydelig nedsat fysisk eller psykisk funktionsevne følger af § 73 i  

 lov om social service (senest bekendtgjort ved lovbekendtgørelse nr. 708 af  

 29. juni 2004  

 ). § 73 har  

 følgende ordlyd:
§ 73. Kommunen sørger for  

 tilbud om hjælp, omsorg eller støtte samt optræning og hjælp til udvikling af  

 færdigheder til personer, der har behov herfor på grund af betydelig nedsat  

 fysisk eller psykisk funktionsevne eller særlige sociale problemer. I Socialministeriets  

 vejledning nr. 58 af  

 10.  

 marts 1998  

 om sociale tilbud til voksne med handicap fremgår der om  

 socialpædagogisk bistand efter § 73 i lov om social service bl.a.:
 43. Formålet med indsatsen  

 er at bidrage til at skabe en tilværelse for den enkelte på egne præmisser.  

 Indsatsen tager bl.a. sigte på, at brugeren kan bevare eller forbedre sine  

 psykiske, fysiske eller sociale funktioner.
 Støtten skal tage udgangspunkt  

 i den enkeltes særlige behov og forudsætninger og skal tildeles efter en  

 individuel behovsvurdering for at styrke den enkeltes funktionsmuligheder  

 eller  

 for at kompensere for nedsat funktionsevne, som betyder, at den enkelte ikke  

 kan fungere optimalt i dagligdagen eller i relation til omgivelserne.
 Det socialpædagogiske arbejde  

 med personer med betydelig nedsat fysisk eller psykisk funktionsevne kan  

 bestå  

 i at støtte den enkelte til selv at træffe valg og til at få indflydelse på  

 sin  

 egen situation.
 For personer der på grund af  

 betydelig nedsat psykisk eller fysisk funktionsevne reelt ikke har mulighed  

 for  

 at tage vare på egne interesser, kan der være behov for en særlig hjælp til  

 at  

 opnå og fastholde egen identitet samt opnå en mere aktiv livsudfoldelse.  

 Dette  

 kan opnås gennem ledsagelse som socialpædagogisk bistand, både når der er  

 tale  

 om individuelle og fælles aktiviteter, fx i forbindelse med fritids- og  

 kulturtilbud.
 Formålet med støtten kan  

 endvidere være udvikling og vedligeholdelse af personlige færdigheder, bl.a.  

 med henblik på at skabe eller opretholde sociale netværk, struktur i  

 dagligdagen m.v. således at personen bliver bedre i stand til at gøre brug af  

 samfundets almindelige tilbud.
Den socialpædagogiske bistand  

 vil kunne ydes både til beboere i de særlige boformer efter servicelovens  

 kapitel 18 eller handicapegnede boliger efter lov om almene boliger samt  

 støttede private andelsboliger m.v.
Hvis det ud fra en konkret vurdering af  

 formålet med hjælpen skønnes tilfredsstillende, at hjælpen ydes i pågældendes  

 eget hjem, vil dette også være muligt.
Kommunerne vil således kunne  

 tilrettelægge den nødvendige bistand i form af fx besøg fra hjemmevejledere  

 og  

 lignende socialpædagogiske tilbud på en fleksibel og hensigtsmæssig måde.
 Tildeling af ydelser efter  

 servicelovens kapitel 14, herunder socialpædagogisk bistand, skal altid ydes  

 på  

 baggrund af en konkret vurdering af behovet i relation til de opgaver, som  

 pågældende ikke selv kan klare, jf. § 75. Ydelse af støtte efter § 73 kræver,  

 at  

 pågældende har en betydelig nedsat fysisk eller psykisk funktionsevne.
Det vil sige, at der skal  

 foretages en visitation til de enkelte tilbud, herunder en vurdering af  

 omfang  

 og art af den pågældende ydelse.
Vurderingen skal således omfatte graden af  

 den  

 pågældendes funktionsnedsættelse og danne udgangspunkt for udmålingen af den  

 hjælp, der er behov for.
5.3.3. Hjælpens art 45. Der kan være tale om et  

 bredt spektrum af socialpædagogiske og andre støtteforanstaltninger som fx  

 vejledning, rådgivning og hjælp til selvhjælp til at udføre dagligdagens  

 gøremål m.v.
Der er således tale om den type hjælp, som efter bistandsloven  

 skulle ydes som en integreret del af de forskellige botilbud eller som  

 hjemmevejledning.
 Hjælpen skal tage  

 udgangspunkt i pågældendes egne behov og forudsætninger og gives med respekt  

 for den enkeltes integritet og værdighed.
 For personer med betydelig  

 nedsat fysisk og psykisk funktionsevne vil hjælpen udover egentlig optræning  

 og  

 behandling kunne omfatte oplæring/genoplæring i daglige færdigheder, omsorg,  

 støtte til udvikling af egne ressourcer, herunder muligheder for at  

 kommunikere  

 og indgå i samvær med andre.
Optræning, behandling og  

 rådgivning som en forebyggende foranstaltning kan fx have form af et  

 tværfagligt samarbejde med fysio- og ergoterapeuter.
Der vil være en glidende  

 overgang fra § 73 til § 86 om behandling (se hertil kapitel 11) og det  

 almindelige sundhedssystem.
Efter omstændighederne vil  

 socialpædagogisk bistand kunne omfatte ledsagelse i forbindelse med  

 aktiviteter  

 som fx aktivitets- og samværstilbud, beskyttet beskæftigelse o.l.
Også andre  

 aktiviteter af navnlig social karakter kan være omfattet.
 Til nogle udviklingshæmmede  

 kan der fx være behov for støtte med henblik på de pågældendes muligheder for  

 selv at klare dagligdagen, fx træning i at klæde sig på, spisetræning, hjælp  

 til indkøb m.v.
Hjælpen bør tage sigte på  

 hjælp til selvhjælp både på det praktiske og det personlige plan.
Der kan fx  

 være behov for hjælp til, at den enkelte kan tilrettelægge og overskue sin  

 egen  

 økonomi.
46. Rådgivningsindsatsen  

 udgør en vigtig faktor, idet rådgivning både kan have en forebyggende og en  

 støttende effekt.
Rådgivningen kan bidrage til at hjælpe den enkelte over  

 øjeblikkelige vanskeligheder og på længere sigt gøre den enkelte bedre i  

 stand  

 til at løse opståede problemer ved egen hjælp.
 Indsatsen kan bl.a. bestå i  

 rådgivning i forbindelse med tilbud om aktivitets- og samværstilbud, samt  

 fritids- og kulturaktiviteter m.v.
Der kan også være behov for  

 hjælp i forbindelse med opretholdelse af sociale netværk samt hjælp i  

 forbindelse med personlige forhold, konfliktløsning samt hjælp til økonomisk  

 planlægning.
Hjælpen kan også bestå af mere praktisk betonede funktioner som  

 fx  

 indkøb, lægebesøg, rejser, læsning af post m.v.
Der kan imidlertid også være  

 tale om den mere omsorgsbetonede og intensive støtte til personer med  

 betydelig  

 nedsat fysisk og psykisk funktionsevne, hvor fx den personlige omsorg og  

 pleje  

 kan være et mål i sig selv. Bestemmelsen i § 73 må læses  

 i lyset af servicelovens generelle formålsbestemmelse i § 1 og den specielle  

   

 og mere vidtgående  formålsparagraf i § 67 der har følgende ordlyd:
§ 1. Formålet med denne lov  

 er 1) at tilbyde rådgivning og  

 støtte for at forebygge sociale problemer, 2) at tilbyde en række almene  

 serviceydelser, der også kan have et forebyggende sigte, og 3) at tilgodese behov, der  

 følger af nedsat fysisk eller psykisk funktionsevne eller særlige sociale  

 problemer.
 Stk. 2. Formålet med hjælpen  

 efter denne lov er at fremme den enkeltes mulighed for at klare sig selv  

 eller  

 at lette den daglige tilværelse og forbedre livskvaliteten.
Stk. 3. Hjælpen efter denne  

 lov bygger på den enkeltes ansvar for sig selv og sin familie.
Hjælpen  

 tilrettelægges ud fra den enkelte persons behov og forudsætninger og i  

 samarbejde med den enkelte.
§ 67. Til voksne med nedsat  

 fysisk eller psykisk funktionsevne eller med særlige sociale problemer, skal  

 der ydes en særlig indsats.
Formålet med indsatsen er 1) at forebygge, at  

 problemerne for den enkelte forværres, 2) at forbedre den enkeltes  

 sociale og personlige funktion samt udviklingsmuligheder, 3) at forbedre mulighederne  

 for den enkeltes livsudfoldelse gennem kontakt, tilbud om samvær, aktivitet,  

 behandling, omsorg og pleje og 4) at yde en helhedsorienteret  

 indsats med servicetilbud afpasset efter den enkeltes særlige behov i egen  

 bolig, herunder i botilbud efter lov om almene boliger m.v., eller i botilbud  

 efter denne lov. I vejledning nr. 136 af  

 11. december 2002  

 om  

 metode for god sagsbehandling ved vurdering af nedsat funktionsevne som  

 grundlag for tildeling af handicapkompenserende ydelser efter servicelovens  

 bestemmelser anføres videre bl.a. følgende:
Funktionsevnekriteriet og  

 handicapkompensation efter serviceloven Funktionsevnekriteriet Årsagen til den nedsatte  

 funktionsevne vil ofte være en lægeligt diagnosticeret lidelse, der angiver  

 en  

 betydelig og varig nedsættelse af kropslige eller kognitive funktioner, som  

 fx  

 syn, hørelse, lammelse, hjerneskade.
Men det er vurderingen af graden af  

 funktionsnedsættelsen, der er afgørende for berettigelsen til de særlige  

 handicapkompenserende ydelser efter serviceloven, og ikke den lægelige  

 diagnose.
I FNs standardregler om lige  

 muligheder for handicappede vedtaget i december 1993 på FNs  

 generalforsamling anvendes  

 begrebet handicap om tab eller begrænsninger af mulighederne for at deltage i  

 samfundslivet på lige fod med andre.
Handicap betegner her således relationen  

 mellem et menneske med nedsat funktionsevne og dets omgivelser.  

 Handicapbegrebet bliver på den måde et dynamisk begreb, der angiver, at  

 grænserne for, at et menneske med en funktionsnedsættelse kan leve et normalt  

 liv integreret i samfundet, ændres i takt med samfundets udvikling.
Handicapbegrebet i  

 serviceloven lægger vægt på de barriere i det omgivende samfund, et menneske  

 med en nedsat funktionsevne støder imod.
Det beskriver således relationen  

 mellem en persons nedsatte kropslige eller kognitive funktion og mulighederne  

 i  

 det omgivende samfund.
Handicapkompensation Vurderingen af funktionsevnen  

 hos det enkelte menneske bliver efter de gældende regler sat i relation til  

 de  

 tre overordnede principper for handicapindsatsen:
  Solidaritetsprincippet,  

 (skattefinansiering af ydelser).
  

 Sektoransvarlighedsprincippet (hver sektor er ansvarlig for  

 indretning,  

 støtte og ydelser på sit område), og  Kompensationsprincippet,  

 (kompensering for følgerne af nedsat funktionsevne).
 Kompensationsprincippet tager  

 udgangspunkt i, at kompensationsbehovet er forskelligt fra menneske til  

 menneske og fra funktionsnedsættelse til funktionsnedsættelse.  

 Tildelingskriterierne for de enkelte ydelser er fastsat efter dette princip,  

 og  

 for nogle ydelser er også udmålingskriterierne fastsat her udfra.
Kompensation sker enten ved  

 naturalhjælp eller ved kompensation for væsentlige merudgifter.
Der lægges  

 herved på den ene side vægt på, at den handicappede skal afholde udgifter på  

 linie med, hvad alle andre har.
På den anden side skal personer med handicap  

 ikke selv dække merudgifter, der er en følge af den nedsatte funktionsevne.
Handicapkompensation kan ses  

 i to forskellige sammenhænge.
På den ene side sker kompensationen ved at gøre  

 samfundets tilbud tilgængelige for personer med nedsat funktionsevne.
På den  

 anden  

 side ved at stille forskellige særlige ydelser til rådighed for personer med  

 nedsat funktionsevne.
 Det er en helhedsvurdering af  

 den samlede livssituation for den enkelte og dennes familie, der ligger til  

 grund for udmålingen af både ydelser og samlet støtte.
 Nedenfor følger en række  

 bestemmelser i serviceloven, hvorefter kommunen eller amtskommunen kan give  

 tilbud og/eller ydelser til personer med behov for midlertidig eller varig  

 støtte:
 Tilbud om hjælp, omsorg  

 eller støtte til optræning og udvikling af færdigheder efter servicelovens §  

 73. Kompensationsprincippet er  

 nærmere omtalt i det af Socialministeriet nedsatte udvalg om hjælpemidler og  

 andre handicapkompenserende ydelsers 2. og afsluttende rapport (1996), s.  

 55ff,  

 hvor bl.a. følgende anføres:
6.3. Kompensationsprincippet Afgørende for udmøntningen af  

 solidaritetsprincippet i forhold til ydelsessystemet på handicapområdet har  

 været udviklingen af princippet om kompensation for handicap.
Efter dette  

 princip skal personer med handicap i videst muligt omfang kompenseres for  

 følgerne af deres handicap/funktionsnedsættelse, og herigennem så vidt muligt  

 stilles lige med andre borgere.
 Kompensationsprincippet tager  

 således udgangspunkt i, at kompensationsbehovet er forskelligt fra menneske  

 til  

 menneske og fra handicap til handicap.
 Kompensationsprincippet udelukker  

 således ikke, at der i forbindelse med tildeling og udmåling af  

 handicapkompenserende ydelser lægges vægt på den enkeltes og dennes families  

 mulighed for at varetage de opgaver, der følger af handicappet.
Selvom der således pga.  

 solidaritets- og kompensationsprincippernes handicappolitiske betydning ikke  

 lægges vægt på den offentligretlige forsørgelsespligt mellem ægtefæller,  

 anses  

 generelt den almindelige omsorgspligt i familieforhold at kunne tillægges en  

 vis betydning på handicapområdet.
Dette betyder f.eks., at det til en vis  

 grad  

 indgår i vurderingen af behovet for og karakteren af handicapkompenserende  

 ydelser, om den pågældende har nær familie, og om f.eks. den pågældendes  

 ægtefælle eller store børn  ligesom i andre familier  må  

 forventes at kunne  

 yde de nødvendige håndsrækninger og anden form for bistand af praktisk  

 karakter.
I denne vurdering indgå  

 imidlertid også hensynet til, at familien kan fungere så normalt som muligt  

 med  

 de ekstraordinære belastninger, der følger af det enkelte medlems handicap,  

 herunder hensynet til at familien ikke bliver gjort til en  

 plejeforanstaltning, men fortsat fungerer som en normal  

 familie. For så vidt angår reglerne om  

 samvær, fremgår det af § 16 i lov nr. 387 af  

 14. juni 1995  

 om forældremyndighed og samvær at  

 den forælder der ikke har barnet boende, har ret til samvær med henblik på at  

 bevare barnets forbindelse til begge forældre.
Efter gældende praksis er  

 udgangspunktet samvær hver anden weekend, evt. suppleret af hverdagsbesøg, 2  

 ugers samvær i sommerferien samt nogle dage i forbindelse med jul og påske,  

 jf.  

 Anders Bille i U1997.B408 og statsamternes hjemmeside (  

www.statsamt.dk  

 ).
Som det fremgår af det  

 ovenfor citerede, kan socialpædagogisk støtte efter servicelovens § 73 ydes  

 til  

 personer der har behov herfor på grund af bl.a. betydelig nedsat fysisk  

 funktionsevne.
Formålet hermed er navnlig at den pågældende kan bevare eller  

 forbedre sine psykiske, fysiske og sociale funktioner og at opretholde  

 sociale  

 netværk og struktur i dagligdagen.
Hjælpen vil bl.a. kunne tage form af  

 støtte  

 til at kommunikere og indgå i samvær med andre.
På baggrund af  

 formålsbestemmelsen i servicelovens § 67 skal der ydes en særlig indsats over  

 for bl.a. voksne med nedsat fysisk funktionsevne.
Dette indebærer bl.a. at  

 man  

 skal forbedre mulighederne for den enkeltes livsudfoldelse gennem kontakt,  

 tilbud om samvær mv., jf. § 67, nr. 3.
Dette understøttes af  

 kompensationsprincippet hvorefter den handicappede i videst muligt omfang  

 skal  

 kompenseres for følgerne af sin funktionsnedsættelse med henblik på at  

 deltage  

 i samfundslivet på lige fod med andre.
Kompensationsprincippet har således  

 karakter af et ligestillingsprincip der indebærer at den handicappede og  

 dennes  

 familie så vidt muligt fortsat skal kunne fungere som andre mennesker.  

 Omfanget  

 af støtten må derfor afpasses i forhold til den handicappedes konkrete behov  

 og  

 den pågældendes forhold forud for pådragelsen af handicappet.
Ved afgørelsen af om der skal  

 ydes socialpædagogisk støtte, og i givet fald i hvilket omfang sådan støtte  

 skal ydes, skal der foretages en konkret og individuel helhedsvurdering af  

 den  

 enkelte ansøgers behov og forudsætninger.
Dette er også lagt til grund i  

 Ankestyrelsens Sociale Meddelelser SM A-6-03 og SM A-9-03.
Myndighederne bygger i vidt  

 omfang deres afgørelser på vurderinger og afvejninger af en række forskellige  

 hensyn og omstændigheder.
Som ombudsmand har jeg ikke særlige forudsætninger  

 for at afveje disse forskellige hensyn og omstændigheder på en anden og bedre  

 måde end kommunen og det sociale nævn der beskæftiger sig med dette  

 sagsområde  

 i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere  

 myndighedernes  

 afgørelse.
Det kan f.eks. være tilfældet hvis sagen er mangelfuldt oplyst,  

 eller afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Jeg har således ikke  

 grundlag  

 for at kritisere myndighedernes afgørelser medmindre de retlige rammer for  

 skønnet er overskredet.
Kommunen har ved sin  

 afgørelse af omfanget af støtten bl.a. taget i betragtning at (B) er blevet  

 mere selvhjulpen og er flyttet tættere på sine børn, så børnene har mulighed  

 for at cykle over til ham på kortere besøg.
Kommunen skønnede på denne  

 baggrund  

 at såvel (B)s som børnenes behov for samvær kunne tilgodeses i den  

 bevilgede  

 periode.
I sin udtalelse af  

 23.  

 august 2004  

 har kommunen oplyst at kommunen ikke tog udgangspunkt i  

 (B)s tidligere samvær med børnene hver anden weekend, men i et skønnet  

 behov  

 ud fra børnenes tarv i forhold til at kunne opretholde kontakt med deres far.
Det sociale nævn lagde bl.a.  

 vægt på at afslaget på socialpædagogisk bistand ikke var i strid med reglerne  

 om samværsret.
Nævnet henviste i den forbindelse til omgåelsesrisikoen hvis  

 det  

 antages at samværsresolutionen automatisk skal udløse hjælp efter  

 servicelovens  

 § 73 i samværsperioden.
For det andet lagde nævnet  ligesom kommunen  

  vægt på  

 at (B) var blevet mere selvhjulpen og var flyttet tættere på børnene.
For det  

 tredje lagde nævnet  i lighed med kommunen  vægt på børnenes tarv  

 i forhold  

 til at kunne opretholde kontakt med deres far.
 Ankestyrelsen begrundede  

 afslaget på realitetsbehandling med at sagen ikke havde principiel eller  

 generel betydning idet afgørelsen afhang af en konkret vurdering af  

 (B)s behov  

 for hjælp.
Ankestyrelsens afvisning af  

 at antage sagen til realitetsbehandling Det fremgår af § 63 i lov om  

 retssikkerhed og administration på det sociale område (lovbekendtgørelse nr.  

 72  

 af  

 6. februar 2004  

 med senere ændringer):
§ 63. Det sociale nævns  

 afgørelser kan ikke indbringes for anden administrativ myndighed.
Den Sociale  

 Ankestyrelse kan dog optage en sag til behandling, når Ankestyrelsen skønner,  

 at sagen har principiel eller generel betydning.
Det er den person, som  

 afgørelsen vedrører, kommunen eller amtskommunen, der kan anmode  

 Ankestyrelsen  

 om at optage sagen til behandling.
Ifølge forarbejderne til  

 bestemmelsen har en sag principiel betydning hvis den rejser spørgsmål  

 om den  

 rigtige anvendelse af en lovregel, eller hvis afgørelsen skønnes at få  

 betydning for praksis på det pågældende område, jf.
Folketingstidende  

 1982-83,  

 tillæg A, sp. 2421.
Udtrykket principiel  

 betydning er ikke præcist, men peger klart på at en sag for at kunne  

 anses for  

 principiel må indeholde et aspekt hvis afgørelse har betydning ikke alene for  

 den konkrete sag, men også for andre sager.
Det er desuden klart at  

 Ankestyrelsen ikke kan optage sager hvis et generelt spørgsmål allerede må  

 anses for afklaret ved tidligere afgørelser.
Ved en lovændring i 1994 blev  

 Ankestyrelsens kompetence udvidet til også at omfatte sager af generel  

 betydning.
I forarbejderne til lovændringen blev henvist til følgende  

 (Folketingstidende  

 1993-94, tillæg A, sp. 8468ff):
 Ad 2. Den Sociale  

 Ankestyrelses ansvar for sikring af praksiskoordinering Den Sociale Ankestyrelses  

 opgave som principiel klageinstans med adgang til at offentliggøre sine  

 afgørelser i Sociale Meddelelser er væsentligt for at sikre en  

 ensartet  

 praksis på landsplan.
Regeringen lægger stor vægt på, at der er tillid til,  

 at  

 der i det sociale system i den forbindelse sker ligebehandling af borgerne.  

 Retssikkerhed og koordinering af praksis, skal tillægges afgørende vægt.  

 Regeringen ønsker derfor at intensivere den praksiskoordinerende indsats, der  

 sker gennem Ankestyrelsens antagelse og behandling af principielle sager.
For at sikre Den Sociale  

 Ankestyrelses mulighed for at varetage denne praksiskoordinerende opgave på  

 et  

 tilstrækkeligt bredt grundlag foreslås det hidtidige grundlag for optagelse  

 af  

 sager til behandling udvidet.
Ikke alene spørgsmål af principiel betydning i  

 snævrere forstand, fx sager, der beror på en konkret lovfortolkning, men også  

 spørgsmål, der i øvrigt er af generel betydning for retsanvendelsen på  

 området,  

 bør kunne optages til behandling i Den Sociale Ankestyrelse.
Det foreslås derfor, at  

 begrebet principiel betydning suppleres med sager af  

 generel betydning.  

 Forslaget vil medføre, at Ankestyrelsen fremover vil kunne antage sager, der  

   

 ud over konkret lovfortolkning  er egnede til at udstikke  

 retningslinier for et bestemt område  kan belyse almindelig  

 praksis  strider imod Ankestyrelsens  

 praksis  viser væsentlige forskelle  

 i praksis lokalt eller regionalt  indeholder spørgsmål, som  

 Ankestyrelsen ikke tidligere har taget stilling til, eller hvor ændringer i  

 retsopfattelsen begrundet i fx ændringer i samfundsudviklingen skaber behov  

 for  

 fornyet stillingtagen.
 For at opfylde disse  

 målsætninger foreslås det, at Den Sociale Ankestyrelse kan optage sager af  

 generel betydning efter såvel pensionsloven, bistandsloven, delpensionsloven  

 og  

 børnetilskudsloven.
 ...
Til nr. 10 For at sikre Den Sociale  

 Ankestyrelses mulighed for at varetage den praksiskoordinerende opgave på et  

 tilstrækkeligt bredt grundlag foreslås det hidtidige grundlag for optagelse  

 af  

 sager til behandling udvidet, således at ikke alene spørgsmål af principiel  

 betydning i snævrere forstand, fx sager, der beror på en konkret  

 lovfortolkning, men også spørgsmål, der i øvrigt er af generel betydning for  

 retsanvendelsen på området, kan optages til behandling i Den Sociale  

 Ankestyrelse.
Der henvises til de almindelige bemærkninger.
... Efter min opfattelse er det  

 nærliggende at opfatte lovændringen fra 1994 som en mindre præcis  

 tilkendegivelse fra Folketinget til Ankestyrelsen om at optage flere sager  

 til  

 realitetsbehandling end tidligere.
Forstået på denne måde har tilføjelsen af  

 sager af generel betydning især betydning for sager som  

 Ankestyrelsen kunne  

 optage til realitetsbehandling fordi de kunne give anledning til en  

 principiel  

 tilkendegivelse, men som Ankestyrelsen også kunne vælge at betragte som ikke  

 principielle fordi de også kunne anskues ud fra en konkret synsvinkel.
 I Vejledning om klageregler  

 på det sociale område (vejledning nr. 53 af  

 10. februar 2000  

 ) er bl.a. anført følgende:
 26. Ifølge  

 retssikkerhedslovens § 63 kan det sociale nævns afgørelser ikke indbringes  

 for  

 anden administrativ myndighed.
 Den Sociale Ankestyrelse kan  

 dog optage en sag til behandling, når Ankestyrelsen skønner, at sagen har  

 principiel eller generel betydning.
 Der er ikke nogen skarp  

 grænse mellem sager, der har principiel betydning, og sager, der har generel  

 betydning.
Efter Ankestyrelsens praksis  

 har en sag principiel eller generel betydning, hvis  den omfatter forhold,  

 Ankestyrelsen ikke tidligere har taget stilling til, herunder spørgsmål i  

 forbindelse med nye regler,  den vedrører ændringer i  

 retsopfattelsen udtrykt af Folketingets Ombudsmand, landsretterne eller  

 Højesteret,  den rejser spørgsmål om  

 administrative forskrifters lovhjemmel,  den vedrører spørgsmål,  

 hvor ændrede samfundsforhold eller ændrede holdninger i befolkningen skaber  

 behov for at tage ældre praksis op til fornyet vurdering, eller den i øvrigt  

 berører et område, hvor Ankestyrelsen finder behov for at ændre praksis,  hvor afgørelsen strider  

 imod Ankestyrelsens offentliggjorte praksis,  den har generel betydning  

 for retsanvendelsen på det pågældende område, det vil sige, at dens afgørelse  

 har betydning ikke alene for den konkrete sag, men også for andre sager.
Sager af generel betydning  

 kan fx være sager  som er egnet til at  

 udstikke retningslinier for et bestemt område,  som kan belyse almindelig praksis,  som viser betydelig forskel  

 i retsopfattelsen lokalt eller regionalt,  som vedrører generelle  

 forvaltningsretlige sagsbehandlingsspørgsmål, som det er af betydning at få  

 lagt normer for inden for det sociale område. Den mindre præcise afgrænsning  

 af Ankestyrelsens kompetence til at optage sager til behandling som tredje  

 instans taler for at tillægge Ankestyrelsen en vis margin ved skønnet over om  

 sagen er af principiel eller generel betydning.
Dertil kommer at  

 Ankestyrelsens  

 stillingtagen hertil ifølge § 57, nr. 1, i lov om retssikkerhed og  

 administration på det sociale område skal foreligge inden 14 dage fra sagens  

 modtagelse i Ankestyrelsen.
Denne frist er meget kort, og vurderingen af om  

 en  

 sag kan antages til realitetsbehandling, må derfor ske uden at der er tid til  

 at foretage mere indgående undersøgelser af sagens faktiske eller retlige  

 omstændigheder, herunder af om sagen dækker over et i praksis ofte  

 forekommende  

 tvivlsspørgsmål.
 Ved gennemgangen af den  

 foreliggende sag har jeg derfor lagt til grund at udtrykket principiel  

 eller  

 generel betydning skal forstås bredt.
Statsamtet har forud for  

 (B)s handicaps indtræden fastsat et samvær med børnene der ikke  

 overstiger  

 normalsamvær i henhold til almindelig praksis, dvs. hver anden weekend.  

 (B)s  

 tidligere hustru har tilkendegivet at hun fortsat støtter en opretholdelse af  

 dette samvær såfremt samværet kan finde sted med den fornødne  

 socialpædagogiske  

 bistand.
Statsamtets afgørelse om normalsamvær er således fortsat gældende.
 Århus Kommune har truffet  

 afgørelse om at yde socialpædagogisk støtte der muliggør samvær én gang pr.  

 måned.
 Institution (A) har i sin  

 klage navnlig påpeget betydningen af kompensationsprincippet og servicelovens  

 formålsbestemmelser.
 En fuldstændig kompensation  

 af (B)s funktionsnedsættelse vil efter min opfattelse indebære at (B)  

 bevilges  

 socialpædagogisk støtte til gennemførelse af normalsamvær.
Ankestyrelsen har begrundet  

 sin afvisning af sagen med at afgørelsen af i hvilket omfang (B)   

 henset til  

 hans konkrete behov for hjælp  er berettiget til at få støtte efter  

 servicelovens § 73, afhænger af en konkret vurdering.
Ankestyrelsen anfører  

 endvidere at afgørelsen ikke har generel betydning for retsanvendelsen på  

 området.
Endelig bemærker Ankestyrelsen at en afgørelse fra styrelsen ikke  

 kan  

 forventes at give vejledning for de underordnede myndigheder i den fremtidige  

 sagsbehandling.
I forlængelse heraf bemærker  

 Ankestyrelsen at Institution (A)s anbringender vedrørende servicelovens  

 §§ 1  

 og 67, kompensationsprincippet og SM A-9-03 ikke kan begrunde at sagen  

 antages  

 til principiel og/eller generel behandling.
Ankestyrelsen henviser i den  

 forbindelse til begrundelsen for styrelsens afgørelse, jf. ovenfor.
I  

 udtalelsen af  

 8. oktober  

 2004  

 har Ankestyrelsen ikke anført yderligere bemærkninger.
Ankestyrelsen har i sin  

 begrundelse ikke nærmere redegjort for hvorfor den foreliggende sag ikke kan  

 anvendes til at belyse navnlig kompensationsprincippets betydning.
Jeg  

 bemærker  

 i den forbindelse at Ankestyrelsen i afgørelsen der er refereret i SM A-9-03,  

 bl.a. har lagt vægt på at der var tale om normalsamvær.
Jeg har på den baggrund  

 henstillet til Ankestyrelsen at styrelsen antager sagen til behandling.
Jeg  

 har  

 bedt Ankestyrelsen om at underrette mig om hvad der videre sker i sagen.
 Jeg beder (B) om at afvente  

 resultatet af Ankestyrelsens behandling af sagen før han tager stilling til  

 om  

 der er grundlag for igen at klage til mig.
Jeg har i øvrigt noteret mig  

 at den konkrete bevilling af socialpædagogisk støtte ophørte med udgangen af  

 2003,  

 og at kommunen på ny tager stilling til spørgsmålet om samvær. Ankestyrelsen meddelte  

 efterfølgende  

 den 5. januar  

 2006  

 at styrelsen havde antaget sagen til behandling.
Ankestyrelsen  

 traf  

 den 20. december 2005  

 afgørelse om at B var berettiget til nødvendig hjælp, herunder eventuelt  

 socialpædagogisk støtte, til samvær med sine børn hver anden weekend.
 Ankestyrelsen udsendte en  

 social meddelelse  SM C-3-06  om sagen.
