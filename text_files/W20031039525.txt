Klage  

 over sterilisation af 23-årig kvinde, der havde trukket anmodningen om  

 sterilisation tilbage Patientklagenævnet fandt, at overlægen havde overtrådt  

 anordning for Grønland om ikraftsættelse af lægeloven ved sin behandling af  

 patienten.
Nævnet indskærpede desuden, at overlægen skulle udvise større omhu  

 i  

 sit fremtidige virke.
Nævnet lagde herved vægt på, at lægen inden indgrebet  

 havde undladt at kontrollere patientens alder samt undladt at sikre sig, at  

 der  

 aktuelt forelå det fornødne samtykke til indgrebet.
Patientklagenævnet oplyste, at det fremår af lov om  

 sterilisation og kastration, at en kvinde under 25 år kun kan blive  

 steriliseret uden særlig tilladelse, hvis det er nødvendigt at forebygge  

 svangerskab  

 for at afværge fare for hendes liv eller for alvorlig og varig forringelse af  

 hendes legemlige eller sjælelige helbred, og denne fare er udelukkende eller  

 ganske overvejende lægeligt begrundet.
I alle andre tilfælde kræves der en  

 særlig tilladelse, hvis en kvinde under 25 år skal steriliseres.  

 Patientklagenævnet  

 oplyste endvidere, at det fremgår af landstingsforordning om patienters  

 retsstilling, at ingen behandling må indledes eller fortsættes uden  

 patientens  

 informerede samtykke, og at patienten på ethvert tidspunkt kan tilbagekalde  

 et  

 samtykke, der allerede er afgivet.
