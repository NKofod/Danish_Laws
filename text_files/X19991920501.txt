 Voldgiftssag afgjort af Voldgiftsnævnet  

 for Bygge- og Anlægsvirksomhed.
Vedrører Lov om voldgift I et klageskrift af 11. marts 1999 har klageren  

 påstået indklagede tilpligtet at betale 622.772,98 kr. med  

 nærmere angivne renter til klageren.
 Kravet angives at udgøre det beløb, som  

 klageren som tingsforsikrer har betalt i erstatning for skader  

 forårsaget af, at en gummibælg på en kompensator revnede,  

 hvorved 2-300m3 kogende vand strømmede ud og ødelagde  

 bygningsdele, løsøre m.v.
Klageren har til støtte for sin påstand gjort  

 gældende, at indklagede, som har leveret værket, er  

 erstatningsansvarlig for skaden, som ifølge klagerens opfattelse  

 skyldes, at den leverede gummimembran var defekt.
Klageren har principalt  

 gjort gældende, at ansvarsgrundlaget er garanti, idet indklagede  

 ifølge kontrakten har ydet garanti for maskin- og el-anlæg,  

 subsidiært, at indklagede efter reglerne om produktansvar hæfter  

 for fabrikationsfejl.
 I et svarskrift af 14. april 1999 har indklagede  

 påstået frifindelse bl.a. under anbringende af, at aftalen  

 mellem bygherren og indklagede bevirker, at indklagede ikke har et ansvar for  

 skaden, som er dækket under en sædvanlig bygningsforsikring,  

at skaden ikke skyldes culpøs adfærd fra indklagedes  

 side, samt at indklagede ikke er ansvarlig for eventuelle fejl  

 begået af fabrikanten.
 Efter at klageren har afgivet replik, har indklagede i en  

 duplik af 25. august 1999 påstået sagen afvist under henvisning  

 til, at der mellem klagers forsikringstager og indklagede er indgået  

 aftale om, at tvisten skal afgøres endeligt ved voldgift i henhold til  

 reglerne i Lov om voldgift.
 Landsdommer Fritse Hove er herefter blevet udpeget til  

 på skriftligt grundlag at tage stilling til  

 afvisningspåstanden.
 I kontrakten mellem klagers forsikringstager og indklagede  

 om levering af et nøglefærdigt leveret kraftvarmeværk  

 heder det i kontraktens punkt 16. Forbehold :
"Standardforbehold af juni 1993, Bygge- og  

 anlægsarbejder " Herefter hedder det i punkt 17. Tvister :
 "Ethvert spørgsmål om forståelsen  

 af denne kontrakt, dens indhold, omfang eller opfyldelse/misligeholdelse -  

 skal såfremt mindelig ordning ikke kan opnås gennem gensidigt  

 imødekommende forhandling   afgøres endeligt ved voldgift i  

 henhold til reglerne i Lov om voldgift, lov nr. 181 af 24. maj 1972.
 Foruden eventuelle egentlige tvistigheder er parterne  

 enige om, at en voldgiftsret også vil kunne benyttes til at løse  

 forhold af mere fortolkningsmæssig art, herunder forhold af teknisk,  

 miljømæssig, økonomisk eller juridisk art.
 Voldgiftsretten, der sættes i varmeværkets  

 retskreds, skal bestå af i alt tre medlemmer og skal fungere efter  

 følgende regler :
 - Den part, der ønsker voldgift, skal skriftligt  

 ved anbefalet brev meddele den anden part, at han ønsker voldgift,  

 hvilke spørgsmål, der ønskes forelagt voldgiftsretten, de  

 søgsmålsgrunde han vil påberåbe sig, samt hvem han  

 har valgt som sin voldgiftsmand.
- Den anden part skal da inden 14 dage efter modtagelsen  

 af dette brev meddele den første part ved anbefalet brev, hvem han har  

 udpeget som sin voldgiftsmand, samt angive sin påstand og sine  

 indsigelser.
Oversiddes fristen, udpeges denne voldgiftsmand af  

 præsidenten for Landsretten i varmeværkets landsdel.
 - Voldgiftsrettens formand skal være landsdommer,  

 udpeget af præsidenten for Landsretten i varmeværkets landsdel.
" Den 18. januar 1999 skrev klagerens advokat til  

 indklagedes forsikringsselskab, at klageren ville udtage stævning mod  

 indklagede.
 Den 26. januar 1999 skrev indklagedes advokat  

 følgende til klagerens advokat :
" Efter anmodning fra indklagedes forsikringsselskab  

 repræsenterer jeg i denne sag indklagede.
Jeg har haft lejlighed til  

 foreløbig at gennemgå sagens dokumenter.
De har ikke oplyst i  

 Deres brev af 18. januar 1999, hvorvidt stævningen også skal  

 omfatte fabrikanten.
De har heller ikke oplyst om De har til hensigt at rejse  

 krav under den etablerede entrepriseforsikring.
I den anledning bemærker jeg, at der efter det for  

 mig oplyste er indgået aftale efter AB 92. Det bevirker, ar der i hvert  

 fald i forhold til min klient er aftalt voldgift.
Jeg vil være  

 indstillet på at overveje et tilsagn om søgsmål ved de  

 almindelige domstole, såfremt der fra Deres side tages skridt til at  

 inddrage de parter, der er relevante for sagen." Den 29.januar 1999 bad klagerens advokat indklagedes  

 advokat om at fremsende dokumentation for, at AB 92 var vedtaget mellem  

 parterne.
 Indklagedes advokat henviste klagerens advokat til at  

 gennemgå kontraktsgrundlaget.
 Den 11. marts 1999 skrev klagerens advokat til indklagedes  

 advokat, at han havde fået bekræftet, at AB 92 var vedtaget  

 mellem parterne, og at han derfor havde udarbejdet et klageskrift.
 Klageskriftet til Voldgiftsnævnet for Bygge- og  

 Anlægsvirksomhed var ledsaget af følgende brev :
 "Kontrakten indeholder reelt to  

 voldgiftsbestemmelser.
I pkt. 16 henvises til standardforbehold af juni 1993,  

 Bygge- og Anlægsarbejder.
Dette standardforbehold vedlægger jeg i  

 3 eksemplarer som bilag 16. I § 1 i standardforbeholdet henvises til AB  

 92.
 Endvidere omtales en voldgiftsbestemmelse i § 17 i  

 kontrakten.
 Efter min opfattelse er den nuværende tvist ikke med  

 sikkerhed omfattet af § 17, hvilket er baggrunden for, at jeg   efter at  

 indklagedes advokat havde tilkendegivet, at der var aftalt voldgift i henhold  

 til AB 92   rettede henvendelse til Voldgiftsnævnet.
På denne baggrund mener jeg, at voldgiftsretten skal  

 nedsættes i henhold til § 47 i AB 92." Indklagede har til støtte for sin  

 afvisningspåstand nærmere anført, at der i  

 aftalegrundlaget er indgået udtrykkelig aftale om voldgift i henhold  

 til reglerne i Lov om voldgift, som går forud for standardforbeholdet.  

 Indklagedes advokat har ikke tilkendegivet, at der var aftalt voldgift i  

 henhold til AB 92.
Klageren har til støtte for sin påstand om,  

 at afvisningspåstanden ikke tages til følge, anført, at  

 tvisten ikke er omfattet af voldgiftsklausulen i kontraktens pkt. 17.  

 Standardforbeholdet henviser til AB 92. AB 92 § 47 vedrører generelt  

 "tvister mellem parterne", hvorimod klausulen i pkt. 17  

 vedrører bestemte spørgsmål.
Det er usikkert, om en  

 efterfølgende produktansvarsskade er omfattet heraf.
Selv om tvisten  

 måtte være omfattet af voldgiftsklausulen i pkt. 17, har  

 indklagede i sin skrivelse af 26. januar 1999 tilkendegivet, at der var  

 indgået aftale om, at tvisten skulle afgøres af Voldgiftsretten  

 for Bygge- og Anlægsvirksomhed.
Da indklagede heller ikke har fremsat  

 indsigelse overfor Voldgiftsnævnets underretning  om, at der var  

 fremsat anmodning om nedsættelse af en voldgiftsret, har indklagede  

 accepteret, at sagen behandles efter reglerne for Voldgiftsnævnet for  

 Bygge- og Anlægsvirksomhed.
I hvert fald er indstævntes adgang  

 til at påstå sagen afvist bortfaldet ved passivitet.
Der er  

 således gået mere end 5 måneder, efter at sagen er anlagt,  

 og indklagede har afgivet svarskrift, før denne har  

 påstået sagen afvist.
 Voldgiftsrettens bemærkninger :
I kontrakten mellem klagers forsikringstager og  

 indklagede er det i et særskilt afsnit beskrevet, hvorledes tvister  

 mellem parterne skal behandles.
Der fremgår heraf, at ethvert  

 spørgsmål om forståelsen af kontrakten, dens indhold,  

 omfang, opfyldelse eller misligeholdelse skal afgøres af en  

 nærmere beskrevet voldgiftsret.
En tvist som den her omhandlede, som  

 bl.a. vedrører spørgsmålet om, hvorvidt indklagede i  

 henhold til kontrakten har ydet garanti, findes at være omfattet af  

 denne bestemmelse.
Det forhold, at der under "Forbehold" er henvist  

 til et standardforbehold, som indeholder en henvisning til AB 92, findes ikke  

 at kunne medføre, at den individuelle voldgiftsbestemmelse ikke finder  

 anvendelse i den omhandlede situation.
Indklagedes advokats udtalelse i  

 brevet af 26. januar 1999 til klagerens advokat og indklagedes undladelse af  

 i marts 1999 at protestere mod nedsættelse af en voldgiftsret findes  

 ikke at medføre, at indklagede derved har accepteret, at sagen  

 behandles efter reglerne for Voldgiftsnævnet for Bygge- og  

 Anlægsvirksomhed.
Selv om indklagede først på et meget  

 sent tidspunkt har påstået sagen afvist, findes dette ikke at  

 kunne medføre, at sagen skal behandles ved en voldgift nedsat i  

 henhold til "Regler for behandling af sager ved Voldgiftsretten for  

 Bygge- og Anlægsvirksomhed".
 Indklagedes afvisningspåstand tages derfor til  

 følge.
 Efter omstændighederne findes ingen af parterne at  

 burde betale sagsomkostninger til den anden part.
 THI BESTEMMES :
 Denne voldgiftssag afvises.
 Ingen af parterne betaler sagsomkostninger til den  

 andenpart.
 Klageren betaler voldgiftsrettens omkostninger.
