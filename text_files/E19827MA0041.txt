En privat frimærkesamler rejste krav om tilbagebetaling af afgift og et  

 gebyr, der var betalt for en sending frimærker, modtaget med post fra  

 Færøerne.
Den pågældende fandt, at der ikke skal betales afgift af  

 FDC-Kuverter, og at der heller ikke skal betales et gebyr i denne  

 forbindelse, idet momsregistrerede virksomheder ikke betaler gebyr ved  

 afregning af afgift.
Ministeriet for skatter og afgifter meddelte, at afgiftspligten omfatter  

 såvel nye som brugte frimærker, der sælges til samlerbrug.
Der skal derfor  

 både svares afgift af "løse", ustemplede frimærker solgt til  

 samlerbrug og af stemplede frimærker, der leveres ved fremsendelse af  

 uadresserede FDC-Kuverter.
Der skal derimod ikke betales afgift af  

 FDC-Kuverter, der forsendes enkeltvis som almindeligt adresserede  

 brevforsendelser.
 Der skal ifølge loven betales afgift ved indførsel af varer - herunder  

 også frimærker - fra udlandet, og Færøerne er i denne forbindelse udland, da  

 merværdiafgiftsloven ikke gælder for Færøerne.
 Ministeriet oplyste endelig, at gebyret er en betaling, som opkræves af og  

 som tilkommer postvæsenet.
