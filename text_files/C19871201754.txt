Man fremsender vedlagt nogle eksemplarer af finansministeriets cirkulære  

 af 15. juli 1987 om tjenestemænds adgang til fravær fra tjenesten i  

 forbindelse med graviditet, fødsel og adoption, hvorved tjenestemandsaftale  

 af 10. juli 1987 bekendtgøres.
Aftalen, der er trådt i kraft den 1. april  

 1987, omfatter folkekirkens tjenestemænd.
 Man henleder særligt opmærksomheden på, at den del af barsels- eller  

 adoptionsorlovsperioden, hvori tjenestemanden oppebærer dagpenge og ikke løn,  

 efter 1. april 1987 vil blive medregnet i pensionsalderen.
 Det vil derfor ikke længere være nødvendigt at foretage indberetning om  

 tjenestemænds barsels- eller adoptionsorlovsperioder eller dele heraf, der  

 ligger efter 1. april 1987.
 Kirkeministeriets cirkulærskrivelse af 15. november 1984, til  

 stiftsøvrighederne ophæves.
 Tjenestefrihed i forbindelse med barsel og adoption bevilges som hidtil  

 for præsters vedkommende af biskoppen og for kirkefunktionærers vedkommende  

 af menighedsrådet.
 Nærværende skrivelse og finansministeriets cirkulære af 15. juli 1987  

 bedes bekendtgjort for stiftets provstiudvalg.
 P.M.V.
 E.B.
