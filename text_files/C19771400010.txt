 Til samtlige fredningsnævn.
 Ved miljøministeriets bekendtgørelse nr. 542 af 27. oktober 1975 om  

 henlæggelse af opgaver og beføjelser til fredningsstyrelsen er  

 miljøministeriets ankebeføjelse med hensyn til fredningsnævnenes afgørelser i  

 henhold til naturfredningslovens kapitler III, jfr. § 24, stk. 2, og VI-IX,  

 jfr. § 58, stk. 1, pr. 1. november 1975 henlagt til fredningsstyrelsen.
 Som følge heraf bedes følgende iagttaget vedrørende fredningsnævnenes  

 afgørelser:
I.
Indsendelse af afgørelser.
 Fra 1. november 1975 har fredningsstyrelsen overtaget de opgaver, som blev  

 varetaget af statens naturfrednings- og landskabskonsulent og rigsantikvarens  

 fortidsmindeforvaltning, jfr. miljøministeriets cirkulæreskrivelse af 7.  

 november 1975 om ændringer i miljøministeriets opbygning pr. 1. november  

 1975. Fredningsnævnenes afgørelser kan således ikke længere indsendes til  

 konsulentembedet og rigsantikvarens fortidsmindeforvaltning.
 Man skal anmode fredningsnævnene om at indsende fredningskendelser og  

 nævnenes afgørelser i øvrigt efter ovennævnte bestemmelser til  

 fredningsstyrelsen - dels som ankeberettiget, dels med henblik på  

 registreting - i overensstemmelse med det vedhæftede bilag.
II.
Afgørelsernes indhold, bilag til disse m.v.
 1. Fredningskendelser og ændringer heri.
De til kendelserne hørende kortbilag bør altid medfølge disse.
Ved  

 dispensationer bør angives, hvilken fredningskendelse sagen vedrører.
 2. Øvrige afgørelser m.v.
 Af hensyn til fredningsstyrelsens interne fordeling bør det tydeligt -  

 helst indledningsvis - være angivet i nævnets afgørelse, efter hvilken  

 bestemmelse i naturfredningsloven den er truffet.
 Afgørelser, der indeholder dispensationer, bør have et sådant indhold, at  

 det er muligt for den ankeberettigede at identificere sagen - i hvert fald  

 med matrikulær betegnelse - og bedømme, om den skal ankes.
 3. Afgørelser om strandbeskyttelseslinien.
 Under hensyn til, at naturfredningslovens § 46, stk. 1, forbyder byggeri  

 m.v. søværts strandbeskyttelseslinien, og at nævnet kun, hvor »ganske  

 særlige forhold« gør sig gældende, kan dispensere fra forbudet, skal  

 man, af hensyn til fredningsstyrelsens mulighed for at bedømme, om en  

 afgørelse skal ankes, henstille, at meddelelser om dispensationer normalt  

 indeholder følgende oplysninger:
 Til brug ved behandlingen af sager efter naturfredningslovens § 46 kan der  

 som hidtil rekvireres ældre akter og kortmateriale i Det centrale  

 strandfredningregister, Nyropsgade 22, 1602 København V.
 4. Afgørelser om vejbyggelinien.
 Opmærksomheden henledes på, at den ved lov nr. 297 af 26. juni 1975 om  

 ændring af lov om naturfredning vedtagne ændring af naturfredningslovens §  

 47, stk. 1 og 3, endnu ikke er trådt i kraft, og at bestemmelserne om  

 vejbyggelinien derfor fortsat er gældende.
Reglerne om vejbyggelinie i naturfredningsloven vil først blive ophævet i  

 forbindelse med ikrafttrædelsen af nye regler under anden lovgivnign, som vil  

 kunne varetage de miljømæssige og andre interesser, bestemmelserne i  

 naturfredningsloven hidtil har varetaget.
Der er ikke grundlag for at antage,  

 at de nye regler bliver lempeligere end de hidtidige i naturfrednongsloven.
I  

 overgangstiden bør administrationen af vejbeskyttelseslinien derfor ske efter  

 samme retningslinier som hidtil, således at der også tages miljøhensyn  

 (navnlig støjhensyn) ved bestemmelsernes administration.
III.
Ankevejledning.
Der foreslås nedenstående formulering af den i § 58, stk. 4, påbudte  

 klagevejledning.
For at imødegå en eventuel påstand om, at der i forbindelse  

 med afgørelsen ikke er givet klagevejledning, foreslås denne optaget i selve  

 nævnsafgørelsen, evt. ved anvendelse af et stempel.
»Afgørelsen kan efter naturfredningslovens § 58 indbringes for  

 overfredningsnævnet (adr.
Nyropsgade 22, 1602 København V.) af bl.a.  

 ansøgeren og forskellige myndigheder.
Klagefristen er 4 uger fra den dag, afgørelsen er meddelt den pågældende  

 klageberettigede.
Fristen kan under særlige omstændigheder forlænges.
En tilladelse kan ikke udnyttes før udløbet af klagefristen.
Er klage  

 iværksat, kan tilladelsen ikke udnyttes, medmindre den opretholdes af  

 overfredningsnævnet.« IV.
Naturfredningsrådets medvirken i sager efter § 46.
 Rådet forudsættes kun hørt, hvor der foreligger spørgsmål af  

 naturvidenskabelig art, herunder om udgangspunktet for  

 strandbeskyttelsesliniens beregning, jfr. ministeriet for kulturelle  

 anliggenders cirkulæreskrivelse af 11. december 1972 om naturfredningsrådets  

 medvirken ved behandlingen af sager i medfør af naturfredningslovens §§ 46 og  

 54.
 P.D.V.
A.M.
Lynæs Indsendelse til fredningsstyrelsen af fredningsnævnenes kendelser og  

 afgørelser.
 Til brug for fredningsstyrelsen som ankeberettiget efter  

 naturfredningslovens §§ 24, stk. 2, og 58, stk. 1, jfr. § 11 i  

 miljøministeriets bekentgørelse nr. 542 af 27. oktober 1975 om henlæggelse af  

 opgaver og beføjelser til fredningsstyrelsen, samt med henblik på  

 afgørelsernes registrering skal man anmode om at få tilsendt  

 fredningsnævnenes kendelser og afgørelser som nedenfor angivet:
A.
Fredningskendelser og afgørelser vedrørende disse (§§ 22 og 34):
Fredningsstyrelsen (Nybrogade 2, 1203 København K) 5 eksemplarer (heraf  

 går 1 eksemplar til det centrale fredningsregister) Skovstyrelsen (Standvejen 863, 2930 Klampenborg) 1 eksemplar (til  

 orientering for styrelsen som arealforvalter m.v.) B.
Afgørelser vedrørende strandbeskyttelseslinien (§ 46):
Fredningsstyrelsen (Nybrogade 2, 1203 København K) 2 eksemplarer (heraf  

 går 1 eksemplar til strandfredningsregistret) C.
Afgørelser vedrørende naturfredningslovens øvrige bygge- og  

 beskyttelseslinier, samt om almenhedens færdsel og om friluftsreklamer (§§  

 47, 47a, 53, 54-56 og 57, stk. 3 og 6):
