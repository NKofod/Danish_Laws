Det fremgik af sagen, at afdøde ikke havde været gift og ikke  

 havde børn.
I ca. 21 år indtil hendes død havde hun levet  

 sammen med en mand, og i de sidste 3-4 år havde hun ikke haft kontakt  

 til sin nevø.
Den afdøde kvinde havde oprettet testamente for notaren sammen med  

 sin samlever, der var indsat som universalarving.
Nevøen var i  

 testamentet indsat til at arve brutto kr. 700.000,00, og der var tingslegater  

 til afdødes søster.
Det fremgik endvidere af testamentet, at  

 hvis den afdøde kvinde var blevet længstlevende, skulle  

 nevøen være universalarving.
Hvis den afdøde kvindes  

 samlever blev længstlevende, skulle nevøen arve i videst muligt  

 omfang.
Notaren havde ved sin påtegning på testamentet  

 bekræftet, at den afdøde kvinde og hendes samlever havde  

 været i stand til fornuftsmæssigt at oprette testamente.
 Der blev af samleveren klaget over, at advokaten havde fået  

 aktindsigt i den afdøde kvindes journal for perioden 1996 til  

 1998.
Videregivelse af oplysninger til en  

 afdøds pårørende Patientklagenævnet fandt, at nevøen ikke  

 kunne anses for at være nærtstående til den afdøde  

 kvinde, idet nevøen og afdøde ifølge det oplyste ikke  

 havde kontakt med hinanden igennem længere tid op til kvindens  

 død.
 Da det var nævnets opfattelse, at nevøen ikke  

 kunne anses for at være afdødes nærmeste  

 pårørende, var han således ikke berettiget til at  

 opnå aktindsigt efter bestemmelsen i § 28 i lov om patienters  

 retsstilling om videregivelse af helbredsoplysninger vedrørende  

 afdøde patienter til nærmeste pårørende.
Patientklagenævnet oplyste, at en patient som  

 hovedregel har krav på, at sundhedspersoner iagttager tavshed om, hvad  

 de under udøvelsen af deres erhverv erfarer eller får formodning  

 om angående helbredsforhold, øvrige rent private forhold og  

 andre fortrolige oplysninger.
Der kan dog undtagelsesvis videregives  

 oplysninger om patientens helbredsforhold m.v. til private personer til andre  

 formål end behandling, når videregivelsen er nødvendig til  

 berettiget varetagelse af en åbenbar almen interesse, eller af  

 væsentlige hensyn til patienten, sundhedspersonen eller andre.
 Nævnet fandt, at videregivelsen af oplysninger fra  

 den afdøde kvindes journal ikke var nødvendig til berettiget  

 varetagelse af væsentlige hensyn til nevøen, idet det var  

 nævnets opfattelse, at hensynet til en privat persons interesse i at  

 kunne få tilsidesat et testamente ikke er et så væsentligt  

 hensyn, at det kan begrunde en undtagelse fra den afdøde kvindes krav  

 på tavshedspligt.
 Nævnet fandt herefter, at den administrerende  

 overlæge havde brudt sin tavshedspligt, idet han ikke var berettiget  

 til at videregive helbredsoplysninger vedrørende den afdøde  

 kvinde fra perioden 20. januar 1996 frem til dødstidspunktet til  

 nevøens advokat i henhold til reglerne i lov om patienters  

 retsstilling § 23, jf. § 26, stk. 2, nr. 2.
