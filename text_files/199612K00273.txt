Nr LSF 273 Forslag til Lov om ændring af kildeskatteloven(Bruttoskat for søfolk i  

 international trafik) Fremsat af skatteministeren (Carsten Koch) den 16. maj 1997 § 1 I lov om opkrævning af indkomstskat for personer m.v. (Kildeskat), som  

 senest ændret ved § 4 i lov nr. 238 af 2. april 1997, foretages følgende  

 ændringer:
 1. I § 48 C, stk. 1, ændres »30 pct.« til  

 »25 pct.«.
 2. I § 48 C indsættes som stk 4:
»Stk. 4. Stk. 1 anvendes tillige på vederlag for arbejde  

 udført ombord på et dansk skib i international rutetrafik i begrænset fart,  

 jf. § 2, nr. 3, i lov om særlige fradrag til sømand m.v.« § 2 Loven har virkning fra og med den 1. juni 1997.
 Bemærkninger til lovforslaget  Forslaget tilsigter at løse et akut  

 problem, som er blevet aktualiseret af den snarlige indsættelse af en ny  

 færge mellem Helsingør og Helsingborg.
Den gældende nordiske dobbeltbeskatningsoverenskomst bygger på det  

 princip, at arbejdsindkomst beskattes i det land, hvori arbejdsstedet er  

 beliggende.
For skibes vedkommende bestemmes arbejdsstedets beliggenhed af  

 flaget.
I forbindelse med indsættelsen af en ny færge mellem Helsingør og  

 Helsingborg, der skal drives i et samarbejde mellem de statsejede selskaber  

 fra henholdsvis Danmark og Sverige, bliver det nødvendigt at anvende blandede  

 dansk/svenske besætninger, hvilket ikke tidligere er sket.
På sigt er planen,  

 at disse besætninger skal kunne anvendes på samtlige skibe uanset, hvilket  

 flag, de fører.
Planen er, at beskæftigelsen skal være fordelt ligeligt  

 mellem danskere og svenskere.
 Såfremt skibet skal registreres i Danmark, (skibet er bygget efter danske  

 regler) vil den svenske besætning undergives fuld dansk beskatning uden  

 hensyn til, at lønnen er fastsat i henhold til svenske overenskomster, der  

 har forudsat stort svensk arbejdsgiverbidrag og lavere skat end i Danmark.
 Forskellen mellem de danske og svenske skattesystemer i kombination med de  

 forskellige lønaftaler for søfolk fra henholdsvis Danmark og Sverige betyder,  

 at der vil kunne opstå store udsving i rådighedsbeløbene efter skat, når  

 personer med ansættelse i det ene land beskæftiges på fartøjer under det  

 andet lands flag.
 Disse forhold, som hænger sammen med at skattelovgivningen - herunder  

 dobbeltbeskatningsoverenskomsten - ikke tager højde for de nye muligheder for  

 at blande besætninger og skifte besætninger mellem skibe med forskelligt  

 flag, er uholdbare.
For at skabe sikre og overskuelige beskatningsforhold for de ansatte på  

 overfarter, hvor dette problem kan forekomme - hvilket i øjeblikket alene er  

 Helsingør - Helsingborg - foreslår regeringen på kort sigt en ændring, som  

 indebærer, at den gældende bruttobeskatning af udenlandsk bosatte søfolk på  

 danske skibe udvides til også at omfatte skibe i international rutetrafik i  

 begrænset fart, dvs de kortere færgeruter mellem Danmark og Sverige  

 henholdsvis Danmark og Tyskland.
Samtidig foreslås beskatningsprocenten på 30  

 sat ned til 25 på samme måde som for udenlandske nøglemedarbejdere under  

 hensyn til, at søfolkene på samme måde som nøglemedarbejderme er underlagt  

 dansk arbejdsmarkedsbidrag (jf. lov nr. 296 af 27/4 1994 - l 149 fremsat den  

 26. januar 1994 af skatteministeren Ole Stavad).
På lidt længere sigt, dvs med virkning fra og med 1. januar 1998, vil  

 regeringen søge forhandlet et bilateralt tillæg til den nordiske  

 dobbeltbeskatningsoverenskomst, således at der i aftalen sker en  

 administrerbar og rimelig fordeling af beskatningsretten til de søfolk, der  

 som led i det dansk svenske-samarbejde sejler på ruterne mellem Danmark og  

 Sverige, således at beskatningen ikke veksler fra dag til dag alt efter  

 skibets flag.
En aftale vil have forrang for de foreslåede bestemmelser, der  

 således kun vil have midlertidig betydning i forhold til færgetrafikken  

 mellem Danmark og Sverige.
 Provenu:
Lovforslaget vil medføre et provenutab, der på årsbasis ikke skønnes at  

 ville overstige 1 mill. kr.
For indkomståret 1997 skønnes provenuetabet ikke  

 at overstige 0,5 mill. kr.
Finansårsvirkningen for 1997 og 1998 skønnes at  

 være af samme beløbsstørrelse.
Skriftlig fremsættelse Skatteministeren (Carsten Koch):
 Jeg skal herved tillade mig for det høje Ting at fremsætte:
 Forslag til lov om ændring af kildeskatteloven. (Bruttoskat for søfolk  

 i international trafik).
(Lovforslag nr.
L 273).
 Lovforslaget går ud på i begrænset omfang at udvide bruttoskatteordningen  

 for udenlandske søfolk der ikke arbejder på skibe indregistreret i DIS til  

 også at omfatte international rutetrafik i begrænset fart - samtidig sænkes  

 bruttoskatteprocenten fra 30 til 25 pct.
 Formålet med forslaget er at løse et akut problem for samarbejdet mellem  

 de statsejede selskaber fra henholdsvis Danmark og Sverige, der i fællesskab  

 indsætter en ny færge mellem Helsingør og Helsingborg den 1/6 1997. Med de  

 gældende skatteregler vil dansk flag på skibet medføre fuld dansk beskatning  

 af svenske søfolk, hvilket set i forhold til en løn fastsat efter svensk  

 overenskomst og svenske skatteforhold vil umuliggøre dansk flag på skibet.  

 Lovforslaget sikrer, at det ikke bliver nødvendigt med bekvemmelighedsflag på  

 færgeruterne mellem Sverige og Danmark.
På lidt længere sigt, dvs med virkning fra og med 1. januar 1998, vil  

 regeringen søge forhandlet et bilateralt tillæg til den nordiske  

 dobbeltbeskatningsoverenskomst, således at der i aftalen sker en  

 administrerbar og rimelig fordeling af beskatningsretten til de søfolk, der  

 som led i det dansk-svenske samarbejde sejler på ruterne mellem Danmark og  

 Sverige.
En aftale vil have forrang for de foreslåede bestemmelser, der  

 således kun vil have midlertidig betydning i forhold til færgetrafikken  

 mellem Danmark og Sverige.
 Lovforslaget vil medføre et provenutab, der årligt ikke skønnes at  

 overstige 1. mill. kr.
 Lovforslaget har ikke administrative konsekvenser.
 Idet jeg i øvrigt henviser til lovforslagets bemærkninger skal jeg  

 anbefaler det til hurtig og velvillig behandling i det høje Ting.
