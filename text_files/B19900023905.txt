Efter § 48, stk. 3, jf. lovbekendtgørelse nr. 637 af 27. september 1989, som ændret ved lov nr. 211 af 3. april 1990 fastsættes:
Regulering § 1.  Personer, der modtager tilskud til dækning af  

 tabt arbejdsfortjeneste efter bistandslovens § 48, stk. 1, har ret til at få  

 reguleret tilskuddet een gang årligt, således at tilskuddet følger den  

 almindelige lønudvikling på arbejdsmarkedet.
Reguleringen sker pr. 1. april hvert år.
I 1990 sker reguleringen dog pr.  

 1. maj, men med virkning fra den 2. april.
Socialministeriet meddeler hver år forud for reguleringstidspunktet den  

 procentsats, hvormed reguleringen finder sted.
Procentsatsen beregnes på  

 grundlag af et skøn over den forventede udvikling i lønninger på det  

 almindelige arbejdsmarked.
Procentsatsen afrundes til nærmeste hele tal.
Tillæg til ferieformål § 2.  Til personer, der ophører med at modtage tilskud  

 til dækning af tabt arbejdsfortjeneste, udbetales et tillæg på 12,5 pct. af  

 det tilskud, der er udbetalt til dækning af tabt arbejdsfortjeneste.
Tillægget kan maksimalt beregnes på grundlag af tilskud udbetalt inden for  

 de foregående 12 måneder.
Et udbetalt tillæg efter § 3 indgår ikke i  

 beregningsgrundlaget.
 § 3.  Til personer, der pr. 1. maj modtager tilskud  

 til dækning af tabt arbejdsfortjeneste, udbetales et tillæg på 1 pct. af det  

 beløb, som i de foregående 12 måneder er udbetalt til dækning af tabt  

 arbejdsfortjeneste.
Afviklingsperiode § 4.  Tilskud til dækning af tabt arbejdsfortjeneste  

 udbetales i 3 måneder efter udgangen af den måned, hvor betingelserne for at  

 modtage tilskuddet er bortfaldet.
 Stk. 2.  Reglen i stk. 1 gælder ikke, når modtageren har  

 truffet aftale med kommunalbestyrelsen om, at tilskuddet ydes i en på forhånd  

 fastsat periode eller når afviklingsperioden efter modtagerens ønske  

 fastsættes til en kortere periode.
 Stk. 3.  Opnår modtageren i afviklingsperioden en  

 arbejdsindtægt, ophører udbetalingen af tilskud, i det omfang indtægten  

 modsvarer det ydede tilskud.
Ikrafttræden § 5.  Bekendtgørelsen har virkning fra den 2. april  

 1990.
