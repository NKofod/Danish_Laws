Cirkulære om forhøjelse af  

 rådighedstillæg til DOKS-organister (Til stiftsøvrighederne m.fl.) I forbindelse med overenskomst- og aftaleforhandlingerne  

 1999 på det offentlige arbejdsmarked aftaltes mellem Finansministeriet  

 og Akademikernes Centralorganisation en forhøjelse af det  

 særlige tillæg (rådighedstillæg) til  

 DOKS-organiststillinger.
 Efter bemyndigelse har Kirkeministeriet  

 efterfølgende indgået aftale af 31. maj 2000 med Dansk Organist  

 og Kantor Samfund om forhøjelse af rådighedstilægget til  

 organiststillinger i lønramme 17/23/29, 16/21/29/31, 34, 35 og 36.
 Aftalen omfatter også organiststillinger eller  

 organister, der midlertidigt eller personligt er omklassificeret til de  

 nævnte lønrammer, ligesom det undervisningstillæg svarende  

 til rådighedstillægget, der gives til visse lærere ved  

 kirkemusikskolerne, er omfattet.
 Aftalen medfører, at rådighedstillægget  

 med virkning fra 1. april 2000 forhøjes med 2.000 kr. fra 13.500 kr.  

 (afrundet grundbeløb pr. 1. oktober 1997) til 15.500 kr. (afrundet  

 grundbeløb pr. 1. oktober 1997).
 Endvidere forhøjes rådighedstillægget  

 yderligere med virkning fra 1. april 2001 med 2.000 kr. fra 15.500 kr.  

 (afrundet grundbeløb pr. 1. oktober 1997) til 17.500 kr. (afrundet  

 grundbeløb pr. 1. oktober 1997).
 Tillægget er fortsat ikke kvoteret.
 Cirkulæret træder i kraft straks.
