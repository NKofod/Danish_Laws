Cirkulæreskrivelse om meddelelse om  

 bopælskravet ved optagelse på baggrund af en udenlandsk  

 uddannelse Kommentar m.v.:
 Arbejdsmarkedets Ankenævn har i en sag om optagelse  

 på baggrund af en udenlandsk uddannelse fundet, at ansøgerens  

 ophold hos sine forældre i Danmark i en periode på tre  

 måneder medførte, at ansøgeren havde haft bopæl i  

 Danmark umiddelbart forud for påbegyndelsen af den udenlandske  

 uddannelse.
 Meddelelse om afgørelsen:
 Den 18. juli 1995 søgte pågældende om  

 optagelse i Magistrenes Arbejdsløshedskasse på baggrund af en  

 bacheloruddannelse taget ved Middlesex University, England.
 Uddannelsen var påbegyndt den 1. september 1992 og  

 afsluttet den 3. juli 1995.
 Pågældende var i Det Centrale Personregister  

 registreret som udrejst af Danmark fra den 1. august 1991 til den 12. juli  

 1995.
 Pågældende havde i perioden fra den 16.  

 september 1991 til den 30. juni 1992 gennemført et adgangsgivende  

 kursus på London Guildhall University.
 Direktoratet gav på denne baggrund afslag  

 på optagelse i kassen, idet pågældende ikke fandtes at have  

 haft bopæl i Danmark umiddelbart forud for påbegyndelsen af  

 uddannelsen ved Middlesex University.
 I forbindelse med klagen over direktoratets afslag  

 på optagelse i kassen anførte pågældende, at det  

 adgangsgivende kursus skulle sidestilles med et nødvendigt  

 sprogkursus.
Pågældende oplyste, at hun i juni måned  

 1992 vendte tilbage til Danmark.
Hun boede derefter hos sine forældre i  

 ca. 3 måneder.
Endelig oplyste hun, at hun i studietiden hver sommer  

 havde opholdt sig ca. tre måneder hos sine forældre.
 Da hun i juni måned 1992 rejste til Danmark havde  

 hun opsagt sit værelse i London, og hun havde alene en begrundet  

 formodning om at være optaget på Middlesex University.
 Ankenævnet fandt, at pågældende  

 forud for påbegyndelsen af den videregående uddannelse i England  

 havde haft bopæl i Danmark, selv om hun i Det Centrale Personregister  

 stod registreret som udrejst af Danmark året får uddannelsens  

 påbegyndelse.
 Ankenævnet lagde ved afgørelsen vagt  

 på, at pågældende havde opsagt sin bopæl i London og  

 derefter havde opholdt sig i ca. 3 måneder hos sine forældre i  

 Danmark.
