 I henhold til § 6 a, stk. 5, i lov nr. 291 af 27. april 1994 om ændring af  

 lov om tilskud til produktudvikling af jordbrugs- og fiskeriprodukter  

 fastsættes følgende forretningsorden for det i medfør af lovens § 6 a, stk.  

 1, nedsatte Bevillingsudvalg for Skovbruget og Træindustrien.
 § 1.  Formanden indkalder til udvalgets møder på de  

 mødedage, udvalget har vedtaget.
 Stk. 2.  Møde skal endvidere indkaldes, hvis formanden  

 finder anledning hertil, eller hvis sekretariatet, jf. § 7, eller 3 medlemmer  

 fremsætter ønske herom.
 Stk. 3.  Formanden bestemmer mødevarslet.
Stk. 4.  Mødeindkaldelse skal være ledsaget af  

 dagsorden, der så vidt muligt skal indeholde angivelse af de sager, der  

 kommer til behandling.
Dagsorden skal være bilagt det materiale, formanden  

 skønner nødvendigt.
 § 2.  Udvalget træffer afgørelse om tildeling af  

 tilskud til de i lovens § 7, stk. 3, og § 8, stk. 2, nævnte projekter og  

 afgiver for øvrige projekter anbefaling til Jordbrugsdirektoratet vedrørende  

 tildeling af tilskud.
 Stk. 2.  Udvalget er beslutningsdygtigt, når mindst 7  

 medlemmer eller disses suppleanter er til stede.
Stk. 3.  Beslutning træffes ved simpelt flertal.
I  

 tilfælde, hvor stemmerne står lige, er formandens stemme afgørende.
 § 3.  Der optages referat af udvalgets forhandlinger.  

 Et mindretal kan kræve sin holdning optaget i mødereferatet.
 Stk. 2.  Referatet sendes til udvalgets medlemmer og  

 suppleanterne for disse.
 § 4.  Udvalget afgiver årligt en rapport om udvalgets  

 arbejde til Landbrugsministeriet.
 § 5.  Udvalget kan ved enstemmighed fastsætte  

 retningslinier for, i hvilke sager formanden kan træffe beslutning på  

 udvalgets vegne, jf. lovens § 7, stk. 4, og § 13 a, stk. 2.
 § 6.  Alle, der deltager i udvalgets arbejde, er  

 underkastet forvaltningsloven, herunder bestemmelserne om tavshedspligt og  

 inhabilitet.
 § 7.  Jordbrugsdirektoratet er sekretariat for  

 udvalget, jf. § 3, stk. 2, i bekendtgørelse nr. 741 af 16. august 1994.
 Stk. 2.  Sekretariatet forbereder forelæggelsen af de  

 sager, der skal behandles af Bevillingsudvalget for Skovbruget og  

 Træindustrien og indhenter udtalelse fra Det Økologiske Jordbrugsråd i sager,  

 der vedrører produktudvikling inden for økologisk jordbrug.
Landbrugsministeriet, den 23. september  

 1994 P.
M.
V.
