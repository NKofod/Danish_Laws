Vedtaget af Folketinget ved 3. behandling den 13. december 2018 Forslag til Lov om ændring af lov om miljøbeskyttelse (Obligatorisk digital kommunikation om rottebekæmpelse og autorisation hertil) § 1 I lov om miljøbeskyttelse, jf. lovbekendtgørelse nr. 1121 af 3. september 2018, foretages følgende ændringer:
 1. I § 79 b, stk. 1, indsættes efter nr. 5 som nyt nummer:
 »6) ansøgning og afgørelse om autorisation og om tilbagekaldelse af en sådan autorisation i henhold til regler udstedt i medfør af § 17, stk. 3,«.
 Nr. 6-13 bliver herefter nr. 7-14.
 2. I § 79 b, stk. 1, nr. 7, der bliver nr. 8, ændres »§ 7 og § 7 a« til: »§§ 7 og 7 a og § 17, stk. 3«.
 3. I § 79 b, stk. 1, nr. 13, der bliver nr. 14, ændres »nr. 1-12« til: »nr. 1-13«.
§ 2 Loven træder i kraft den 1. januar 2019.
