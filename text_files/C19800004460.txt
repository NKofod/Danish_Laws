 Vejledningen giver en oversigt over de regler, der gælder for handel og  

 kontrol med vitamin- og mineralpræparater, efter at lov nr. 327 af 26. juni  

 1975 om lægemidler er trådt i kraft den 1. januar 1976.
 Vejledningen træder i stedet for indenrigsministeriets vejledning nr. 566  

 af 15. november 1978 om vitamin- og mineralpræparater.
 I forhold til den tidligere vejledning er der alene foretaget ændringer i  

 afsnit 1.1. Det er således præciseret, at et præparat kun anses for et  

 lægemiddel, når indholdet af vitaminer eller mineraler overstiger de anførte  

 grænseværdier, men ikke når indholdet svarer til de anførte værdier.
 For så vidt angår præparater med indhold af folinsyre er det anført, at  

 receptpligten nu kun omfatter præparater med indhold over 0,2 mg folinsyre  

 pr. enkeltdosis mod tidligere 0,1 mg, jfr. sundhedsstyrelsens bekendtgørelse  

 nr. 398 af 7. september 1979 om ændring af bekendtgørelse om rekvirering og  

 udlevering af lægemidler m.v., der er trådt i kraft den 15. oktober 1979.
 Desuden er der anført nogle tekniske præciseringer vedrørende vitamin A, D  

 og E.
1. AFGRÆNSNING LÆGEMIDLER/KOST- ELLER FODERTILSKUD Vitamin- og mineralpræparater vil normalt være omfattet af lov om  

 lægemidler § 1, stk. 1.
 Efter lovens § 3, stk. 1, er den nævnte gruppe præparater ikke omfattet af  

 lægemiddellovens regler, hvis de er kosttilskud eller fodertilskud til dyr,  

 d.v.s. er beregnet til indtagelse gennem munden som tilskud til menneskers  

 eller dyrs normale ernæring.
1.1. VITAMIN- OG MINERALPRÆPARATER TIL HUMAN BRUG Ved afgørelsen af, om et vitamin- eller mineralpræparat er et kosttilskud,  

 må der lægges betydelig vægt på, om angivelse af døgndosis for præparatet  

 indeholder vitaminer og/eller mineraler i mængder, der væsentligt overstiger  

 det normale døgnbehov for voksne.
Overstiges denne grænse, betragtes  

 præparaterne som lægemidler ellers ikke (medmindre fremstilleren udtrykkeligt  

 fremsætter ønske herom).
 Efter de for tiden tilgængelige oplysninger om døgnbehovet for normale  

 voksne personer kan eksempelvis følgende værdier for nogle almindeligt  

 anvendte vitaminer og mineraler lægges til grund, således at præparater, der  

 indeholder vitaminer eller mineraler i mængder, der overstiger de anførte  

 værdier, anses for lægemidler.
 1.2. VITAMIN- OG MINERALPRÆPARATER TIL DYR.
For veterinære præparater kan tilsvarende grænser ikke umiddelbart  

 angives.
Spørgsmålet lægemiddel/fodertilskud må i hvert enkelt tilfælde  

 afgøres efter en konkret vurdering efter tilsvarende principper som for  

 præparater til human brug.
 Vejledning kan fås ved henvendelse til sundhedsstyrelsen.
2. REGLER OM HANDEL OG KONTROL 2.1. PRÆPARATER, DER IKKE ER OMFATTET AF LOV OM LÆGEMIDLER De præparater, der herefter er kost- eller fodertilskud, vil være omfattet  

 enten af lov om levnedsmidler m.m. eller af lov om handel med foderstoffer.  

 Af bestemmelserne i lov om lægemidler gælder for disse præparater kun § 26,  

 der fastsætter bestemmelser om reklame for »andre varer end  

 lægemidler«.
2.2. VITAMIN- OG MINERALPRÆPARATER, DER ER LÆGEMIDLER Vitamin- og mineralpræparater, der herefter er lægemidler, vil som  

 hovedregel være omfattet af alle reglerne i lov om lægemidler, hvorefter  

 sundhedsstyrelsen kan fastsætte særlige krav til disse præparaters kvalitet  

 (lægemiddellovens § 4), forhandling af præparaterne er forbeholdt apotekerne  

 (lovens § 5), der er særlige krav til præparatets navn, pakningsstørrelse,  

 etiket og emballage m.v. (lovens § 6), handel og udlevering kan i visse  

 tilfælde forbydes (lovens § 7), virksomheder, der fremstiller, indfører,  

 udfører, oplagrer, forhandler, udleverer, fordeler eller emballerer disse  

 præparater, skal godkendes og kontrolleres af sundhedsstyrelsen, og der skal  

 erlægges afgift herfor (lovens §§ 8-10). Endvidere finder  

 specialitetsreglerne anvendelse, herunder bl.a. reglerne om at præparaterne  

 skal optages i sundhedsstyrelsens specialitetsregister (lovens kapitel 4),  

 udlevering af præparaterne til klinisk afprøvning kun må finde sted efter  

 reglerne i lovens §§ 24 og 25, og reklamering for præparaterne kun må finde  

 sted i overensstemmelse med lovens §§ 27-31.
 Fra denne hovedregel gælder der især TO VIGTIGE UNDTAGELSER:
 2.2.1. Visse vitamin- og mineralpræparater til human brug er undtaget fra  

 nogle bestemmelser i lægemiddelloven.
Ved bekendtgørelse nr. 342 af 30. juni 1978 er det bestemt, at forhandling  

 og udlevering af vitamin- og mineralpræparater til human brug, der er  

 lægemidler, ikke skal være forbeholdt apotekerne (lovens § 5), at der ikke  

 skal stilles særlige krav vedrørende angivelse af navne på etiketter (lovens  

 § 6, stk. 3), og at specialitetsreglerne (lovens kapitel 4) ikke skal finde  

 anvendelse på præparaterne.
Dette betyder omvendt, at der fortsat kan stilles  

 krav til disse præparaters kvalitet (lovens § 4), at lovens § 6, stk. 1 og 2  

 (forbud mod vildledende navn, krav til pakningsstørrelse, etikettering og  

 emballage), er gældende, at forhandlingen kan standses efter lovens § 7, at  

 godkendelse og kontrol af virksomhederne finder sted efter lovens §§ 8-10, og  

 at reglerne om udlevering til klinisk afprøvning og om reklame (lovens §§ 24,  

 25 og 27-31) gælder for disse præparater.
Bekendtgørelsens regler om undtagelse fra lægemiddelloven gælder ikke for  

 injektionspræparater eller for andre receptpligtige præparater.
Der henvises  

 i denne forbindelse til foranstående liste, hvor det ved pågældende vitaminer  

 er bemærket, i hvilket omfang de er receptpligtige.
Af bekendtgørelsens § 2 fremgår yderligere, at præparater, der er optaget  

 eller optages i sundhedsstyrelsens specialitetsregister, ikke er omfattet af  

 bekendtgørelsen.
Denne bestemmelse er medtaget for at give en fabrikant eller  

 importør mulighed for i specialitetsregistret at få optaget et vitamin- eller  

 mineralpræparat, som ellers efter bekendtgørelsen er undtaget fra  

 specialitetsreglerne.
2.2.2. Visse veterinære lægemidler er undtaget fra lægemiddellovens § 5  

 (apoteksforbeholdet). Ved bekendtgørelse nr. 613 af 15. december 1975 er det  

 bestemt, at antiparasitære midler samt jern- og vitaminpræparater til dyr kan  

 forhandles til forbrugerne uden for apotekerne.
Denne undtagelse fra  

 apoteksforbeholdet gælder kun farmaceutiske specialiteter, der er optaget i  

 sundhedsstyrelsens specialitetsregister med en særlig markering til angivelse  

 af, at de kan forhandles uden for apotekerne.
Personer og virksomheder, der  

 ønsker at forhandle sådanne specialiteter til forbrugerne, skal indhente en  

 særlig godkendelse hertil i medfør af lovens § 8. Det bemærkes, at denne  

 særlige forhandlingsform også kan benyttes for injektionspræparater.  

 Receptpligten for injektionspræparater og eventuel receptpligt på andre  

 veterinære lægemidler, der optages i specialitetsregistret med denne særlige  

 markering, bortfalder samtidig.
 Disse veterinære lægemidler skal forsynes med brugsanvisning og advarsler  

 på emballagen, der skal godkendes i hvert enkelt tilfælde.
INDENRIGSMINISTERIET, DEN 31. JANUAR  

 1980 P.M.V.
HELGE ODEL /Ebba Lund (* 1) Receptpligtigt.
 (* 2) Receptpligtigt i præparater med indhold over 0,2 mg folinsyre pr.  

 enkeltdosis.
 (* 3) Receptpligtigt i præparater med indhold over 3.000 IE D-vitamin pr.  

 g eller i doserede lægemidler med over 600 IE D-vitamin pr. enkeltdosis.
