 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Undervisningsministeren har den 24. oktober 1986  

 godkendt frikommuneregulativ nr. 5 for Aabenraa kommune om bortfald af kravet  

 om forudanmeldelse af fritidsundervisning for voksne.
 § 2.  Det i § 1 nævnte frikommuneregulativ indebærer,  

 at følgende fastsættes for Aabenraa kommune:
 Bestemmelsen i § 10, stk. 2, og i § 34, stk. 2, i  

 undervisningsministeriets bekendtgørelse nr. 456 af 23. september 1983 om  

 fritidsundervisning for voksne om forudanmeldelse af fritidsundervisning for  

 voksne i de tilfælde, hvor ansøgning om godkendelse ikke er indsendt før  

 virksomhedens påbegyndelse, gælder ikke i Aabenraa kommune.
 § 3.  Det i § 1 nævnte frikommuneregulativ træder i  

 kraft den 1. januar 1987. Frikommuneregulativet gælder til og med den 31.  

 juli 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. § 8,  

 stk. 4 i lov om kommunernes styrelse.
Undervisningsministeriet, den 24.  

 oktober 1986 P.M.V.
 E.B.
