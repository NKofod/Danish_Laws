TEKNISK FORSKRIFT  

 Kalibreringsmærkater  

 TF9 I medfør af § 10, stk. 2 og 3, og § 16, stk. 4, i  

 lov om erhvervsfremme, jf. lovbekendtgørelse nr. 323 af 25. april  

 1996, samt i tilslutning til Erhvervsfremme Styrelsens bekendtgørelse  

 om akkreditering til teknisk prøvning m.v., fastsættes:
Kapitel 1 Afgrænsning og formål §  1. Denne tekniske forskrift finder anvendelse  

 på laboratorier, som er akkrediteret af DANAK til at udføre  

 kalibrering.
 Stk. 2. Undtaget herfra er de tilfælde, hvor  

 kalibrering udføres i forbindelse med en verifikation for en  

 myndighed, hvor kalibreringsmærkaten erstattes af en  

 verifikationsmærkat, der fremstilles og anvendes efter myndighedens  

 retningslinier.
Stk. 3. DANAK's retningslinier for  

 kalibreringsmærkater omfatter identifikation af instrument,  

 kalibreringsdato, akkrediteringsnr. og certifikatnr.
Enhver begrænsning  

 i kalibreringsstatus, som f.eks. det kalibrerede måleområde, skal  

 være klart angivet på anden vis.
 § 2.  Forskriften fastlægger regler for  

 udformning og anvendelse af kalibreringsmærkater.
§ 3. Forskriften angiver, hvorledes laboratoriet  

 skal opfylde DANAK's krav til kalibreringslaboratorier vedrørende  

 mærkning af kalibreret udstyr, jf.
DANAK s tekniske forskrift nr. 6,  

 "Kalibreringslaboratoriers tekniske kompetence".
 § 4. Forskriften skal sikre, at  

 kalibreringslaboratoriernes kunder får påført udstyret en  

 indikation for den udførte kalibrering, således at kravet i  

 DS/EN 45001, kap. 5.3 vedrørende udstyrs kalibrering, kan  

 kontrolleres.
Kapitel 2 Anvendelse af kalibreringsmærkater § 5. For at informere brugerne af et instrument  

 eller udstyr om, hvornår det sidst er blevet kalibreret, samt sikre  

 henvisning til det tilhørende kalibreringscertifikat, skal ethvert  

 instrument eller udstyr, der kalibreres under DANAK, forsynes med en  

 kalibreringsmærkat, medmindre kunden frabeder sig dette.
 Stk. 2. Når instrumentet eller udstyret  

 rekalibreres, skal mærkaten erstattes af en ny, der angiver den seneste  

 kalibrering.
 Stk. 3. Mærkaten skal så vidt muligt  

 placeres således, at den er synlig, når instrumentet  

 anvendes.
 Stk. 4. Er placering på instrumentet ikke  

 mulig, skal mærkaten placeres på instrumentets kasse eller  

 lignende.
Kapitel 3 Mærkatens udformning § 6. DANAK's kalibreringsmærkat er vist  

 på nedenstående figur.
Hvor særlige forhold gør det  

 nødvendigt med en anden udformning, skal denne godkendes af DANAK,  

 inden den kan benyttes.
 Stk. 2. Når laboratoriets  

 kalibreringsmærkat bærer DANAK's logo, finder DANAK s tekniske  

 forskrift nr. 1, "DANAK-logo og henvisning til akkreditering",  

 anvendelse.
 Stk. 3. Mærkatens størrelse kan  

 vælges frit inden for de begrænsninger, som læsbarhed og  

 påskrivning sætter.
 Stk. 4. Instrumentets nummer, certifikatnummer og  

 kalibreringsdato udfyldes af laboratoriet og skal kontrolleres af den  

 underskriftsberettigede, som signerer det tilhørende certifikat.
 Stk. 5. Mærkaten må ikke angive  

 næste kalibreringsdato.
 Stk. 6. Mærkaten skal være udført af  

 et egnet materiale og være selvklæbende eller skal kunne  

 fastgøres på anden måde.
Kapitel 4 Ikrafttræden §7. Forskriften træder i kraft den 8. juli 1997.
 Stk. 2. Samtidig ophæves teknisk forskrift  

 nr. 3.3.05-3 af 2. september 1994.
 Erhvervsfremme Styrelsen, den 4. juli 1997.
Mette Holst / Bjarne Bang Christensen BILAG:
