Personundersøgelser ved kriminalforsorgen En arbejdsgruppe under direktoratet for Kriminalforsorgen har afgivet  

 rapport af oktober 1988 om en ændret udformning af personundersøgelser i  

 medfør af retsplejelovens § 808.
 I arbejdsgruppens rapport er gengivet en undersøgelse ved udvalgte  

 dommerembeder fra 1987, hvorefter der kunne konstateres en forskel i praksis  

 med hensyn til at indhente personundersøgelser.
Det fremgår af retsplejelovens § 808, stk. 1, at det beror på sagens  

 konkrete omstændigheder, om der skal tilvejebringes personlige oplysninger og  

 i bekræftende fald i hvilket omfang.
Ifølge bestemmelsens motiver skal der  

 tilvejebringes et tilstrækkeligt grundlag for en forsvarlig afgørelse af  

 sanktionsspørgsmålet.
Ifølge bestemmelsens stk. 2 og dennes forarbejder skal der i almindelig  

 foretages en nærmere undersøgelse vedrørende sigtedes personlige forhold,  

 herunder navnlig hans tidligere og nuværende forhold i hjem, skole og arbejde  

 samt hans legemlige og åndelige tilstand, når der kan blive spørgsmål om  

 anvendelse af betinget dom, tiltalefrafald på andre vilkår end vedtagelse af  

 bøde og betaling af erstatning, eller retsfølger, der træder i stedet for  

 straf.
Herved er der i retsplejeloven åbnet mulighed for at undlade  

 personundersøgelser i sager, hvor det allerede ved efterforskningen må stå  

 klart, at lovovertrædelsen alene bør medføre betinget dom uden tilsyn.
 På denne baggrund fastsættes følgende retningslinier om indhentelse af  

 personundersøgelser ved kriminalforsorgen:
 1. Personundersøgelse ved krimalforsorgen skal navnlig  

 foretages i følgende tilfælde:
 1.1. Hvis sagen påregnes afgjort med tiltalefrafald med vilkår i medfør af  

 retsplejelovens § 723 a, stk. 2, om tilsyn af kriminalforsorgen.
 1.2. Hvis sagen kan falde ud til betinget dom med tilsyn af  

 kriminalforsorgen.
 1.3. Hvis der er mulighed for en sanktion i form af samfundstjeneste.
1.4. Hvis det i særlige situationer, hvor sagen påregnes afgjort med en  

 ubetinget frihedsstraf, skønnes hensigtsmæssigt, at der af hensyn til  

 sanktionspåstanden eller strafudmålingen foretages en undersøgelse ved  

 kriminalforsorgen.
Det gælder f.eks., hvor der er tale om en forbrydelse af  

 en sådan grovhed eller en forventet straf af en sådan størrelse, at man  

 nærmer sig området for mentalundersøgelse, jf. mit cirkulære nr. 268/1977  

 pkt. 1.
1.5. Hvis de oplysninger, der er nævnt i samme cirkulæres pkt.
II.A. nr.  

 1)-6), som grundlag for mentalundersøgelse, mest hensigtsmæssigt kan  

 tilvejebringes gennem en personundersøgelse ved kriminalforsorgen.
 2. Ved vurderingen af, om en sag kan falde ud til en  

 sanktion, der indebærer tilsyn af kriminalforsorgen, indgår en række  

 faktorer, navnlig kriminalitetens grovhed og omfang, sigtedes sociale og  

 personlige forhold samt recidivrisikoen.
 Ved bedømmelsen af sigtedes personlige og sociale forhold skal der bl.a.  

 lægges vægt på sigtedes alder, boligforhold, arbejdsforhold,  

 uddannelsesforhold, økonomiske forhold, familiære forhold og eventuelt  

 misbrug af alkohol eller euforiserende stoffer.
 I tvivlstilfælde kan spørgsmålet drøftes med kriminalforsorgens lokale  

 afdeling.
3. Personundersøgelse ved kriminalforsorgen skal ikke  

 indhentes i sager, der påregnes sluttet på bevisets stilling.
Det samme  

 gælder i sager, der ventes sluttet efter Justitsministeriets bekendtgørelse  

 nr. 561/1984 og i sager, der antages at blive afgjort med tiltalefrafald,  

 uden at der i medfør af retsplejelovens § 723 a, stk. 2, fastsættes vilkår om  

 tilsyn af kriminalforsorgen.
 Det kan dog i helt særlige tilfælde være af betydning for afgørelsen af,  

 om tiltalefrafald kan meddeles uden sådant vilkår, at det gennem en  

 personundersøgelse belyses, om sigtedes personlige forhold, navnlig den  

 pågældendes mentale tilstand, taler for at frafalde tiltale.
 4. Personundersøgelse bør rekvireres på et så tidligt  

 tidspunkt som muligt.
 Ved sagens fremsendelse til kriminalforsorgen bør der vedlægges en ny  

 cpr-attest.
 Sigtede bør, eventuelt skriftligt, oplyses om vigtigheden af at reagere på  

 kriminalforsorgens henvendelse.
 Der vil af rigspolitichefen blive udsendt nye blanketter P 370 (skrivelse  

 til den sigtede) og P 371 (anmodning om personundersøgelse).
 5. Mine meddelelser RM 3.1, RM 11.1, RM 12.6, RM 14.3,  

 RM 15.2, RM 25.5 og RM 25.6, ophæves.
