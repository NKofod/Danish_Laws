Cirkulære om vedtægter for  

 Handelsflådens Velfærdsråd § 1. Handelsflådens Velfærdsråd,  

 der er en privat selvejende institution med hjemsted i København, er  

 oprettet i henhold til lov nr. 253 af 25. april 1990 om Handelsflådens  

 Velfærdsråd.
 Stk. 2. Handelsflådens  

 Velfærdsråd (Velfærdsrådet) har til opgave:
1)	at varetage og fremme foranstaltninger om  

 søfarendes velfærd til søs og under ophold i havn i  

 såvel ind- som udland samt 2)	at administrere ordningen om tv-betjening af  

 søfarende.
 Stk. 3. Herudover kan Velfærdsrådet  

 udføre andre opgaver, som er forenelige med de i stk. 2 nævnte  

 opgaver.
 Stk. 4. Ved varetagelse af opgaverne disponerer  

 Velfærdsrådet selvstændigt over de i medfør af loven  

 tilvejebragte midler.
Stk. 5. Velfærdsrådet fungerer som  

 rådgivende organ for erhvervsministeren i spørgsmål, der  

 af denne forelægges Velfærdsrådet, vedrørende de  

 søfarendes velfærd.
Rådet kan endvidere selv optage  

 velfærdsspørgsmål til behandling og afgive indstilling  

 herom til ministeren.
 § 2. Handelsflådens  

 Velfærdsråd ledes af et råd og en direktion.
 Stk. 2. Erhvervsministeren udnævner efter  

 indstilling fra nedennævnte organisationer Rådets medlemmer for  

 en tre-årig periode:
-	Erhvervsministeriet, 1 medlem, -	Danmarks Rederiforening, 3 medlemmer, -	Rederiforeningen af 1895, 1 medlem, -	Rederiforeningen for Mindre Skibe, 1 medlem, -	Dansk Navigatørforening, 1 medlem, -	Maskinmestrenes Forening, 1 medlem, -	Radiotelegrafistforeningen af 1917, 1 medlem, -	Dansk Sø-Restaurations Forening, 1 medlem, -	Sømændenes Forbund i Danmark, 1 medlem, -	Metal Søfart, 1 medlem, -	Dansk Sømandskirke i Fremmede Havne, 1 medlem, -	Sømandskoneforeningen af 1976, 1 medlem.
 Stk. 3. Såfremt en eller flere af de  

 indstillingsberettigede organisationer ophæves eller undergår  

 væsentlige ændringer, eller Rådets opgaver ændres,  

 afgør erhvervsministeren hvilken organisation, der fremtidig skal have  

 indstillingsret.
 Stk. 4. Beslutter erhvervsministeren i  

 medfør af lovens § 7, at søfarende på fiskeskibe skal  

 være omfattet, kan ministeren udpege repræsentanter for ejere af  

 fiskeskibe og for fiskere til medlemmer af Rådet.
 § 3. Rådet vælger af sin midte en  

 formand og en næstformand og fastsætter selv sin  

 forretningsorden.
Stk. 2. Til varetagelse af Rådets  

 løbende forretninger nedsættes et forretningsudvalg  

 bestående af formanden - eller under dennes forfald næstformanden  

 - samt fire af Rådets medlemmer, hvoraf mindst een  

 rederrepræsentant og mindst to repræsentanter for de  

 søfarendes organisationer.
Endvidere vælges blandt Rådets  

 medlemmer en suppleant for hvert af de fire medlemmer.
§ 4. Formanden eller i dennes fravær  

 næstformanden sammenkalder Rådet eller Forretningsudvalget til  

 møde efter behov, dog mindst to gange årligt.
Formanden skal  

 endvidere indkalde til møde, når mindst tre af Rådets  

 medlemmer fremsætter ønske herom.
 Stk. 2. På lignende måde skal  

 Forretningsudvalget indkaldes til møde, når mindst to af dets  

 medlemmer fremsætter ønske herom.
 § 5. Tid og sted for Rådets og  

 Forretningsudvalgets møder fastsættes af formanden (respektive  

 næstformanden), der foranlediger medlemmerne indvarslet til  

 møderne og leder forhandlingerne på disse.
 § 6. Der indføres et kort referat i  

 dertil bestemte protokoller af det, der er passeret på Råds- og  

 Forretningsudvalgsmøder.
§ 7. For at beslutning kan træffes af  

 Rådet, skal formanden eller i dennes fravær næstformanden  

 og mindst halvdelen af medlemmerne være til stede.
Hvert medlem har een  

 stemme, og afgørelser træffes ved simpelt flertal.
I  

 tilfælde af stemmelighed er formandens stemme udslagsgivende.
Ved  

 behandlingen af spørgsmål, hvor Velfærdsrådet  

 optræder som rådgivende organ for erhvervsministeren, og ved  

 ændringer i vedtægterne kan eventuelle mindretal kræve  

 deres bemærkninger vedføjet flertallets indstillinger eller  

 udtalelser.
Stk. 2. Forretningsudvalget er beslutningsdygtigt,  

 når formanden eller i dennes fravær næstformanden og mindst  

 to af dets medlemmer er til stede.
Om afstemningen gælder tilsvarende  

 regler, som ovenfor fastsat, med hensyn til afstemninger i Rådet.  

 Eventuelle mindretal kan kræve deres bemærkninger vedføjet  

 flertallets indstillinger eller udtalelser og disse derefter snarest forelagt  

 Rådet.
 § 8. Rådet er ansvarlig for, at  

 vedtægterne overholdes, og at Velfærdsrådets virksomhed  

 udføres i overensstemmelse med lovgivningen.
 Stk. 2. Rådet ansætter og afskediger  

 Direktionen og det for virksomhedens drift nødvendige personale.
 Stk. 3. Direktionen varetager den daglige ledelse i  

 overensstemmelse med Rådets anvisninger og retningslinjer.
 § 9. Velfærdsrådet er efter  

 anmodning pligtigt at meddele erhvervsministeren enhver oplysning  

 angående Velfærdsrådets forhold.
Stk. 2. Velfærdsrådets budget og  

 regnskab skal godkendes af erhvervsministeren.
Regnskabsåret  

 følger finansåret.
 Stk. 3. Velfærdsrådets regnskab  

 revideres af Rigsrevisionen efter reglerne om god offentlig revisionsskik i  

 overensstemmelse med § 3 i lov om revisionen af statens regnskaber m.m.  

 Regnskab skal aflægges i henhold til lov om statens  

 regnskabsvæsen m.v. (for tiden Finansministeriets bekendtgørelse  

 nr. 1163 af 20. december 1994, som senest ændret ved  

 bekendtgørelse nr. 122 af 24. februar 1999).
 Stk. 4. I øvrigt skal  

 Velfærdsrådet følge regler og anvisninger  

 vedrørende statens budget- og bevillingssystem som anført i  

 Finansministeriets til enhver tid gældende Budgetvejledning.
§ 10. I tilfælde af  

 Velfærdsrådets ophør udpeger erhvervsministeren en  

 likvidator, der skal foretage likvidationen af institutionens ejendele bedst  

 muligt.
Efter endt likvidation anvendes efter indstilling fra de i § 2  

 nævnte organisationer eventuel tiloversbleven formue til  

 velfærdsformål for søfarende efter erhvervsministerens  

 bestemmelse.
 § 11. Vedtægterne kan med  

 erhvervsministerens godkendelse ændres ved beslutning af Rådet,  

 jf. i øvrigt § 7, stk. 1.
 § 12. Disse vedtægter træder i  

 kraft den 1. februar 2000 og erstatter de af Erhvervsministeriet den 28. juli  

 1993 godkendte vedtægter.
