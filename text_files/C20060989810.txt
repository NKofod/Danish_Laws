Cirkulæreskrivelse  

 om sikkerhedsseler, sikkerhedsudstyr til børn og  

  

 antallet af passagerer, der lovligt kan befordres Til politi og anklagemyndighed Den 1. maj 2006 trådte nye bestemmelser i færdselsloven om  

 sikkerhedsseler, sikkerhedsudstyr til børn og antallet af passagerer, der  

 lovligt kan befordres, i kraft, jf. lov nr. 303 af 19. april 2006 om ændring  

 af  

 færdselsloven.
Samme dato trådte Justitsministeriets bekendtgørelse nr. 324 af  

 7. april 2006 om brug af sikkerhedsseler m.v. (sikkerhedsselebekendtgørelsen)  

 i  

 kraft.
Bekendtgørelsen indeholder bl.a. visse undtagelser fra pligten til at  

 anvende særligt tilpasset sikkerhedsudstyr til børn med en legemshøjde på  

 under  

 135 cm og fra hovedreglen i færdselslovens § 80 b om antallet af passagerer,  

 der lovligt kan befordres.
 På baggrund af en række henvendelser om den nærmere forståelse  

 og afgrænsning af de nye regler skal Justitsministeriet hermed oplyse  

 følgende:
1. Godkendt sikkerhedsudstyr til børn Det fremgår af færdselslovens § 80 a, stk. 1, at børn med en  

 legemshøjde på under 135 cm under kørslen skal anvende godkendt  

 sikkerhedsudstyr tilpasset barnets højde og vægt, når de befordres i andre  

 biler end busser, på motorcykel eller på knallert, der har  

 passagersiddepladser  

 forsynet med sikkerhedsseler.
Efter Justitsministeriets opfattelse skal der i relation til  

 reglerne i færdselslovens kapitel 12 ved "børn" forstås personer  

 under 15 år, jf. herved færdselslovens § 80, stk. 4, 1. pkt., § 80 a, stk. 6,  

 og § 80 b, stk. 4, 2. pkt.
Personer på 15 år eller derover ifalder selv  

 strafansvar ved overtrædelse af reglerne i færdselslovens kapitel 12.
 Kravet i færdselslovens § 80 a, stk. 1, om anvendelse af  

 godkendt sikkerhedsudstyr gælder også i tilfælde, hvor den  

 passagersiddeplads,  

 som barnet anvender, er forsynet med hoftesele.
Det fremgår af Færdselsstyrelsens bekendtgørelse nr. 357 af 19.  

 april 2006, at det særligt tilpassede sikkerhedsudstyr kun må sælges,  

 markedsføres og anvendes, hvis det er godkendt og mærket i henhold til  

 bestemmelserne i standarden i ECE-regulativ 44.03 eller direktiv 77/541/EØF.  

 Indtil den 9. maj 2008 kan dog anvendes sikkerhedsudstyr, der er godkendt  

 efter  

 Dansk Standard DS 2190, Vägverkets regler eller nationale regler i et andet  

 EU/EØS-land svarende til ECE-regulativ 44.03 eller direktiv 77/541/EØF eller  

 enhver senere tilpasning af disse forskrifter.
Dette gælder uanset, hvilken  

 type udstyr (babystol, barnestol, selepude, m.v.), der er tale om.
Udstyr,  

 der  

 er godkendt efter de nævnte forskrifter, bærer godkendelsesmærker, som er  

 optrykt i bekendtgørelsen.
Udstyret er endvidere mærket med et vægtinterval  

 eller et vægtmaksimum eller -minimum.
2. Måling og vejning af børn Politiet har ikke efter gældende ret mulighed for at  

 gennemtvinge måling eller vejning af børn i forbindelse med kontrol af  

 overholdelsen af reglerne om anvendelse af godkendt sikkerhedsudstyr  

 tilpasset  

 barnets højde og vægt ved befordring af børn i biler.
 Justitsministeriet vil imidlertid fremsætte lovforslag om  

 ændring at færdselsloven med henblik på at give politiet hjemmel til at  

 foretage kontrolmåling og -vejning af børn med henblik på at konstatere, om  

 færdselslovens § 80 a, stk. 1, jf. stk. 6, er overholdt.
I perioden frem til ikrafttrædelsen af den forventede kommende  

 lovændring bør der alene optages rapport i de tilfælde, hvor det er åbenbart,  

 at det pågældende barn er under 135 cm og ikke anvender godkendt udstyr  

 tilpasset barnets højde og vægt.
I andre tilfælde bør føreren vejledes om  

 brug  

 af det korrekte udstyr.
3. Befordring af børn i taxi Det følger af § 4 i sikkerhedsselebekendtgørelsen, at  

 bestemmelsen i færdselslovens § 80 a, stk. 1, ikke gælder ved befordring af  

 børn i taxi, når der ikke er særligt tilpasset sikkerhedsudstyr til rådighed  

 for barnet.
Barnet skal i stedet sidde på et andet sæde end forsædet og  

  hvis  

 barnet er tre år eller derover  anvende sikkerhedssele.
 Som følge heraf vil der indtil den 1. maj 2009  under de  

 ovenfor angivne omstændigheder  i medfør af færdselsloven kunne  

 befordres et  

 større antal børn, som er  

  

 under 3 år  

  

 på  

 bagsædet/bagsæderne i taxier, end der er passagersiddepladser forsynet med  

 sikkerhedsseler, uden at dette udgør en overtrædelse af færdselsloven.
 Det følger imidlertid af § 16 i bekendtgørelse nr. 399 af 4.  

 maj 2006 om særlige krav til taxier m.v., at en taxi ikke må benyttes til  

 befordring af et større antal personer, end den er godkendt til.
Befordres børn, som er  

  

 over  

 3 år  

  

 , men under 135 cm, i en taxi uden sikkerhedsudstyr, skal de sidde på  

 bagsædet/bagsæderne og anvende sikkerhedssele.
Der kan altså ikke befordres  

 et  

 større antal af sådanne børn i en taxi end antallet af sikkerhedsseler på  

 bagsædet/sæderne.
4. Lejlighedsvis befordring over korte afstande Det følger af § 5, nr. 1, i sikkerhedsselebekendtgørelsen, at  

 færdselslovens § 80 a, stk. 1, om børns anvendelse af særligt tilpasset  

 sikkerhedsudstyr ikke gælder ved befordring af børn på tre år eller derover i  

 biler, der er indrettet til befordring af højst ni personer føreren  

 medregnet,  

 eller varebiler med en tilladt totalvægt på ikke over 3.500 kg, når der er  

 tale  

 om lejlighedsvis befordring over korte afstande i en bil, hvor der ikke er  

 særligt tilpasset sikkerhedsudstyr til rådighed for barnet.
 I disse situationer skal barnet i stedet benytte en siddeplads  

 på et andet sæde end forsædet og anvende sikkerhedssele.
 Lejlighedsvis befordring  

 kan efter Justitsministeriets  

 opfattelse være såvel kørsel, der er planlagt i forvejen, som kørsel, der  

 arrangeres umiddelbart forud for dens påbegyndelse.
 Kørsel af oftere forekommende karakter kan efter ministeriets  

 opfattelse ikke betegnes som lejlighedsvis.
 For eksempel vil kørsel med  

  

 klassekammerater,  

 fodboldhold mv. eller  

  

 bedsteforældres  

 kørsel med børnebørn  

  

 næppe kunne betragtes som lejlighedsvis befordring,  

 hvis der er tale om kørsel f.eks. fast en gang om ugen.
Forældres befordring af  

  

 egne  

 børn i egen bil  

  

 vil efter Justitsministeriets opfattelse som  

 altover-vejende hovedregel ikke kunne være lejlighedsvis befordring.
Dette  

 vil  

 dog kunne være tilfældet ved befordring af  

  

 egne  

 børn i lejet eller lånt bil  

  

 , medmindre leje- eller låneforholdet er  

 længerevarende eller af permanent karakter, eller hvis leje eller lån af bil  

 sker ofte.
 Spørgsmålet om, hvorvidt befordring af børn, der foretages af  

  

 kommuner, regioner, institutioner,  

 idrætsklubber og lignende  

  

 , er omfattet af undtagelsen i sikkerhedsbekendtgørelsens  

 § 5, nr. 1, afgøres efter samme kriterier som beskrevet ovenfor.
 Betingelsen i sikkerhedsselebekendtgørelsens § 5, nr. 1, om, at  

 der skal være tale om  

  

 korte afstande, indebærer efter  

 Justitsministeriets opfattelse, at befordring over en afstand af mere end 50  

 km  

 som udgangspunkt ikke kan anses for omfattet af bestemmelsen.
5. Antallet af passagerer, der lovligt kan befordres Det fremgår af færdselslovens § 80 b, stk. 1, at antallet af  

 passagerer, der befordres på henholdsvis forsædet og bagsædet i en bil, ikke  

 må  

 overstige det antal passagersiddepladser på det pågældende sæde, som er  

 forsynet med sikkerhedsseler.
 Dog kan der i en overgangsperiode frem til den 1. maj 2009 på  

 bagsædet (eller bagsæderne) i person- og varebiler befordres et større antal  

 personer end antallet af siddepladser, som er forsynet med sikkerhedsseler,  

 jf.  

 § 2, stk. 3, i lov nr. 303 af 19. april 2006 om ændring af færdselsloven.
 For de nævnte biler i den nævnte periode er antallet af  

 personer, der lovligt kan befordres på bagsædet eller -sæderne, således alene  

 begrænset af færdselslovens § 82, stk. 1 og 2, som bl.a. bestemmer, at  

 passagerer ikke må være anbragt, så de hindrer førerens frie udsyn eller  

 manøvrering af køretøjet eller er til fare for sig selv eller andre.
 Der kan imidlertid ikke i henhold til overgangsbestemmelsen  

 befordres et større antal børn under 135 cm i person- og varebiler, end der  

 er  

 siddepladser forsynet med sikkerhedsseler, idet disse børn skal anvende  

 godkendt sikkerhedsudstyr tilpasset barnets højde og vægt, jf. færdselslovens  

 §  

 80 a, stk. 1, hvilket forudsætter, at der anvendes en siddeplads med  

 sikkerhedssele.
 Forbudet i færdselslovens § 80 b, stk. 1, mod at befordre flere  

 passagerer på et sæde, end der er sikkerhedsseler til, gælder i øvrigt kun,  

 når  

 sædet er forsynet med sikkerhedsseler, jf. færdselslovens § 80 b, stk. 2. Er  

 der ikke monteret sikkerhedsseler på forsædet og/eller bagsædet, vil antallet  

 af personer, der lovligt kan befordres herpå, som udgangspunkt alene være  

 begrænset af bestemmelserne færdselslovens § 82, stk. 1 og 2.
 Muligheden for at befordre børn under 135 cm på sæder uden  

 sikkerhedsseler er dog begrænset af færdselslovens § 80 a, stk. 2. Efter  

 denne  

 bestemmelse må børn under tre år ikke befordres i biler, bortset fra busser,  

 der ikke har passagersiddepladser forsynet med sikkerhedsseler, mens børn på  

 tre år eller derover, men under 135 cm alene må befordres på  

 bagsædet/-sæderne.
 Er passagersiddepladsen/-pladserne på en bils forsæde  men  

 ikke på bagsædet/-sæderne  forsynet med sikkerhedsseler, må børn under  

 tre år  

 alene befordres på forsædet, hvor de skal anvende godkendt sikkerhedsudstyr,  

 jf. § 80 a, stk. 1.
 Der er derimod efter Justitsministeriets opfattelse ikke noget  

 til hinder for, at børn på tre år eller derover, men under 135 cm befordres  

 på  

 bagsædet, hvis passagersiddepladsen/-pladserne på forsædet er optaget, jf.  

 herved punkt 6 nedenfor.
6. Prioriteringsregler ved valg af siddeplads Pligten efter færdselslovens § 80, stk. 1, til at anvende  

 sikkerhedssele ved benyttelse af en sid-deplads, som er forsynet med en  

 sådan,  

 skal også forstås som en pligt til at prioritere en siddeplads med  

 sikkerhedssele frem for en siddeplads uden sele, jf. afsnit 2.1.1. i  

 bemærkningerne til selelovforslaget (L 85), Folketingstidende 2005-06, Tillæg  

 A, s. 2546ff.
 Om den situation, hvor en bils forsædes, men ikke bilens  

 bagsædes (eller bagsæders) passager-siddepladser er forsynet med  

 sikkerhedsseler, fremgår det endvidere af afsnit 2.3.2. i bemærkningerne til  

 lovforslaget, at færdselslovens § 80 a, stk. 2, indebærer, at et barn på tre  

 år  

 eller derover med en legemshøjde på under 135 cm skal befordres på en  

 siddeplads på forsædet og anvende særligt tilpasset sikkerhedsudstyr, jf. §  

 80  

 a, stk. 1.
Efter Justitsministeriets opfattelse gælder dette imidlertid  

 kun, hvis der er en ledig passagersiddeplads på forsædet.
Er  

 passagersiddepladsen på forsædet optaget af en anden passager - hvad enten  

 der  

 er tale om et barn eller en voksen - er der således ikke noget til hinder for  

 at befordre børn på tre år eller derover med en legemshøjde på under 135 cm  

 på  

 bagsædet.
7. Bøde og klip i kørekortet Hvis en fører ved samme kørsel begår flere af de forseelser i  

 færdselslovens kapitel 12, som medfører klip i kørekortet, jf. færdselslovens  

 §  

 125  eksempelvis både overtræder færdselslovens § 80 a, stk. 1, jf.  

 stk. 6, om  

 anvendelse af godkendt sikkerhedsudstyr til børn under 135 cm, og  

 tilsidesætter  

 pligten efter færdselslovens § 80 b, stk. 4, 2. pkt., til at påse, at  

 passagerer under 15 år (men over 135 cm i højden) anvender sikkerhedssele  

 under  

 kørslen  udløses normalt kun én bøde og ét klip.
 Dette gælder også, hvis samme klipbelagte forseelse i  

 færdselslovens kapitel 12 overtrædes med hensyn til flere børn under samme  

 kørsel.
