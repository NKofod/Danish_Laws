Hvorvidt  

 en borgmester, der har vedtaget et  

  

 bødeforelæg for overtrædelse af straffelovens § 260, nr. 1,  

  

 er valgbar (Valgbarhedsnævnets skrivelse af 10. juni 2004 til en  

 kommunalbestyrelse) Ved brev af 26. februar 2004 fra Rigsadvokaten og ved  

 brev af 2. marts 2004 fra X Kommune har Valgbarhedsnævnet modtaget  

 indberetning  

 om, at borgmester NN har modtaget et bødeforelæg for overtrædelse af  

 straffelovens  

 § 260, nr. 1.
 Det fremgår af sagen, at NN den 1. marts 2004 har vedtaget et  

 bødeforelæg på 3.000 kr. for overtrædelse af straffelovens § 260, nr. 1,  

 ved den 17. januar 2004 fra kl. ca. 19.30 til kl. ca. 20.00 at have ført et  

 familiemedlem i et førergreb imod dennes vilje fra adressen Y ud til sin bil,  

 hvor NN tvang det pågældende familiemedlem til at lægge sig på maven på  

 bilens  

 bagsæde, hvorefter NN bagbandt det pågældende familiemedlem på hænder og  

 fødder  

 for derefter at køre ham til Z.
 I den anledning skal man meddele, at Valgbarhedsnævnet har fundet  

 det overvejende betænkeligt at fastslå, at den begåede handling uanset de  

 krav,  

 der må stilles til personer, der beklæder hverv som medlem af kommunale råd,  

 i  

 almindeligt omdømme gør den pågældende uværdig til at være medlem af  

 kommunale  

 råd, jf. den kommunale valglovs § 4.
 Den pågældende må derfor anses for valgbar.
