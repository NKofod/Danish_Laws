 En ansat i et pengeinstitut havde indgået en valutaterminsforretning.
 Tilsynet udtalte, at dette måtte betragtes som spekulation og derfor i  

 strid med loven.
 Tilsynets skrivelse af 2. oktober 1986 til politiet, hvori man anmodede  

 om, at der indledtes politimæssig undersøgelse mod en ansat i et  

 pengeinstitut for overtrædelse af forbudet om at deltage i  

 spekulationsforretninger.
 Baggrunden for anmodningen var, at tilsynet ved undersøgelse af et  

 pengeinstitut var blevet opmærksom på, at nogle ansatte i andre  

 pengeinstitutter havde indgået valutaterminsforretninger gennem det  

 pengeinstitut, der blev undersøgt.
 Det blev oplyst, at en ansat i et pengeinstitut havde indgået en  

 12-måneders valutaterminsforretning med salg af DM mod D.kr.
 Da den pågældende ikke kunne give en legitim begrundelse for indgåelse af  

 valutaterminsforretningen, fandt tilsynet, at der var tale om en  

 spekulationsforretning, og man anmodede om, at der blev indledt en  

 politimæssig undersøgelse.
 Sagen afsluttedes ved, at den ansatte i pengeinstituttet erkendte  

 overtrædelsen af bank- og sparekasselovens § 19, stk. 4, jf. § 54, samt  

 vedtog at betale en bøde, som under henvisning til en fortjeneste på ca.  

 1.500 kr. blev fastsat til 2.000 kr.
