 En overdragelse i juni 1984 af aktier og konvertible obligationer fra  

 en hovedaktionær til et andet af hans selskaber og derfra videreoverdraget  

 til et nystiftet holdingselskab var sket til skattekursen pr. 1. januar 1984,  

 og baseret på selskabets regnskab pr. 30. september 1983. Skattekursen blev  

 godkendt under hensyn til den kategoriske udtalelse herom i  

 ligningsvejledningerne fra 1983 til og med 1986.
 A klagede over, at Ligningsrådet havde forhøjet hans selvangivne særlige  

 indkomst for indkomståret 1984 fra 1.200.000 kr. til 3.061.250 kr.  

 Ansættelsen skyldtes, at Ligningsrådet ikke havde godkendt den af klageren  

 ved overdragelsen af nominelt 2 mio. kr. aktier og nominelt 1 mio. kr.  

 konvertible obligationer anvendte overdragelseskurs på 150, svarende til  

 skattekursen.
Det var oplyst, at klageren i juni 1984 havde overdraget nominelt 2 mio.  

 kr. aktier og nominelt 1 mio. kr. konvertible obligationer i det af ham 100%  

 ejede A/S B til et af ham stiftet selskab C A/S.
Samme dag var aktierne  

 videresolgt til det nystiftede A/S D Holding.
Holdingselskabet ejedes af 4 selskaber, således at klageren beherskede et  

 selskab, der ejede nominelt 75.000 kr.
A-aktier (stemmeretten), og hans 3  

 børn hvert et selskab, der hver ejede nominelt 75.000 kr.
B-aktier.
Overdragelsen var sket til i alt 4,5 mio. kr. og var fastsat på grundlag  

 af skattekursen på 150 for både aktier og konvertible obligationer.
Denne  

 kurs var baseret på skattekursen pr. 1. januar 1984, beregnet med  

 udgangspunkt i det senest før overdragelsen afsluttede regnskab pr. 30.  

 september 1983. Salgssummen var erlagt med halvdelen, 2.250.000 kr., i aktier  

 i C A/S og halvdelen, 2.250.000 kr., i form af et anfordringstilgodehavende,  

 som skulle forrentes med Nationalbankens diskonto + 4%. På grundlag af  

 regnskabet for A/S B blev der pr. 30. september 1984 deklareret et udbytte på  

 4.560.000 kr., svarende til købsprisen + omkostningerne ved købet.
Ultimo  

 januar 1985 havde selskabet søgt om dispensation fra de nye holdingregler i  

 ligningslovens § 16 B, stk. 2, der havde tilbagevirkende kraft for  

 indkomståret 1984, og dette var bevilget i juni 1985.
 Ligningsrådet havde i medfør af skattestyrelseslovens § 15, stk. 1,  

 foretaget ansættelse af klagerens skattepligtige særlige indkomst, idet det  

 var Ligningsrådets opfattelse, at aktierne og de konvertible obligationer var  

 overdraget til en værdi, der mindst svarede til:
Det var Ligningsrådets opfattelse, at der ved overdragelsen af aktierne i  

 A/S B til A/S D Holding skulle benyttes en værdi svarende til handelsværdien  

 ved overdragelsen, og at der i den aktuelle sag på grund af de særlige  

 omstændigheder skulle ske en afvigelse fra skattekursen.
Der var herved  

 henset til, at selskabet, og dermed dets ansvarlige ledelse og  

 generalforsamlingsvalgte revisorer, ved den foretagne udlodning ud fra  

 regnskabet pr. 30. september 1984 havde dokumenteret, at den benyttede  

 overdragelsespris i juni 1984 markant var under aktiernes handelsværdi alene  

 ved, at udlodningen havde oversteget den benyttede overdragelsesværdi.
 Ligningsrådet havde endvidere bemærket, at den skattemæssige  

 anskaffelsesværdi for de konvertible obligationer pr. 1. juli 1982 skulle  

 korrigeres, idet den ved beregningen benyttede skattekurs pr. 1. januar 1983  

 på 170 var forkert, da der i egenkapitalen var medregnet et konvertibelt  

 obligationslån, der først var tegnet i juni 1983.
 Klagerens repræsentant, som erklærede sig enig med Ligningsrådet for så  

 vidt angik korrektionen i anskaffelseskursen for de overdragne konvertible  

 obligationer, nedlagde herefter påstand om nedsættelse af klagerens særlige  

 indkomst til 1.285.000 kr., opgjort således:
Til støtte for sin påstand gjorde klagerens repræsentant gældende, at  

 skattekursen skulle finde anvendelse ved den stedfundne overdragelse.
Han  

 henviste herved til Statsskattedirektoratets ligningsvejledning for  

 selskaber, afsnit SC 1.2.5.3, hvoraf det fremgik, at Såfremt  

 overdragelseskursen er opgjort i overensstemmelse med reglerne i  

 Skattedepartementets cirkulære af 17. november 1982, punkt 17, vedrørende  

 værdiansættelsen af aktiver og passiver i dødsboer m.m. og ved  

 gaveafgiftsberegning, vil kursen ikke blive kritiseret skattemæssigt, hvorved  

 forudsættes kontant berigtigelse af købesummen . Samme formulering havde  

 fundet anvendelse i Statsskattedirektoratets ligningsvejledning for  

 indkomstårene 1983 til og med 1986. Den måtte anses for et ubetinget tilsagn  

 om, at overdragelser til skattekursen ikke ville blive kritiseret af  

 skattemyndighederne.
Først fra indkomståret 1987 var udsagnet afsvækket, idet  

 det var anført, at kursen, bortset fra ekstreme tilfælde, ikke ville blive  

 kritiseret.
Endvidere havde Ligningsrådet ved gentagne lejligheder udtalt, at  

 skattekursen skulle anvendes som overdragelseskurs.
Repræsentanten henviste  

 herved til en række afgørelser om bindende forhåndsbesked fra 1984 om  

 aktiesalg til holdingselskaber, offentliggjort i Tidsskrift for Skatteret  

 1984.267, 570, 571, 574 og 576, hvoraf fremgik, at overdragelsessummen skulle  

 opgøres efter principperne i værdiansættelsescirkulæret.
Endelig anførte klagerens repræsentant, at sagen ifølge  

 Statsskattedirektoratets oplysninger måtte betragtes som et unika.
I medfør  

 af den forvaltningsretlige lighedsgrundsætning kunne man ikke anse det for  

 god forvaltningsskik at afsige enkeltstående afvigende afgørelser, ligesom  

 det måtte anses for uacceptabelt at foretage praksisændringer i skærpende  

 retning med tilbagevirkende kraft.
Han bemærkede herved tillige, at det var  

 ubestridt, at aktiernes kurs i handel og vandel havde været betydeligt højere  

 end skattekursen, men at klageren havde valgt at overdrage aktierne i  

 overensstemmelse med den vejledende anvisning, og i tiltro til, at dette  

 ville blive accepteret af myndighederne.
Det var derfor repræsentantens  

 opfattelse, at klageren havde en berettiget, beskyttelsesværdig forventning,  

 idet han var i god tro og følgelig kunne påberåbe sig de af  

 Statsskattedirektoratet fastlagte retningslinier.
Efter det oplyste fandt to retsmedlemmer, herunder retsformanden, at man  

 ved den nævnte aktieoverdragelse mellem aktionær og selskab måtte anse  

 Ligningsrådet for at være bundet af den kategoriske formulering i  

 Statsskattedirektoratets ligningsvejledning for selskaber for det omhandlede  

 indkomstår.
En overdragelse til skattekursen kunne således ikke kritiseres,  

 når klageren havde handlet i tillid til det anførte i ligningsvejledningen.  

 Herved bemærkedes, at formuleringen af det pågældende afsnit - i modsætning  

 til, hvad der var tilfældet for senere indkomstår, og også i modsætning til,  

 hvad der var gældende for gaveoverdragelser, jf. afsnit K 3.5.4.3. i  

 ligningsvejledningen for personer - ikke gav mulighed for at kritisere en  

 overdragelse til skattekursen.
I medfør af den forvaltningsretlige lighedsgrundsætning fandtes der ej  

 heller under disse omstændigheder belæg for at foretage enkeltstående  

 afvigende afgørelser eller praksisændringer med tilbagevirkende kraft.
Disse  

 retsmedlemmer kunne følgelig tiltræde klagerens påstand om nedsættelse af den  

 særlige indkomst til 1.285.000 kr.
Et retsmedlem fandt - under hensyn til den af selskabet foretagne  

 udlodning kort tid efter aktiesalget - at der herefter var tilvejebragt  

 grundlag for at antage, at aktiernes værdi var betydelig højere end  

 skattekursen.
Dette retsmedlem kunne følgelig tiltræde den af Told- og  

 Skattestyrelsen nedlagte påstand om, at aktiernes egentlige værdi måtte  

 lægges til grund ved overdragelsen.
 Der blev truffet afgørelse i overensstemmelse med stemmeflertallet, og den  

 påklagede ansættelse af klagerens skattepligtige særlige indkomst blev  

 herefter nedsat til 1.285.000 kr.
 LV 1989, SF 1.2.3.3.
