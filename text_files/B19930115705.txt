 I medfør af § 41, stk. 5 og 6, i lov om arbejdsløshedsforsikring m.v., jf.  

 lovbekendtgørelse nr. 752 af 1. september 1992, som senest ændret ved lov nr.  

 1062 af 22. december 1993, fastsættes efter forhandling med  

 Landsarbejdsrådet:
Bopælskravet § 1.  Det er en betingelse for optagelse, at ansøgeren  

 har bopæl i Danmark på optagelsestidspunktet, jf. dog § 6.
 Stk. 2.  For personer, der søger optagelse som  

 nyuddannet, jf. lovens § 41, stk. 1, nr. 3, litra b, skal betingelsen i stk.  

 1, nr. 1, være opfyldt senest 2 uger efter uddannelsens afslutning.
Alderskravet § 2.  Det er en betingelse for optagelse, at ansøgeren  

 er mellem 16 og 65 år.
Optagelsesgrundlag § 3.  Personer, der dokumenterer beskæftigelse ved  

 lønarbejde, kan optages i en kasse.
 Stk. 2.  Stk. 1 finder tilsvarende anvendelse ved  

 beskæftigelse, hvortil der ydes offentligt tilskud til lønnen.
§ 4.  Det er en betingelse for optagelse på baggrund  

 af en erhvervsmæssig uddannelse i henhold til lovens § 41, stk. 1, nr. 3,  

 litra b, at uddannelsen både er normeret til og faktisk har varet 18  

 måneder/3 halvårlige semestre.
Uddannelsen skal endvidere være offentligt  

 anerkendt.
 Stk. 2.  I tilfælde, hvor en erhvervsmæssig uddannelse  

 helt eller delvist er gennemført i udlandet, kan direktøren for  

 arbejdsløshedsforsikringen give tilladelse til optagelse efter reglerne for  

 nyuddannede.
Stk. 3.  Søges der om optagelse på baggrund af en dansk  

 uddannelse, der delvist er gennemført i udlandet, er optagelse betinget af,  

 at ansøgeren har haft bopæl i Danmark umiddelbart før uddannelsens  

 påbegyndelse.
Dette gælder dog kun i de tilfælde, hvor den del af  

 uddannelsen, der er gennemført i Danmark, er normeret til eller faktisk har  

 varet mindre end 18 måneder/3 halvårlige semestre.
 Stk. 4.  Søges der om optagelse på baggrund af en  

 udenlandsk uddannelse, er optagelse betinget af, at ansøgeren har haft bopæl  

 i Danmark umiddelbart før uddannelsens påbegyndelse.
 § 5.  Personer, der dokumenterer at aftjene dansk  

 værnepligt, har ret til optagelse i en kasse.
Ophold i udlandet, herunder Grønland og Færøerne § 6.  Personer, der midlertidigt og for en kortere  

 årrække er udsendt til beskæftigelse i udlandet, herunder Grønland, i en  

 dansk arbejdsgivers eller en dansk organisations tjeneste, kan optages, hvis  

 pågældende begærer sig optaget i kassen senest 1 år efter at have foretaget  

 bopælsskift til udlandet, og hvis der umiddelbart før opholdets påbegyndelse  

 har været bopæl i Danmark.
Stk. 2.  Personer, der er beskæftiget på Færøerne, kan  

 optages i en dansk kasse, hvis der umiddelbart inden påbegyndelsen af  

 opholdet på Færøerne har været bopæl i Danmark, og Fagligt område § 7.  Optagelse skal ske i den kasse, inden for hvis  

 faglige område pågældende er beskæftiget, eller til hvis faglige område  

 pågældende har gennemgået en erhvervsmæssig uddannelse.
 Stk. 2.  Personer, der søger optagelse i medfør af  

 lovens § 41, stk. 1, nr. 3, litra f, kan optages i den kasse, inden for hvis  

 faglige område pågældende hører som følge af tidligere beskæftigelse eller  

 som følge af en gennemført erhvervsmæssig uddannelse.
 Stk. 3.  Stk. 2 finder tilsvarende anvendelse på  

 personer, der søger optagelse på grundlag af værnepligt.
 Stk. 4.  Personer, der opfylder betingelserne for  

 medlemskab i mere end een af de fagligt afgrænsede kasser, skal optages i den  

 kasse, inden for hvis faglige område ansøgeren har den største grad af  

 beskæftigelse.
Optagelsestidspunktet § 8.  Optagelse i en kasse kan tidligst få virkning  

 fra det tidspunkt, hvor kassen har modtaget en skriftlig begæring om  

 optagelse.
Optagelse kan dog tidligst få virkning fra beskæftigelsens første  

 dag.
 Stk. 2.  Det er en betingelse for optagelse i henhold  

 til lovens § 41, stk 1, nr. 3, litra a, e eller f, at kassen har modtaget  

 skriftlig begæring om optagelse senest 5 uger efter, at beskæftigelsen,  

 værnepligten eller hvervet har fundet sted.
 Stk. 3.  Det er en betingelse for optagelse i henhold  

 til lovens § 41, stk 1, nr. 3, litra b, at kassen har modtaget skriftlig  

 begæring om optagelse senest 2 uger efter uddannelsens afslutning.
 Stk. 4.  Når særlige forhold har medført, at kassen har  

 modtaget den skriftlige optagelsesbegæring med forsinkelse, kan direktøren  

 for arbejdsløshedsforsikringen tillade, at optagelsen får virkning fra det  

 tidspunkt, hvor kassen under normale forhold ville have modtaget begæringen.
 Stk. 5.  Direktøren for arbejdsløshedsforsikringen kan  

 bestemme, at der gennem en kasses vedtægt åbnes mulighed for, at optagelsen  

 kan få virkning fra et tidspunkt, der ligger forud for ansøgningen om  

 optagelse, hvis der for visse faggrupper er særlige vanskeligheder med at  

 ansøge om optagelse i umiddelbar forbindelse med, at arbejdet påbegyndes.
Dokumentation § 9.  I tilknytning til begæringen om optagelse skal  

 ansøgeren udfylde en særlig optagelsesblanket, der er udarbejdet eller  

 godkendt af Direktoratet for Arbejdsløshedsforsikringen.
 Stk. 2.  Kassen skal ved optagelse i henhold til lovens  

 § 41, stk 1, nr. 3, litra a, påse, at lønarbejdet er dokumenteret ved  

 lønsedler eller anden dokumentation fra arbejdsgiveren.
 Stk. 3.  Kassen skal ved optagelse af nyuddannede påse,  

 at der foreligger dokumentation for gennemført uddannelse fra  

 uddannelsesstedet.
 Stk. 4.  Kassen skal ved optagelse i henhold til lovens  

 § 41, stk 1, nr. 3, litra f, påse, at hvervet er dokumenteret ved lønsedler.
Øvrige bestemmelser § 10.  Kassen kan ikke stille krav om, at den, der  

 søger optagelse i kassen, indmelder sig i en faglig organisation.
 § 11.  Der udarbejdes en vejledning til  

 bekendtgørelsen.
 § 12.  Bekendtgørelsen træder i kraft den 1. januar  

 1994.
 Stk. 2.  Samtidig ophæves:
