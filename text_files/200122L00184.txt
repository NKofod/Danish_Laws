Fremsat den 2. april 2002 af  

 Morten Homann (SF), Aage Frandsen (SF) og  

 Villy Søvndal (SF) Forslag til lov om ændring af lov om almene boliger  

 samt støttede private andelsboliger m.v.
(Øget beboerdemokrati for almene  

 boligafdelinger) § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 427 af 28. maj 2001, som ændret ved §  

 1 i lov nr. 75 af 12. februar 2002, foretages følgende  

 ændring:
 1. Efter § 34 indsættes som ny paragraf:
» Stk. 2. Beslutning om skift af almen boligorganisation  

 kræver stemmeflerhed blandt de stemmeberettigede af afdelingens  

 boligtagere.
Opnår et forslag tilslutning fra et flertal på  

 afdelingsmødet, men uden at dette flertal udgør det  

 fornødne stemmeflertal blandt boligtagerne, sendes forslaget til  

 skriftlig urafstemning blandt afdelingens boligtagere.
Opnås absolut  

 flertal gennem sådan urafstemning, er forslaget vedtaget.
 Stk. 3. Ved skift af almen boligorganisation har de  

 afgivende boligorganisationer krav på 6 måneders varsel til  

 opsigelse til en 1. januar.
Stk. 4. Forslag om skift af almen boligorganisation kan  

 tidligst behandles to år efter afdelingens ibrugtagelse eller to  

 år efter, at der sidst er gennemført skift af almen  

 boligorganisation.« § 2 Loven træder i kraft den 1. juli 2002.
Bemærkninger til lovforslaget Baggrund for lovforslaget Socialistisk Folkeparti ønsker at give det lokale  

 demokrati i boligforeningernes afdelinger friheden til i fællesskab at  

 organisere det daglige arbejde.
Med lovforslaget får den enkelte almene  

 boligafdeling adgang til frit at kunne vælge almen boligorganisation  

 uafhængigt af, hvilken organisation der har stået for  

 opførelsen af det pågældende byggeri.
I den nuværende lovgivning er dette kun helt  

 undtagelsesvis muligt, nemlig når den pågældende  

 organisation kun har én almen boligafdeling i en given kommune.
Det  

 helt generelle er, at boligafdelingerne er stavnsbundne til for tid og  

 evighed at skulle administreres af den almene boligorganisation, der har  

 stået for opførelsen.
 Der er en række væsentlige gener forbundne med  

 dette stavnsbånd for beboerne i boligafdelingerne.  

 Eksempelvis:
De almene boligorganisationer har en absolut monopolstatus over for  

 de afdelinger, de selv har opført.
Ethvert konkurrenceelement med  

 hensyn til pris og kvalitetsforhold er udelukket.
Kun regelstyring og  

 kontrolforanstaltninger (af begrænset effektivitet) sætter  

 rammerne.
 Der er i praksis, selv efter eventuel indførelse af almene  

 bolignævn, kun meget langsommelig og tung adgang til at gribe ind og  

 omstøde administrative beslutninger, som flertallet af beboerne i en  

 afdeling er imod.
 I tilfælde af uløselige samarbejdsproblemer mellem en  

 afdelingsbestyrelse (eller et mindretal af afdelinger i en organisation) og  

 forretningsfører/administration, er afdelingsbestyrelsens eneste udvej  

 i dag at trække sig.
 Lovforslaget vil have en udtalt effekt over for de  

 anførte gener, idet den administrerende organisation bliver bragt i en  

 konkurrencesituation, hvor man må være bevidst over for, at  

 beboerne kan vælge at skifte organisation for at opnå bedre  

 serviceforhold og/eller lavere administrationsomkostninger.
Lovforslagets indhold Det foreslås, at der i den gældende lov om  

 almene boliger samt støttede private andelsboliger m.v.  

 tilføjes en bestemmelse, der giver den enkelte almene boligafdeling  

 ret til frit at kunne vælge almen boligorganisation uafhængig af,  

 hvilket selskab der har opført det pågældende byggeri.
Skriftlig fremsættelse Morten Homann (SF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om almene  

 boliger samt støttede private andelsboliger m.v. (Øget  

 beboerdemokrati for almene boligafdelinger).
(Lovforslag nr.
L 184).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
