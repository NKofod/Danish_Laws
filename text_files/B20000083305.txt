Bekendtgørelse om henlæggelse af  

 opgaver til Vejdirektoratet I medfør af § 2, stk. 2 og 3, i lov om offentlige veje,  

 jf. lovbekendtgørelse nr. 671 af 19. august 1999, § 10 i lov om  

 private fællesveje, jf. lovbekendtgørelse nr. 670 af 19. august  

 1999, § 20 a i lov om grundejerbidrag til offentlige veje, jf.  

 lovbekendtgørelse nr. 713 af 11. september 1997, samt § 134 a i  

 færdselsloven, jf. lovbekendtgørelse nr. 726 af 26. juli 2000,  

 fastsættes:
§ 1. Vejdirektoratet afgør klager, jf. dog  

 stk. 2, i medfør af 1)	§ 4 i lov om offentlige veje, 2)	§ 7 i lov om private fællesveje, 3)	§ 20 i lov om grundejerbidrag til offentlige veje, 4)	§ 19 i lov om vintervedligeholdelse og renholdelse af veje  

 og 5)	§ 92 c, stk. 2, i færdselsloven.
 Stk. 2. Trafikministeren afgør de i stk. 1, nr. 5,  

 nævnte klager i tilfælde, hvor Vejdirektoratet som vejbestyrelse  

 for hovedlandevejene er part i sagen.
 Stk. 3. Afgørelser truffet af Vejdirektoratet efter  

 stk. 1 kan ikke indbringes for trafikministeren.
 § 2. Vejdirektoratet kan med politiets samtykke  

 meddele dispensation fra de i medfør af § 95, stk. 3, i  

 færdselsloven fastsatte bestemmelser.
 Stk. 2. Vejdirektoratet kan meddele en amtskommunal  

 vejbestyrelse eller kommunal vejbestyrelse eller vejmyndighed dispensation  

 fra de i medfør af § 6, stk. 1, i lov om offentlige veje og  

 § 24, stk. 3, i lov om private fællesveje fastsatte  

 bestemmelser.
 Stk. 3. Amtsrådet henholdsvis kommunalbestyrelsen kan  

 ikke indbringe afgørelser truffet af Vejdirektoratet efter stk. 1  

 og 2 for trafikministeren.
 § 3. Vejdirektoratets afgørelser i henhold  

 til Trafikministeriets cirkulære nr. 3 af 7. januar 1998 om  

 vejafmærkning kan ikke indbringes for trafikministeren.
§ 4. Vejdirektoratet forbereder sager om  

 afgørelse af tvistigheder, jf. dog stk. 3, i medfør  

 af 1)	§ 5 og § 22, stk. 2, i lov om offentlige veje 2)	§ 20, stk. 5, i lov om grundejerbidrag til offentlige veje  

 og 3)	§ 92 c, stk. 1, § 96, stk. 2, og § 100,  

 stk. 2, i færdselsloven.
Stk. 2. Anmodning om afgørelse af tvistigheder i  

 henhold til stk. 1 indgives til Vejdirektoratet.
Vejdirektoratet  

 forelægger sagen for trafikministeren til afgørelse.
 Stk. 3. Anmodning om afgørelse af tvistigheder, hvor  

 Vejdirektoratet som vejbestyrelse er part i sagen, indgives direkte til  

 Trafikministeriet.
 § 5. Bekendtgørelsen træder i kraft  

 den 16. september 2000.
 Stk. 2. Samtidig ophæves bekendtgørelse nr. 681  

 af 17. september 1998 om henlæggelse af opgaver til  

 Vejdirektoratet.
