Fremsat den 6. februar 2007 af Per Clausen (EL), Jørgen Arbo-Bæhr (EL),  

 Line Barfod og Rune Lund (EL) Forslag til folketingsbeslutning om  

 anvendelse af et skærpet forsigtighedsprincip i forhold til  

  

 nanoteknologiske produkter og processer Folketinget pålægger regeringen at tage initiativ til at  

 foretage de fornødne ændringer af lovgivning, bekendtgørelser m.v., sådan at  

 der anvendes et skærpet forsigtighedsprincip i forhold til nanoteknologiske  

 produkter og processer.
Bemærkninger til forslaget Beslutningsforslaget følger en af de anbefalinger, som  

 Teknologirådet har fremlagt i rapporten »Regulering af miljø- og  

 sundhedsaspekter ved nanoteknologiske produkter og processer«, som udkom i  

 juni  

 2006. Baggrunden for beslutningsforslaget er, at de danske myndigheder i dag  

 ikke har effektive metoder til at afprøve, om industrien tager hensyn til  

 miljø  

 og sundhed, når der udvikles produkter med nanopartikler, og at den nuværende  

 kemikalielovgivning ikke er i stand til at håndtere de særlige forhold, der  

 kan  

 være vedrørende produkter, der indeholder nanopartikler.
Forbrugerne har  

 derfor  

 ikke nogen som helst sikkerhed i forbindelse med brugen af produkter, der  

 indeholder nanopartikler.
Nanopartikler og nanostrukturerede materialer er ikke noget  

 nyt, og det er langt fra alle nanopartikler og nanostrukturerede materialer,  

 som giver anledning til bekymring.
At kunne iagttage og arbejde med partikler  

 og materialer er imidlertid så nyt, at de risici, der kan være forbundet med  

 nanoteknologiske produkter og processer, kun er ringe belyst.
Undersøgelser  

 indikerer, at der kan være problemer med visse nanopartikler, især de frie  

 partikler.
Det er derfor nødvendigt i en periode at anvende et skærpet  

 forsigtighedsprincip.
Den eksisterende lovgivning anvender mængdegrænser og grænseværdier  

 for at beskytte miljø og sundhed, men disse parametre er ikke hensigtsmæssige  

 at bruge for nanopartikler.
Det er i høj grad faktorer som overflade, form og  

 reaktivitet, der er afgørende for nanopartiklernes egenskaber.
Der er derfor  

 brug for omfattende ændringer og tilpasninger af den eksisterende lovgivning,  

 hvis man skal sikre en effektiv regulering af nanotekonologiske produkter og  

 processer.
Hertil kommer, at der er brug for udvikling af nye normer,  

 standarder  

 og testprocedurer.
 Indtil denne proces er gennemført, er det nødvendigt med et  

 skærpet forsigtighedsprincip.
Et skærpet forsigtighedsprincip vil sige en skærpelse af det  

 forsigtighedsprincip, som bl.a. blev udtrykkeligt anerkendt på FN´s  

 konference  

 om miljø og udvikling i Rio de Janeiro i 1992 og medtaget i den såkaldte  

 Riodeklaration.
Siden da er forsigtighedsprincippet blevet gennemført i  

 forskellige miljøinstrumenter, især i forbindelse med den globale  

 klimaændring,  

 ozonnedbrydende stoffer og bevaring af biodiversitet.
I forbindelse med risikovurdering af nanoteknologiske produkter  

 og processer er der eksempelvis videnskabelig usikkerhed og manglende viden  

 på  

 flere niveauer, f.eks. om eksponering, detektering og effektvurdering.
Det  

 anbefales  

 derfor:
   

 	  

 At  

 forsigtighedsprincippet anvendes i tilfælde, hvor de videnskabelige data er  

 utilstrækkelige, foreløbige eller usikre og indledende undersøgelser tyder  

 på,  

 at der er rimelig grund til bekymring for mulige farlige følger for miljø  

 samt  

 menneskers, dyrs og planters sundhed.
   

 	  

 At  

 erfaringer med anvendelse og manglende anvendelse af forsigtighedsprincippet  

 og  

 håndtering af usikkerheder på kemikalieområdet og andre nye teknologier  

 indgår  

 i fastsættelsen af lovgivningsmæssige rammer og retningslinjer for  

 risikovurderinger for nanoteknologiske produkter og processer.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om anvendelse af et skærpet forsigtighedsprincip i  

 forhold  

 til  

  

 nanoteknologiske produkter og processer.
(Beslutningsforslag nr.
B 84).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
