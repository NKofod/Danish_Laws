Fremsat den 23. oktober 2001 af  

 Pia Christmas-Møller (KF), Tom Behnke (KF),  

 Knud Erik Kirkegaard (KF) og  

 Henriette Kjær (KF) Forslag til folketingsbeslutning om tilbud om hoftebeskyttere Folketinget pålægger regeringen inden udgangen  

 af denne samling at fremsætte lovforslag med det formål at  

 indføre et regelsæt om tilbud om hoftebeskyttere for ældre  

 med høj risiko for hoftebrud.
Bemærkninger til  

 forslaget Der foretages cirka 8.000 hofteoperationer  

 årligt i Danmark som følge af hoftebrud.
Ifølge  

 Sundhedsstyrelsen er det faktiske antal af hoftebrud større end 8.000,  

 da der ikke foretages et kirurgisk indgreb i forbindelse med alle hoftebrud.  

 Hoftebrud rammer i overvejende grad ældre mennesker og får ofte  

 alvorlige negative følger for de ramte.
Livskvaliteten for personer  

 med hoftebrud bliver markant reduceret.
Personerne bliver langt mindre mobile  

 og kan i væsentligt mindre omfang klare sig selv.
Hoftebeskyttere er i de senere år introduceret som  

 et nyt koncept til forebyggelse af hoftebrud, og hoftebeskyttelse er  

 anbefalet af EU-Kommissionen i »Report on Osteoporosis in the European  

 Community   Action for Prevention 1998.« Flere undersøgelser viser, at hoftebeskyttere kan  

 reducere forekomsten af hoftebrud i en population med høj risiko for  

 hoftebrud, det vil sige ældre, der er gangbesværede eller lider  

 af demens.
 Teoretisk set kan mere end 90 pct. af alle hoftebrud  

 forebygges, såfremt man anvender hoftebeskyttere ved et fald.
Undersøgelser af ældre hjemmeboende i Danmark  

 og plejehjemsbeboere i Skandinavien, England og Japan viser, at brugen af  

 hoftebeskyttere giver en høj beskyttelsesgrad mod hoftebrud.
Dette  

 bekræftes af en norsk observationsundersøgelse, hvor antallet af  

 hoftebrud faldt med op til ca. 40 pct. blandt 1200 plejehjemsbeboere, der fik  

 tilbudt hoftebeskyttere.
Det er således muligt at opnå en reel og  

 substantiel reduktion af hoftebrud, hvis hoftebeskyttere anvendes systematisk  

 på f.eks. plejehjem.
 På baggrund af ovenstående  

 undersøgelser anbefaler ledende forskere systematisk intervention med  

 hoftebeskyttere blandt plejehjemsbeboere og skrøbelige ældre  

 hjemmeboende som et vigtigt supplement i forebyggelsen af hoftebrud. (Jes  

 Bruun Lauritzen, overlæge, klinisk lektor, dr. med., Hvidovre Hospital,  

 i Månedsskrift for Praktisk Lægegerning 2001; 79; 261-265 og  

 Nordisk Medicin 1996; 10; 340-343).
Hoftebrud er ikke blot et menneskeligt problem for de  

 ramte, men udgør ligeledes et stigende socioøkonomisk problem i  

 sundhedsvæsenet.
Omkostningerne ved en hofteoperation beløber  

 sig til ca. 40.000 kr. for selve operationen, hvortil kommer  

 efterfølgende udgifter til genoptræning, ombygning af hjemmet,  

 hjælpemidler m.v.
I alt skønnes hoftebrud at koste samfundet 1,2  

 mia. kr. årligt.
Indførelse af tilskud til hoftebeskyttere for  

 ældre i risikogruppen kan derfor forventes at have en positiv  

 samfundsøkonomisk effekt.
Ved etablering af en sådan ordning har det  

 afgørende betydning, at de personer, der får tilbud om en  

 hoftebeskytter, gives en ordentlig introduktion samt prøveperiode.
Det  

 er med til at sikre, at der ikke gives hoftebeskyttere til personer, som ikke  

 vil bruge dem, og at de ældre, der får hoftebeskytterne, rent  

 faktisk også benytter dem.
Ifølge lov om aktiv socialpolitik § 81 kan kommunen  

 yde hjælp til rimeligt begrundede enkeltudgifter.
Hjælpen kan  

 normalt kun ydes, hvis udgiften er opstået som følge af behov,  

 der ikke har kunnet forudses.
Det er i dag op til den enkelte kommune at  

 vurdere, om den ønsker at give tilskud til køb af  

 hoftebeskyttere.
Frederiksberg og Københavns Kommuner har  

 indført en decideret tilskudsordning til hoftebeskyttere, mens ca.  

 25-30 andre kommuner forventer eller har planlagt forsøgsordninger med  

 hoftebeskyttere til plejehjemsbeboere eller ældre hjemmeboende i  

 risikogruppen.
Efter de nuværende regler er det med overvejende  

 sandsynlighed kun de ældre, som er relativt friske eller har  

 opmærksomme pårørende, der får søgt om  

 tilskud.
De svageste og ældre med demens, der navnlig tegner  

 risikogruppen, får sandsynligvis ikke søgt.
Tilskudsreglerne kan  

 derfor være med til at skabe social skævhed blandt de  

 ressourcestærke og de ressourcesvage ældre.
 Det er forslagsstillernes opfattelse, at der af  

 ovenstående grunde bør være et fælles regelsæt  

 for et ensartet tilbud om hoftebeskyttere for ældre med høj  

 risiko for hoftebrud, dvs. gangbesværede. Ældre i den høje  

 risikogruppe bør kunne henvises til visitation til hoftebeskyttere  

 gennem hjemmeplejen eller praktiserende læge.
Antallet af ældre i en høj risikogruppe, dvs.  

 personer på plejehjem, gangbesværede m.v., skønnes at  

 omfatte omkring 100.000 personer.
Det anbefales, at hver person får tre  

 hoftebeskyttere, som er klinisk testede, hvilket vil betyde en udgift  

 på 1.500 kr. pr. person.
De økonomiske konsekvenser af forslaget  

 om tilbud om hoftebeskyttere anslås at beløbe sig til 150 mio.  

 kr.
Skriftlig  

 fremsættelse Pia Christmas-Møller (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om tilbud om  

 hoftebeskyttere.
(Beslutningsforslag nr.
B 74).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
