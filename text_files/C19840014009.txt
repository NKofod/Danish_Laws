(ændringer vedrørende opgørelse af den  

 skattepligtige fortjeneste) 1. Ved lov nr. 88 af 14. marts 1984 er der gennemført  

 ændrede regler om opgørelse af den skattepligtige fortjeneste ved et  

 ejendomssalg.
2. Før lovændringen den 14. marts 1984 påvirkede  

 kursændringer i ejerperioden størrelsen af den skattepligtige fortjeneste ved  

 et ejendomssalg.
Det skyldes, at man ved anskaffelsessummens omregning til  

 kontantværdi anvendte anskaffelsestidspunktets kurser, medens man ved  

 omregningen af afståelsessummen anvendte kurserne på afståelsestidspunktet.
3. De nu gennemførte regler betyder, at kursændringer  

 i ejerperioden holdes uden for beskatningsgrundlaget.
Dette sker ved en  

 ændring i de hidtil gældende regler om kontantomregning af afståelsessummens  

 gældsposter, herunder hensyntagen til kursændringer på gældsposter, der er  

 medregnet ved beregningen af anskaffelsessummens kontantværdi, og som er  

 indfriet helt eller delvis gennem ekstraordinære afdrag i ejerperioden.
Opgørelse af den skattepligtige fortjeneste efter de nye regler 4. Fortjenesten opgøres som forskellen mellem på den  

 ene side afståelsessummen omregnet til kontantværdi og på den anden side den  

 kontantomregnede, pristalsregulerede anskaffelsessum med visse  

 pristalsregulerede tillæg, jfr. § 4, stk. 1.
Afståelsesvederlaget 5. Afståelsessummen skal efter § 4, stk. 3, omregnes  

 til kontantværdi.
Dette sker ved at lægge en kontant udbetaling ved salget  

 sammen med en omregnet værdi af ejendommens gældsposter på  

 afståelsestidspunktet.
Omregningen af ejendommens gældsposter skal foretages efter kursen på  

 anskaffelsestidspunktet eller, hvis gælden er stiftet senere, på  

 gældsstiftelsestidspunktet.
Retningslinierne for omregning findes i  

 bekendtgørelse nr. 252 af 8. maj 1984.
 6. Der gælder særlige regler for opgørelse af  

 afståelsessummen, når der er tale om gældsposter, der er medregnet ved  

 anskaffelsessummens kontantværdi, og som er indfriet helt eller delvis i  

 ejerperioden gennem ekstraordinære afdrag.
I disse tilfælde reguleres afståelsessummens kontantværdi med forskellen  

 mellem den indfriede gældsposts kursværdi på henholdsvis  

 anskaffelsestidspunktet og indfrielsestidspunktet.
Når kursværdien er højere  

 på indfrielsestidspunktet end på anskaffelsestidspunktet, nedsættes  

 afståelsessummen med forskelsbeløbet.
Hvis kursværdien er faldet fra  

 anskaffelsestidspunktet til indfrielsestidspunktet, forhøjes afståelsessummen  

 med forskelsbeløbet.
7. Ifølge bekendtgørelsen anses  

 gældsstiftelsestidspunktet for realkreditlån, der er stiftet senere end  

 ejendommens anskaffelsestidspunkt og som udbetales kontant, at være det  

 tidspunkt, hvor salget af de underliggende obligationer finder sted.  

 Udbetales realkreditlånet ikke kontant, er gældsstiftelsestidspunktet den  

 dato, hvor de underliggende obligationer overføres til låntagerens konto i  

 værdipapircentralen.
Når der er tale om gæld i henhold til private  

 pantebreve, er gældsstiftelsestidspunktet datoen for lånets udbetaling.
 Gældsstiftelsestidspunktet for forhåndslån bestemmes på samme måde som  

 gældsstiftelsestidspunktet for andre kontantlån.
 8. Ejerskiftelån, der optages af sælger, behandles på  

 samme måde som ethvert andet lån, der stiftes efter ejendommens  

 anskaffelsestidspunkt.
9. Når en gældspost, der er medregnet ved beregningen  

 af ejendommens anskaffelsessum, indfries ved ekstraordinære afdrag i  

 ejerperioden, er indfrielsestidspunktet det tidspunkt, hvor sælger er  

 endeligt frigjort for yderligere betaling af gælden.
Ekstraordinære afdrag  

 omfatter alle former for særlige afdrag, herunder ejerskifteafdrag, der er  

 foretaget i ejerperioden.
 10. Ifølge bekendtgørelsen skal lån, der er ydet i  

 børsnoterede obligationer, herunder indekslån, ansættes til den kurs, hvortil  

 obligationerne er noteret på Københavns Fondsbørs, jfr. bekendtgørelsens § 4,  

 stk. 1, nr. 1. Da obligationer sædvanligvis noteres dagligt på offentlig  

 tilgængelige kurslister, vil oplysning om en bestemt kurs fremgå af de  

 officielle kurslister.
 Kontantlån, der er optaget i forbindelse med overdragelsen af ejendommen,  

 og som modsvares af børsnoterede obligationer, skal ansættes til lånets  

 pålydende, jfr. bekendtgørelsens § 4, stk. 1, nr. 2. Hvis kontantlånet ikke  

 er optaget i forbindelse med overdragelsen, skal børskursen på de  

 underliggende obligationer (obligationsrestgælden) anvendes.
 Anslåede realkreditlån, der modsvares af børsnoterede obligationer, skal  

 ansættes til den børskurs, der var gældende den dag, de underliggende  

 obligationer blev udleveret fra realkreditinstituttet, jfr. nr. 3 i samme  

 bestemmelse.
 Det er i alle tilfælde, hvor børskursen skal anvendes, den senest noterede  

 køberkurs, der er tale om, idet denne til forskel fra sælgerkursen  

 sædvanligvis noteres dagligt, jfr. bekendtgørelsens § 4, stk. 2.
 Om de nærmere regler for værdiansættelse af pantebreve henvises til  

 skattedepartementets cirkulære nr. 216 af 17. december 1982, pkt. 7.
11. For indfriede gældsposter gælder som hovedregel,  

 at det er den faktisk anvendte indfrielseskurs, der lægges til grund.
Hvis  

 indfrielseskursen overstiger den objektive kurs på indfrielsestidspunktet, er  

 det dog den objektive kurs, der skal lægges til grund.
 12. Gæld, der kan indfries til pari, kan ifølge  

 bekendtgørelsens § 6 ikke ansættes til en kurs på over 100.
 13. Som anført i det nævnte cirkulæres pkt. 9, hvortil  

 henvises, nedsættes afståelsesvederlaget med salgsomkostninger.
Den regulerede anskaffelsessum 14. Anskaffelsessummen omregnes til kontantværdi og  

 reguleres efter samme retningslinier som anført i cirkulære nr. 216 af 17.  

 december 1982, pkt. 11-19, hvortil henvises.
 Ikrafttræden m.v.
15. De ændrede regler har virkning for  

 ejendomsafståelser, der finder sted den 1. juli 1982 eller senere.
For  

 afståelser, der har fundet sted i perioden fra 1. juli 1982 til 20. marts  

 1984, kan den skattepligtige dog begære, at de hidtil gældende regler finder  

 anvendelse, jfr. lov nr. 247 af 9. juni 1982.
16. Lov nr. 88 af 14. marts 1984 finder anvendelse på  

 alle ejendomme, der er omfattet af lov nr. 247 af 9. juni 1982. I medfør af §  

 4, stk. 5, som affattet ved lov nr. 88 af 14. marts 1984 er udsendt  

 ministeriet for skatter og afgifters bekendtgørelse nr. 252 af 8. maj 1984 om  

 beskatning af fortjeneste ved afståelse af fast ejendom.
Bekendtgørelsen  

 erstatter bekendtgørelse nr. 511 af 22. september 1982.
Eksempler I nedenstående eksempler I og II er den skattepligtige fortjeneste ved et  

 ejendomssalg opgjort efter de ændrede regler.
Det er i eksemplerne forudsat, at salget af ejendommen sker kort efter  

 købet, således at der helt kan ses bort fra afdrag på lån.
Der er endvidere  

 set bort fra de regler, der gælder om pristalsregulering m.v. af  

 anskaffelsessummen.
I eksempel I er det forudsat, at der er tale om en stigning i  

 obligationskurserne fra 60 til 80 fra købstidspunktet af ejendommen til  

 salgstidspunktet.
Det er forudsat, at den kontante udbetaling ved køb og salg  

 af ejendommen er af samme størrelse.
Der er regnet med et obligationslån ved  

 overtagelsen af ejendommen og dermed kun med en obligationskurs.
Endelig er  

 det forudsat, at der i forbindelse med salget udstedes et sælgerpantebrev til  

 den kursværdi, som obligationslånet har på salgstidspunktet.
 I eksempel II er det forudsat, at der er tale om et fald i  

 obligationskurserne fra 80 til 60 fra købstidspunktet til salgstidspunktet.  

 Det er endvidere forudsat, at ejendommens anskaffelses- og afståelsessum i  

 øvrigt berigtiges på samme måde som i eksempel I.
Eksempel I Eksempel III og IV viser opgørelsen af den skattepligtige fortjeneste ved  

 et ejendomssalg, når der i ejerperioden er afholdt udgifter til forbedring af  

 ejendommen.
Ligesom i de foregående eksempler er der set bort fra sædvanlige  

 afdrag på lån og fra de regler, der gælder om pristalsregulering m.v. af  

 anskaffelsessummen.
I eksempel III er det forudsat, at ejendomsanskaffelsen omfatter køb af  

 grund til en nominel værdi på 100.000 kr.
Købesummen er berigtiget ved en  

 kontant udbetaling på 25.000 kr. og ved udstedelse af et pantebrev til en  

 nominel værdi af 75.000 kr.
Det er forudsat, at kursværdien på  

 købstidspunktet er 60, således at den kontante anskaffelsessum af grunden er  

 70.000 kr.
 I ejertiden afholdes udgifter på kontant 500.000 kr. til opførelse af et  

 hus (= forbedringsudgift) på grunden.
 I byggeperioden finansieres udgiften til byggeriet ved et banklån til  

 variabel rente.
 Når byggeriet er tilendebragt optages et realkreditlån og banklånet  

 indfries.
 I eksemplet er det forudsat, at ejeren optager et realkredit-kontantlån,  

 der er så stort, at det dækker såvel indfrielse af banklånet som indfrielse  

 af det pantebrev, der blev udstedt ved købet af grunden.
 Det er forudsat, at kurserne på tidspunktet for optagelsen af  

 realkredit-kontantlånet er uændrede i forhold til de kurser, der eksisterede  

 på anskaffelsestidspunktet af grunden, dvs. kurs 60.
På tidspunktet for salget af ejendommen er kurserne steget til kurs 80.  

 Ved salget er den kontante udbetaling ligesom ved købet 25.000 kr.
Desuden  

 overtager køber det nævnte kontantlån på ialt 545.000 kr., således at den  

 nominelle salgssum bliver 570.000 kr.
 I eksempel IV er det forudsat, at der er tale om et fald i  

 obligationskurserne fra 80 til 60 fra købstidspunktet til salgstidspunktet af  

 ejendommen.
 Ligesom i eksempel III er det forudsat, at ejendomsanskaffelsen omfatter  

 køb af en grund til en nominel værdi af 100.000 kr., der berigtiges ved en  

 kontant udbetaling på 25.000 kr. og ved udstedelse af et pantebrev til en  

 nominel værdi af 75.000 kr.
 Da det er forudsat, at kursværdien på købstidspunktet er 80, er den  

 kontante anskaffelsessum af grunden 85.000 kr.
 Ligesom i eksempel III afholdes i ejerperioden udgifter på kontant 500.000  

 kr. til opførelse af et hus (=forbedringsudgift) på grunden.
 I byggeperioden finansieres udgiften til byggeriet ved et banklån til  

 variabel rente.
 Når byggeriet er tilendebragt, optages et realkreditlån og banklånet  

 indfries.
 Ligesom i eksempel III er det forudsat, at ejeren optager et  

 realkredit-kontantlån, der er så stort, at det dækker såvel indfrielse af  

 banklånet som indfrielse af det pantebrev, der blev udstedt ved købet af  

 grunden.
 Det er forudsat, at kurserne på tidspunktet for optagelsen af  

 realkredit-kontantlånet er uændrede i forhold til de kurser, der eksisterede  

 på anskaffelsestidspunktet af grunden, dvs. kurs 80.
På tidspunktet for salget af ejendommen er kurserne faldet til kurs 60.  

 Ved salget er den kontante udbetaling ligesom ved købet 25.000 kr.
Desuden  

 overtager køber det nævnte kontantlån på i alt 560.000 kr., således at den  

 nominelle salgssum bliver 585.000 kr.
