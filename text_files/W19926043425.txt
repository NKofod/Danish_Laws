I januar 1987 ydede et finansieringsselskab F en klager et lån på  

 87.033 kr. incl. etableringsprovision samt etableringsomkostninger.
Lånet  

 skulle afvikles over ca. 6 år.
Efter at K var blevet opmærksom på, at den aftalte løbetid ikke kunne  

 overholdes, rettede K henvendelse til F, som oplyste, at man i forbindelse  

 med etablering af lånet havde begået en fejl, idet etableringsomkostningerne  

 ikke var medtaget i forbindelse med beregningen af ydelsen, ligesom den  

 forlængede løbetid skyldtes, at renten havde været stigende, og at der var  

 givet ydelseshenstand.
K indbragte sagen for ankenævnet med påstand om, at F  

 tilpligtedes at give K saldokvittering mod at modtage den pantsatte bil.
K  

 fik delvis medhold.
 Kendelse af 14- april 1992 i sag nr. 544/1991 (Udlån, løbetid).
I forbindelse med at klageren K ønskede at købe en bil, anmodede han  

 finansieringsselskabet F om et lån.
I skrivelse af 27. januar 1987 tilbød F K  

 et lån på »kr. 87.033 inclusive 2% etableringsprovision kr. 1.741,- samt  

 etableringsomkostninger«.
Etableringsomkostningerne oplystes til 4.292  

 kr.
Lånet skulle afvikles med en månedlig ydelse på 1.608 kr. over ca. 6 år.
 Den 31. december 1990 udgjorde lånets restgæld 58.906,23 kr.
Klageren rettede herefter henvendelse til F, som oplyste, at den  

 forlængede løbetid skyldtes, at renten havde været stigende, ligesom to  

 ydelser var sprunget over.
F oplyste desuden, at man ved beregningen af  

 ydelsen i forbindelse med lånetilbudet havde begået en fejl, idet  

 etableringsomkostningerne på i alt 6.033 kr. ikke var medtaget i forbindelse  

 med beregningen af ydelsen.
 K indbragte sagen for Ankenævnet med påstand om, at F tilpligtedes at give  

 K saldokvittering mod at modtage den pantsatte bil.
 Ankenævnets afgørelse var således:
»Ankenævnet finder, at K på grundlag af F's skrivelse af 27. januar  

 1987 måtte gå ud fra, at F ville fastsætte ydelsen, således at lånet inkl.  

 omkostningerne på i alt 6.033 kr. ved uændret rente ville være afviklet over  

 6 år.
Det må således anses for en fejl, at F ved fastsættelsen af den  

 månedlige ydelse ikke tog hensyn til disse omkostninger.
Ankenævnet finder  

 derfor, at F bør kreditere lånets restgæld med 6.033 kr. med tillæg af  

 påløbne renter.« (* 1) Offentliggjort i Fagskrift for Finansvæsen og Ankenævnets  

 årsberetning for 1992.
