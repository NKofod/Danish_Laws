Skriftlig fremsættelse (18. november 2003) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om fortsat dansk bidrag til den multinationale  

 sikringsstyrke i Irak.
(Beslutningsforslag nr.
B 56).
 Folketinget meddeler sit samtykke til, at danske militære  

 styrker fortsat stilles til rådighed for den multinationale sikringsstyrke i  

 Irak, herunder at danske militære styrker fortsat stilles til rådighed for  

 beskyttelsen af civilt dansk personel og ejendom i landet.
Med den enstemmige vedtagelse i FNs Sikkerhedsråd af  

 resolution 1511 den 16. oktober 2003 og de afgivne tilsagn om finansiel  

 støtte  

 på den internationale donorkonference i Madrid den 23.-24. oktober 2003 har  

 det  

 internationale samfund med fornyet styrke signaleret, at det står bag  

 indsatsen  

 for at øge sikkerhed og stabilitet i Irak og sikre genopbygningen og  

 demokratiseringen af landet.
I FNs Sikkerhedsråds resolution 1511 lægges op  

 til  

 en styrket og central rolle for FN i Irak.
Resolution 1511 indeholder  

 samtidig  

 en indtrængende appel fra Sikkerhedsrådet til FNs medlemslande om at yde  

 bidrag  

 til sikringsstyrken.Væbnede terroraktioner rettet mod koalitionstropper, men  

 i  

 vid udstrækning tillige mod internationale organisationer, civile irakiske  

 institutioner og andre bløde mål udgør imidlertid en alvorlig  

 hindring for  

 det internationale samfunds bestræbelser.
Regeringen vurderer på denne baggrund, at der fortsat er  

 behov for en beslutsom og langsigtet international indsats for at øge  

 sikkerheden og stabiliteten i Irak.
Regeringen foreslår derfor, at der  

 fortsat  

 ydes et dansk militært bidrag til den multinationale sikringsstyrke i Irak,  

 herunder at danske styrker fortsat stilles til rådighed for beskyttelsen af  

 civilt dansk personel og ejendom i landet.
Det foreslås, at det danske bidrag  

 opretholdes på det nuværende niveau på ca. 510 personer og at bidraget  

 foreløbig forlænges for en seks månderes periode.
Regeringen finder det vigtigt, at Danmark sammen med den  

 bredest mulige kreds af lande fortsat deltager i den multinationale  

 sikringsstyrke i Irak.
Regeringen lægger vægt på, at sikringsstyrken er  

 nødvendig for at understøtte og sikre den internationale humanitære indsats i  

 Irak, ligesom styrken er en forudsætning for, at den langsigtede genopbygning  

 af landet kan finde sted og at der kan gennemføres en politisk  

 overgangsproces,  

 som kan føre til et demokratisk og uafhængigt styre i landet.
Samtidig med at  

 regeringen ønsker at opretholde et usvækket dansk engagement i  

 genopbygningsindsatsen,  

 ønsker regeringen at sikre det udsendte danske civile personale bedst mulig  

 beskyttelse.
En mindre del af de udsendte danske styrker vil således fortsat  

 blive stille til rådighed for beskyttelsen af civilt dansk personel og  

 ejendom  

 i Irak.
 Såfremt det skulle vise sig hensigtsmæssigt at forlænge  

 bidraget eller at justere bidraget væsentligt, f.eks. som følge af voksende  

 beskyttelsesopgaver, eller såfremt der skulle ske en væsentlig ændring i  

 opgavernes karakter, vil regeringen rådføre sig med Det Udenrigspolitiske  

 Nævn  

 herom eller om nødvendigt på ny forelægge sagen for Folketinget.
