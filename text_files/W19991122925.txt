Ved et almindeligt tandeftersyn i 1994, da drengen var 16 år, blev  

 det journalført, at han havde slid af sine fortænder i over- og  

 underkæben, men at han ikke mente, at han skar tænder.
Ved et nyt  

 tandeftersyn i juni 1995 noteredes det, at der var slid af tænderne i  

 underkæbefronten (a,brasion OK + UK fortænder). Det fremgik af  

 journalen, at drengen i 1996 havde ømme tyggemuskler, og at  

 fortænderne i over- og underkæben var slidt af 2. grad, idet  

 emaljen på skærekanterne var slidt igennem, og tand-benet  

 (dentinen) var blottet og begyndt at blive slidt, og nogle af  

 underkæbens fortænder (1-1,2) var meget følsomme.
Det  

 skønnedes, at drengen sandsynligvis skar tænder om natten, og  

 det aftaltes, at han skulle have en bidskinne (en plastskinne, som beskytter  

 tænderne mod slid). Bidskinnen blev udleveret, men ikke kontrolleret,  

 idet drengen udeblev fra to kontrolbesøg, inden han blev udskrevet til  

 privat praktiserende tandlæge, da han var fyldt 18 år.  

 Efterfølgende henvendte han sig til en privat praktiserende  

 specialtandlæge, som i 1997 tilbød at tage ham i  

 tandreguleringsbehandling på grund af dækbid, hvilket vil sige,  

 at overkæbens og underkæbens fortænder er kippet  

 væsentligt indad med kronerne, hvilket kan være så  

 udpræget, at overkæbens fortænder med sine  

 skærekanter bider ned i tandkødet foran underkæbens  

 fortænder.
Der var tillige udtalte slidskader i over- og  

 underkæbefronterne.
Studiemodeller (gipsmodeller af tænder) fra  

 1997 viste samme sammenbid som beskrevet ved undersøgelserne i 1986 og  

 1990. Endvidere viste modellerne udtalte slidfacetter på  

 fortænderne i over- og underkæben samt slidfacetter på  

 tænderne i siderne.
Slidfacetterne fandtes at være fremkommet  

 ved, at drengen havde skåret tænder med underkæben  

 ført ud til siden.
Et profilrøntgenbillede (et  

 røntgenbillede taget af drengens hoved set fra siden) viste blandt  

 andet hældningerne på fortænderne i over- og  

 underkæben.
Tænderskæren og bidskinne Nævnet fandt ikke grundlag for at kritisere, at man  

 i den kommunale tandpleje undlod at tilbyde tandreguleringsbehandling.
 Patientklagenævnet fandt, at drengens  

 fortandssammenbid ikke var så afvigende fra normalt sammenbid, at man  

 med rette kunne anvende diagnosen dækbid, ligesom  

 undersøgelserne af hans sammenbid fra 1986 og 1990 viste dybt bid.
De slidskader, som fandtes i 1997, var fremkommet ved  

 tænderskæren (bruxisme). Nævnet oplyste,  at  

 tænderskæren forekommer hos praktisk taget alle mennesker, og i  

 sjældne tilfælde kan der komme slidskader på  

 tænderne, som i dette tilfælde.
Det er sjældent muligt at  

 påvise en årsagssammenhæng mellem en persons sammenbid og  

 personens tendens til at skære tænder.
Nævnet fandt det  

 ikke sandsynliggjort, at drengens tandstilling havde noget med hans  

 tænderskæren at gøre.
Nævnet fandt endvidere, at  

 tandlægerne i den kommunale tandpleje ikke udviste manglende omhu ved  

 behandlingen af drengen, idet han i 1996 fik udleveret en bidskinne.
Nævnet oplyste, at når en person skærer  

 tænder, og dette medfører belastningslidelser i form af slid  

 på tænderne eller muskelsmerter, kræver tilstanden  

 behandling.
For at beskytte tænderne mod at blive slidt for meget,  

 forsyner man patienten med en bidskinne af hårdt plastmateriale.
 Nævnet fandt, at det var usædvanligt og  

 uheldigt, at drengens tandslid på kun 9 måneder (fra juni 1995  

 til marts 1996) udviklede sig til slid af 2. grad, men at tandlægerne i  

 den kommunale tandpleje ikke havde mulighed for at forudse, at tandsliddet  

 ville udvikle sig så hurtigt.
