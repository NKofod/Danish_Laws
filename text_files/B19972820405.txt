Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som terminaludstyr skal overholde for at kunne  

 typegodkendes for tilslutning til det danske offentlige koblede telefonnet  

 (PSTN).
 For håndsættelefoner, betalingstelefoner og PABC'er gælder særlige  

 bestemmelser, der findes i henholdsvis »Tekniske bestemmelser for  

 håndsættelefoner«, »Tekniske bestemmelser for  

 betalingstelefoner« og »Tekniske bestemmelser for PABC'er«.
 Hjemmelsgrundlaget for disse tekniske bestemmelser fremgår af  

 Bekendtgørelse nr. 737 af 13. august 1994, »Bekendtgørelse om  

 teleterminaludstyr« (* 1).
Ikrafttræden Disse tekniske bestemmelser træder i kraft den 1. juli 1997.
Overgangsbestemmelser Terminaludstyr vil fortsat kunne godkendes efter TB 94 052 rev.A, marts  

 1995.
Typegodkendelse Fremgangsmåden for opnåelse af typegodkendelse fremgår af ovennævnte  

 bekendtgørelse.
Tekniske krav og prøvningsforskrifter De tekniske krav og tilhørende prøvningsforskrifter, som terminaludstyret  

 skal opfylde, fremgår af ETS 300 001, January 1997, Fourth Edition:  

 Attachments to Public Switched Telephone Network (PSTN): General technical  

 requirements for equipment connected to an analogue subscriber interface in  

 the PSTN' (NET4), samt følgende ændring :
 6.4.1 (DK) 1 Kravet i pkt. 6.4.1 gælder ikke, hvis terminaludstyret er i  

 stand til at vende tilbage til rotilstand under kontrol af supplerende  

 tjenester.
Ovenstående tekniske krav og tilhørende prøvningsforskrifter er identiske  

 med de tekniske krav og tilhørende prøvningsforskrifter, som fremgår af TB 94  

 052 rev.
A, marts 1995.
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser kan fås ved henvendelse til  

 Telestyrelsen.
 ETSI-standarder kan købes hos Telestyrelsen, Holsteinsgade 63, 2100  

 København Ø, tlf: 35430333, fax: 35431434.
 ITU-rekommandationer kan købes direkte hos ITU, Place des Nations, CH-1211  

 Geneve 20, tlf: +41 22 730 5111, fax: +41 22 730 5194 eller +41 22 733 7256  

 eller eventuelt gennem Telestyrelsen.
 CEPT rekommandationer og NET standarder kan købes hos ERO, European  

 Radiocommunications Office, Midtermolen 1, 2100 København Ø, tlf: 35250300,  

 fax: 35250330, eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
Annex til Tekniske bestemmelse for terminaludstyr beregnet for tilslutning til det offentlige koblede telefonnet Vejledende retningslinier for anvendelse af tekniske bestemmelser ved  

 prøvning af analoge teleterminaler.
 De punkter, der i accesskravene er definerede som særlige krav til  

 telefonapparater, gælder kun tele-fonifunktionen i et fast fortrådet håndsæt.  

 Alle øvrige funktioner relateret til telefonapparater (f. eks.  

 telefonsvarer-, kortnummervalgs-, betalings-, display- og A-nummer  

 modtagefunktioner), som er indbygget i teleterminalen, er udelukkende  

 omfattet af de almindelige accesskravene.
Der kan være kombinerede terminaler, hvor der er 2 jævnstrømssløjfer.  

 Såfremt den ene linie er beregnet til telefoni, og den anden er beregnet til  

 andet end telefoni (data), skal linien til telefoni overholde de særlige  

 accesskrav til telefonapparater.
Den anden linie skal kun overholde de  

 almindelige accesskrav.
I de tilfælde, hvor der i en kombineret teleterminal  

 kun er en fælles jævnstrøms-sløjfe til både telefoni og data, skal kun de  

 almindelige accesskrav overholdes.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s.1 og Rådets direktiv nr. 93/68/EØF, De Europæiske Fællesskabers  

 Tidende (EF-Tidende) 1993 L 220 s.1.
