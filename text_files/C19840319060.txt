Bilag til cirkulære af 2. maj 1984 Arbejdsdirektoratets vejledning af 2. maj 1984 Cirkulæret omfatter medlemmer beskæftiget ved fritidsundervisningen  

 (aften- og ungdomsskolen) og personkredsen kan som udgangspunkt angives som  

 timelønnede lærere ansat i henhold til fritidslovens kap.
I (ungdomsskolen)  

 og kap.
III (fritidsundervisning for voksne).
Da bestemmelserne i cirkulæret tager sigte på lærere beskæftiget med  

 sæsonpræget fritidsundervisning inden for fritidslovens rammer eller  

 tilsvarende, hvor midlertidig ledighed indgår som et tilbagevendende element  

 i beskæftigelsesvilkårene, anses medlemmer beskæftiget inden for følgende  

 områder i almindelighed ikke for at være omfattet af cirkulæret: -  

 Folkeuniversitet, jfr. fritidslovens kap.
IV - Studieskolerne (tilsvarende  

 forhold som Folkeuniversitetet) - Fritidsvirksomhed for børn og unge i  

 henhold til fritidslovens kap.
II (ikke undervisning, men anden  

 fritidsaktivitet) - Kommunale musikskoler, såfremt undervisningen ikke er  

 omfattet af fritidsloven - Undervisningsområder med specielt sigte på  

 genoptræning, styrkelse af erhvervsevne og lign., f.eks.  

 kompenserende/hensyntagende specialundervisning, EIFU/EIFL-kurser, dagskoler  

 for arbejdsledige, sprogkurser for flygtninge, indvandrere og lign., samt  

 undervisning i fængsler og på plejehjem m.v. - Prøveforberedende  

 enkeltfagsundervisning for voksne - Områder, hvor der primært varetages  

 pædagogiskadministrative opgaver (eksempelvis kursusledere og aften- og  

 ungdomsskoleledere).
 Hvor undervisningsforholdene overvejende ligger på linie med de  

 almindelige ungdoms- og aftenskoler under fritidslovens område, skal  

 medlemmet i det konkrete tilfælde være omfattet af cirkulærets regler.
Det er alene fritidsundervisningens omfang, der er afgørende for, om der  

 er tale om hoved- eller bibeskæftigelse i henhold til cirkulærets regler.
Det  

 er således uden betydning, om undervisningen finder sted i dag- eller  

 aftentimerne.
Medlemmerne skal påføre undervisningstimerne på dagpengekortet,  

 men ved afgørelsen af om det er hoved- eller bibeskæftigelse, er det de  

 omregnede undervisningstimer, der er afgørende.
For fritidsundervisningen er  

 der af undervisningsministeriet fastsat en omregningsfaktor på 1,6, dvs. at  

 en undervisningstime svarer til 1,6 arbejdstime, og 9 undervisningstimer  

 svarer til 14,6 som forhøjes til 15 arbejdstimer.
 Alle medlemmer, der har fritidsundervisning som bibeskæftigelse, vil kunne  

 få supplerende dagpenge samtidig med beskæftigelsen som underviser (udbetalt  

 efter den individuelle sats, jfr. bekendtgørelse nr. 646 af 21. december  

 1983), samt fulde dagpenge i perioder, hvor undervisningen er indstillet,  

 såvel skoleferielukninger som i perioder mellem en sæsons afslutning og næste  

 sæsons begyndelse, forudsat lovens almindelige betingelser, herunder  

 rådighedsbetingelserne, er opfyldt.
 Ifølge cirkulærets pkt. 3 vil medlemmer, der har fritidsundervisning som  

 hovedbeskæftigelse, hverken kunne få supplerende dagpenge samtidig med  

 beskæftigelsen som underviser eller fulde dagpenge i undervisningsfrie  

 perioder.
 Frigørelsesattest, jfr. pkt. 4 vil i overensstemmelse med de almindelige  

 regler herom være påkrævet, når et fuldtidsforsikret medlem arbejder på  

 nedsat tid i et arbejdsforhold, hvor arbejdsgiveren har krav på et  

 opsigelsesvarsel, og arbejdet ligger inden for fagets sædvanlige arbejdstid.
I cirkulærets pkt. 6 er der fastlagt særlige regler for medlemmer, hvor  

 undervisning bortset fra fritidsundervisning indgår som et naturligt led i  

 medlemmets sædvanlige erhvervsområde.
Ved vurderingen af, hvorvidt der er  

 tale om en sådan situation lægges vægt på, om medlemmet har en uddannelse  

 inden for et fagområde, hvor undervisning - bortset fra fritidsundervisning -  

 i sig selv udgør et væsentligt beskæftigelsesområde, og hvor der samtidig er  

 knyttet en undervisningskompetance til uddannelsen som sådan, således at der  

 ikke vil være tale om, at det pågældende medlem begrænser sin tilknytning til  

 det faglige område ved at påtage sig fritidsundervisning i et emne, der  

 falder inden for rammerne af uddannelsen.
Opmærksomheden henledes på, at  

 dagpenge ikke kan udbetales, blot fordi der er tale om fritidsundervisning  

 inden for et område, hvortil medlemmet har gennemgået en uddannelse.
Som  

 eksempel på fritidsundervisning, der er omfattet af cirkulærets pkt. 6, kan  

 nævnes seminarieuddannede medlemmer, såfremt disse underviser i et fag, der  

 er omfattet af deres uddannelse.
