1. Finansministeriet har i cirkulære af 24. august  

 1979 meddelt, at der den 7. juli s.å. i medfør § 45, stk. 1, i lov om  

 tjenestemænd i staten, folkeskolen og folkekirken er indgået nedenstående  

 aftale med tjenestemændenes centralorganisationer.
Aftalen har virkning fra  

 den 1.april 1980 og afløser aftalen af 27.februar 1973. Ændringerne i  

 aftalen, der er markeret ved indstregning i margenen, er i overensstemmelse  

 med resultatet af forhandlingerne i det paritetiske nævn for  

 tjenestemandsområdet.
 § 1. En tjenestemand, som i henhold til tjenestemandslovens § 11 eller -  

 41, stk. 1, efter særlig ordre eller ifølge en forud fastlagt  

 tjenestefordeling gør midlertidig tjeneste i en stilling, der lønmæssigt er  

 klassificeret højere end hans egen, er berettiget til betaling efter reglerne  

 i denne aftale under forudsætning af, at han overtager de arbejdsopgaver, der  

 er forbundet med den højere stilling.
 Stk. 2.  En tjenestemand, der er ansat i en stilling, i  

 hvilken oprykning til højere lønramme ifølge lov eller anden godkendt ordning  

 finder sted efter anciennitet og under forudsætning af tilfredsstillende  

 tjenstlige forhold, er dog ikke berettiget til betaling som nævnt i stk. 1  

 under tjeneste i en anden tilsvarende stilling.
 § 2. Retten til betaling under midlertidig tjeneste i højere stilling  

 indtræder, når tjenestemanden har varetaget sådan stilling i 15 dage i  

 sammenhæng, jfr. § 5.
 Stk. 2.  Er varetagelsen af højere stilling udelukkende  

 begrundet i feriefravær, jfr. cirkulære af 5. juli 1977 om de for statens  

 tjenestemænd gældende ferieregler samt § 13, stk. 3, i aftale af 7. juli 1979  

 om de for statens tjenestemænd gældende arbejdstidsregler m.m., indtræder  

 retten til betaling først, når tjenestemanden har udført sådan midlertidig  

 tjeneste i 22 dage i sammenhæng.
 Stk. 3.  For nærmere angivne grupper af tjenestemænd kan  

 der, når midlertidig tjeneste i højere stilling medfører særlige ulemper,  

 herunder væsentlig ændrede tidspunkter for tjenestens begyndelse og slutning,  

 med finansministeriets godkendelse bortses fra karensdage efter stk. 1 og 2.
§ 3. Betaling under midlertidig tjeneste i højere stilling ydes med et  

 beløb, der udgør forskellen mellem den for tjenestemandens egen stilling  

 gældende løn med dyrtidstillæg samt eventuelt stedtillæg, generelt og særligt  

 tillæg og den løn med tillæg, han ville opnå ved udnævnelse i den højere  

 stilling på sit hidtidige tjenestested.
Overføres tjenestemanden til andet  

 tjenestested, opgøres betalingen dog på grundlag af lønforholdene på det nye  

 tjenestested.
 Stk. 2.  For tjenestemænd, der er ansat på prøve, og som  

 under sådan ansættelse aflønnes med en procentdel af lønrammelønnen, opgøres  

 betalingen under midlertidig tjeneste i højere stilling på grundlag af  

 forskellen mellem den procentdel af lønnen i egen stilling, som den  

 pågældende er berettiget til, og samme procentdel af lønnen i den højere  

 stilling.
 § 4. En tjenestemand, der har opnået ret til betaling, oppebærer betaling  

 for hver dags tjeneste i højere stilling fra det tidspunkt, da sådan tjeneste  

 er påbegyndt, jfr. dog § 8, stk. 1.
 § 5. Fridag efter det tidspunkt, da midlertidig tjeneste i højere  

 stilling er påbegyndt, medregnes såvel ved opgørelse af det antal dage, for  

 hvilke der ydes betaling, som ved afgørelse af, om betingelserne for ret til  

 betaling efter § 2 er opfyldt, under forudsætning af, at tjenestemanden har  

 udført tjeneste i højere stilling på den nærmest efter fridagen følgende  

 arbejdsdag.
 § 6. Selv om tjeneste i højere stilling har været afbrudt på grund af  

 sygdom eller ferie, bevarer tjenestemanden dog retten til betaling for  

 tjeneste i højere stilling efter fraværsperiodens ophør, såfremt han efter  

 tjenestens genoptagelse fortsat udfører tjeneste i højere stilling.  

 Tilsvarende gælder med hensyn til fravær af indtil 1 måneds varighed som  

 følge af ekstraordinær tjenestefrihed.
 Stk. 2.  Er tjeneste i højere stilling blevet afbrudt af  

 andre grunde end nævnt i stk. 1, bevarer tjenestemanden ret til betaling for  

 efterfølgende tjeneste i højere stilling, såfremt tjenesteperioderne i højere  

 stilling ikke er adskilt af mere end 15 dage.
 - 7. Under midlertidig tjeneste i højere stilling er tjenestemanden  

 berettiget til udgiftsdækkende særlige ydelser efter de satser, der er  

 gældende for den højere stilling.
 Stk. 2.  Andre særlige ydelser udbetales efter de for  

 den højere stilling gældende satser, når tjenestemanden har varetaget sådan  

 stilling i henholdsvis 15 eller 22 dage i sammenhæng, jfr. § 2, stk. 1 og 2.
§ 8. Under fortsat midlertidig tjeneste i højere stilling ud over 1 år  

 oppebærer tjenestemanden betaling under fravær på grund af ferie eller som  

 følge af sygdom i indtil 28 dage.
Betalingen udregnes som forskellen mellem  

 den for tjenestemandens egen stilling gældende løn, jfr. § 3, og den løn, han  

 ville opnå ved udnævnelse i den højere stilling, i hvilken han under den  

 fortsatte periode har gjort længst tjeneste.
 Stk. 2.  En tjenestemand, der ansættes i en højere  

 stilling i direkte forlængelse af midlertidig tjeneste i denne stilling eller  

 anden højere stilling af samme kategori - og som har varetaget de hermed  

 forbundne arbejdsopgaver gennem en sammenhængende periode på mindst 1 år, får  

 medregnet sådan tjeneste ved fastsættelse af lønancienniteten i den højere  

 stilling, som om samtlige perioder af midlertidig tjeneste var tilbagelagt i  

 den højere stilling, hvori han ansættes.
 § 9. For tjenestemænd i udenrigstjenesten finder bestemmelserne i § 12 i  

 normerings- og klassificeringsloven af 1958 anvendelse, indtil aftale måtte  

 blive indgået.
 § 10. Denne aftale har virkning for midlertidig tjeneste i højere  

 stilling efter den 1. april 1980 og kan opsiges med 3 måneders varsel, dog  

 tidligst til 1. april 1981.
 Stk. 2.  Samtidig med denne aftales ikrafttræden ophæves  

 aftale af 27. februar 1973 om betaling m.v. til tjenestemænd i staten,  

 folkeskolen og folkekirken under midlertidig tjeneste i højere stilling.
 2. I tilslutning til bestemmelserne i pkt.1 bemærkes  

 følgende:
a.
Betalingen til tjenestem nd under midlertidig tjeneste i højere  

 stilling ydes på grundlag af de bestemmelser og med de begrænsninger, der er  

 fastsat i nærværende kundgørelse og efter de retningslinier, som måtte blive  

 fastsat af forsvarskommandoen og hjemmeværnskommandoen for så vidt angår de  

 under disse hørende myndigheder og institutioner m.fl.
b.
Betingelserne for, at der kan ydes betaling til en tjenestemand under  

 midlertidig tjeneste i højere stilling, er, at tjenestemanden ad 1).
 Hvis en tjenestemand udfører midlertidig tjeneste i en højere stilling,  

 uden at dette påhviler ham ifølge en forud fastlagt tjenestefordeling eller  

 efter en særlig ordre, kan der ikke ydes ham betaling efter bestemmelserne i  

 pkt.1.
Såfremt indehaveren af den højere stilling er midlertidig fraværende af  

 andre årsager end sygdom, tjenesterejse og ferie, eller at stillingen er  

 midlertidig ubesat af andre årsager end afskedigelse, dødsfald eller  

 tjenestefrihed, forelægges spørgsmålet om betaling efter bestemmelserne i  

 pkt.1 for forsvarsministeriet.
Indstilling herom foretages senest samtidig  

 med, at den midlertidige tjeneste beordres, såfremt denne antages at vare i  

 15, henholdsvis 22 dage eller længene.
 Der kan eksempelvis ikke ydes betaling efter bestemmelserne i pkt.1 til  

 officerer af A-linien, der midlertidig varetager tjeneste i stillinger inden  

 for lønrammerne 16, 21, 29, 31 og 34, eller til officerer af B-linien, der  

 midlertidig varetager tjeneste i stillinger inden for lønrammerne 9, 17 og  

 21.
Hvis en tjenestemand midlertidigt varetager tjeneste i en højere stilling,  

 hvis klassificering/normering er taget op til overvejelse som følge af  

 ændringer i organisationen o.l. eller forudsættes taget op til overvejelse  

 ved ledighed, forelægges sagen for forsvarsministeriet.
Tilsvarende gælder i  

 spørgsmål om betaling for midlertidig tjeneste i stillinger, hvor den  

 nuværende stillingsindehavers lønmæssige placering er en personlig ordning.
 Der kan ikke ydes betaling efter reglerne i pkt.1, hvis en tjenestemand  

 kun overtager en del af de arbejdsopgaver, der er forbundet med den højere  

 stilling.
 Heraf følger bl.a., at betaling efter pkt.1 ikke kan ydes i tilfælde, hvor  

 flere tjenestemænd overtager det med stillingen forbundne arbejde.
 Endvidere følger det, at betaling efter pkt.1 ikke kan ydes en  

 tjenestemand, der savner de nødvendige uddannelsesmæssige forudsætninger for  

 i fuldt omfang at kunne bestride arbejdet i den højere stilling og dermed for  

 at kunne ansættes i stillingen.
 Hvis omstændighederne taler for det, vil spørgsmålet om vederlæggelse  

 kunne rejses overfor forsvarsministeriet.
 ad 5).
 Med hensyn til beregning såvel af de 15, henholdsvis 22 dage som af de  

 dage, for hvilke der skal ydes betaling, henvises til aftalens § 2, stk.1 og  

 2, og § 5.
c.
I tilfælde, hvor det pålægges en tjenestemand at udføre midlertidig  

 tjeneste i en sideordnet stilling samtidig med, at han varetager sin egen  

 stilling, vil der - hvis nævnte tjeneste medfører arbejde ud over normal  

 arbejdstid, og dette ikke kan vederlægges ved overarbejdsbetaling eller anses  

 for vederlagt gennem generelle tillæg m.v. - kunne indstilles til  

 forsvarsministeriet om ydelse af godtgørelse for merarbejde.
En eventuel  

 indstilling må indeholde oplysninger om grundlaget for merarbejdet og dettes  

 omfang.
3. For ikke-tjenestemandsansat personel med  

 tjenestemandslignende løn følges de i pkt.1 - 2 fastsatte regler.
For  

 overenskomstansat personel følges de i de enkelte overenskomster/aftaler  

 fastsatte regler.
 I tilfælde hvor en ansat, der ikke selv er lønnet med en  

 tjenestemandslignende løn, gør midlertidig tjeneste i en  

 tjenestemandsstilling/tjenestemandslignende lønnet stilling og omvendt,  

 forelægges sagen for forsvarsministeriet.
 4. Tillæggelse af midlertidig højere grad medfører  

 ikke i sig selv højere aflønning, herunder betaling i henhold til pkt.1.
 5. Indstillinger og tvivlsspørgemål i forbindelse med  

 pkt.1 - 4 forelægges for forsvarsministeriet af (via) de direkte under  

 forsvarsministeriet hørende myndigheder og institutioner.
 6. Kundgørelse for Forsvaret B.40-1973 sættes ud af  

 kraft.
 FMN 6.kt. 363.6-488.
7. Det i KFF B. 22-1967, pkt. 2.b. og c.,fastsatte  

 beløb på 200 kr. forhøjes med virkning fra 1. april 1980 til 500 kr.
Herefter  

 kan militære læger attestere regninger for konserverende tandbehandling inden  

 for en beløbsgrænse på 500 kr.
Indstilling med udgiftsoverslag skal herefter  

 alene foretages, når udgiften til tandbehandling vil overstige 500 kr.
 FMN 6.kt 341.5.6.
 Poul Søgaard.
