 I henhold til kgl. resolution af 13. februar 1965 har Danmark, efter at  

 folketinget den 2. februar 1965 havde meddelt sit samtykke dertil,  

 ratificeret den i Turin den 18. oktober 1961 undertegnede europæiske  

 Socialpagt.
 Pagtens ordlyd er som følger:
DEN EUROPÆISKE SOCIALPAGT Undertegnede regeringer som er medlemmer af Europarådet, er i betragtning af, at Europarådets mål er at tilvejebringe en fastere enhed  

 mellem dets medlemmer til befæstelse og virkeliggørelse af de idealer og  

 grundsætninger, som er deres fælles arv, og til lettelse af deres økonomiske  

 og sociale fremgang, i særdeleshed ved bevarelse og yderligere  

 virkeliggørelse af menneskerettigheder og grundlæggende frihedsrettigheder; i betragtning af, at Europarådets medlemsstater i den europæiske  

 konvention til beskyttelse af menneskerettigheder og grundlæggende  

 frihedsrettigheder, der blev undertegnet i Rom den 4. november 1950, og den  

 dertil knyttede protokol, der blev undertegnet i Paris den 20. marts 1952, er  

 blevet enige om at sikre deres befolkninger de deri anførte borgerlige og  

 politiske frihedsrettigheder; i betragtning af, at sociale rettigheder bør sikres uden  

 forskelsbehandling på grundlag af race, hudfarve, køn, religion, politisk  

 overbevisning, national herkomst eller social oprindelse; besluttet på ved fælles anstrengelser at forbedre levestandarden og fremme  

 såvel by- som landbefolkningens sociale velfærd gennem egnede institutioner  

 og foranstaltninger, og er blevet enige om følgende:
De kontraherende parter anerkender som  

 målsætning for deres politik, 1. Enhver skal have adgang til at skaffe sig et  

 levebrød ved en beskæftigelse, han selv vælger.
 2. Alle arbejdere har ret til rimelige arbejdsvilkår.
 3. Alle arbejdere har ret til sikre og sunde forhold  

 under arbejdet.
 4. Alle arbejdere har ret til en rimelig løn, der er  

 tilstrækkelig til, at de kan opretholde en passende levestandard for sig selv  

 og deres familie.
 5. Alle arbejdere og arbejdsgivere har ret til frit at  

 organisere sig i nationale eller internationale sammenslutninger til  

 beskyttelse af deres økonomiske og sociale interesser.
 6. Alle arbejdere og arbejdsgivere har ret til at føre  

 kollektive forhandlinger.
 7. Børn og unge mennesker har ret til særlig  

 beskyttelse mod de farer af fysisk og moralsk art, som de er udsat for.
 8. Erhvervsmæssigt beskæftigede kvinder har ret til  

 særlig beskyttelse under deres arbejde i forbindelse med svangerskab og  

 fødsel, og i øvrigt når det måtte findes nødvendigt.
 9. Enhver har ret til en passende erhvervsvejledning  

 med henblik på bistand i valg af beskæftigelse under hensyntagen til hans  

 personlige anlæg og interesser.
 10. Enhver har ret til en passende faglig uddannelse.
 11. Enhver har ret til at drage nytte af  

 foranstaltninger, der gør det muligt for ham at opnå den bedst mulige  

 sundhedstilstand.
 12. Alle arbejdere og de, som de forsørger, har ret  

 til social tryghed.
 13. Enhver, der mangler de tilstrækkelige midler til  

 sit underhold, har ret til social bistand og lægehjælp.
 14. Enhver har ret til at drage nytte af sociale  

 velfærdsforanstaltninger.
 15. Erhvervshæmmede har ret til faglig oplæring,  

 revalidering og tilbageførelse til arbejdslivet, uanset årsagen til og arten  

 af deres invaliditet.
 16. Familien har som en grundlæggende bestanddel af  

 samfundet ret til passende social, juridisk og økonomisk beskyttelse for at  

 sikre dens fulde udvikling.
 17. Mødre, og børn har, uanset ægteskabelig stilling  

 og familieforhold, ret til passende social og økonomisk beskyttelse.
 18. Statsborgere fra alle de kontraherende parter har  

 ret til at udføre erhvervsmæssigt arbejde på ethvert af de andre  

 kontraherende parters område på lige fod med sidstnævnte parts egne  

 statsborgere med de begrænsninger, der måtte være begrundet i tvingende  

 økonomiske eller sociale hensyn.
 19. Vandrende arbejdere, der er statsborgere i en af  

 de kontraherende parters lande, og deres familie har ret til beskyttelse og  

 bistand inden for ethvert af de andre kontraherende parters område.
De kontraherende parter går ind på, således  

 som det er fastsat i Artikel 1.
 Retten til arbejde.
 For at sikre en effektiv udøvelse af retten til arbejde forpligter de  

 kontraherende parter sig til:
1. at anerkende som et af deres vigtigste mål og  

 opgaver opnåelse og opretholdelse af et så højt og stabilt  

 beskæftigelsesniveau som muligt med fuld beskæftigelse som det endelige mål 2. effektivt at beskytte arbejderens ret til at skaffe  

 sig en levevej ved et erhverv, han selv har valgt; 3. at tilvejebringe eller opretholde vederlagsfri  

 arbejdsanvisning for alle arbejdere; 4. at tilvejebringe eller fremme egnede  

 foranstaltninger for erhvervsvejledning, oplæring og revalidering.
 Artikel 2.
 Retten til rimelige arbejdsvilkår.
 For at sikre en effektiv udøvelse af retten til rimelige arbejdsvilkår  

 forpligter de kontraherende parter sig til:
1. at fastsætte en rimelig daglig og ugentlig  

 arbejdstid, idet arbejdsugen gradvis nedsættes i det omfang, hvori  

 produktivitetsforøgelsen og andre faktorer af betydning tillader det; 2. at fastsætte betaling for offentlige fridage; 3. at foreskrive mindst to ugers årlig ferie med løn; 4. at foreskrive længere ferie med løn eller nedsat  

 arbejdstid for arbejdere beskæftiget ved farligt eller usundt arbejde af  

 nærmere bestemt art; 5. at sikre en ugentlig hvileperiode, der så vidt  

 muligt skal falde sammen med den dag, der efter tradition eller sædvane i det  

 pågældende land eller område anerkendes som hviledag.
 Artikel 3.
 Retten til sikre og sunde forhold under arbejdet.
 For at sikre en effektiv udøvelse af retten til sikre og sunde forhold  

 under arbejdet forpligter de kontraherende parter sig til:
1. at udfærdige sikkerheds- og sundhedsforskrifter; 2. at sikre overholdelsen af disse forskrifter gennem  

 tilsynsforanstaltninger; 3. I fornødent omfang at forhandle med arbejdsgiver-  

 og arbejderorganisationer om foranstaltninger, der tager sigte på en  

 forbedring af sikkerheden og sundheden på arbejdspladsen.
 Artikel 4.
 Retten til en rimelig løn.
 For at sikre en effektiv udøvelse af retten til en rimelig løn forpligter  

 de kontraherende parter sig til:
1. at anerkende arbejdernes ret til en løn af en sådan  

 størrelse , at den kan give dem og deres familie en passende levestandard; 2. at anerkende arbejdernes ret til højere betaling  

 for overarbejde med de undtagelser, der måtte være nødvendige i særlige  

 tilfælde; 3. at anerkende mandlige og kvindelige arbejderes ret  

 til lige løn for arbejde af samme værdi; 4. at anerkende alle arbejderes ret til et rimeligt  

 opsigelsesvarsel; 5. kun at tillade fradrag i løn på de betingelser og i  

 det omfang, det er foreskrevet ved love eller administrative bestemmelser  

 eller fastsat ved kollektive overenskomster eller voldgiftskendelser.
 Udøvelsen af disse rettigheder skal sikres gennem frivilligt afsluttede  

 kollektive overenskomster, gennem lovmæssig fastsættelse af lønninger eller  

 på den anden efter forholdene i det enkelte land afpasset måde.
 Artikel 5.
 Retten til at organisere sig.
 For at sikre eller fremme arbejdernes og arbejdsgivernes ret til frit at  

 oprette lokale, nationale eller internationale organisationer til beskyttelse  

 af deres økonomiske og sociale interesser og til at tilslutte sig disse  

 organisationer forpligter de kontraherende parter sig til at drage omsorg  

 for, at deres lovgivning eller dennes anvendelse ikke begrænser denne frihed.  

 Det skal fastsættes ved nationale love eller administrative bestemmelser, i  

 hvilket omfang de i denne artikel fastsatte garantier skal finde anvendelse  

 på politiet.
 Princippet for disse garantiers anvendelse på medlemmer af de væbnede  

 styrker og den udstrækning, hvori de skal finde anvendelse på personer inden  

 for denne kategori, skal ligeledes fastsættes ved nationale love eller  

 administrative bestemmelser.
 Artikel 6.
 Retten til at føre kollektive forhandlinger.
 For at sikre en effektiv udnyttelse af retten til at føre kollektive  

 forhandlinger forpligter de kontraherende parter sig til:
1. at fremme fælles forhandlinger mellem arbejdere og  

 arbejdsgivere; 2. hvor det er fornødent og formålstjenstligt at  

 fremme indførelse af en fremgangsmåde til frivillige forhandlinger mellem  

 arbejdsgivere eller arbejdsgiverorganisationer og arbejderorganisationer med  

 henblik på en regulering af arbejdsvilkårene gennem kollektive  

 overenskomster:
3. at fremme indførelse og anvendelse af en egnet  

 fremgangsmåde til mægling og frivillig voldgift med henblik på bilæggelse af  

 arbejdskonflikter; og anerkender:
 4. arbejderes og arbejdsgiveres ret til kollektive  

 skridt i tilfælde af interessekonflikter, herunder strejkeretten, under  

 iagttagelse af de forpligtelser, der måtte være indeholdt i tidligere  

 indgåede kollektive overenskomster.
 Artikel 7.
 Børns og unge menneskers ret til beskyttelse.
 For at sikre en effektiv udøvelse af børns og unge menneskers ret til  

 beskyttelse forpligter de kontraherende parter sig til:
1. at fastsætte en lavalder af 15 år for adgang til  

 beskæftigelse, dog at der kan gøres undtagelser for børn beskæftiget ved  

 nærmere bestemt lettere arbejde, der er uden skade for deres sundhed, moral  

 eller uddannelse; 2. at foreskrive en højere lavalder for adgang til  

 beskæftigelse ved nærmere bestemt arbejde, der betragtes som farligt eller  

 usundt; 3. at foreskrive, at børn i den skolepligtige alder  

 ikke må beskæftiges ved arbejde, som vil berøve dem det fulde udbytte af  

 undervisningen, 4. at foreskrive, at arbejdstiden for unge mennesker  

 under 16 år skal begrænses efter deres udviklings behov, og i særdeleshed  

 efter deres behov for faglig uddannelse; 5. at anerkende unge arbejderes og lærlinges ret til  

 en rimelig løn eller andre passende ydelser; 6. at foreskrive, at den tid, som unge mennesker med  

 arbejdsgiverens samtykke anvender til faglig oplæring i den normale  

 arbejdstid, skal anses som udgørende en del af arbejdstiden; 7. at foreskrive, at beskæftigede under 18 år skal  

 have ret til mindst tre ugers ferie årlig med løn; 8. at foreskrive, at personer under 18 år ikke må  

 beskæftiges ved natarbejde, undtagen hvor det drejer sig om visse ved  

 nationale love eller administrative bestemmelser nærmere bestemte arbejder; 9. at foreskrive, at personer under 18 år, der er  

 beskæftiget ved visse ved nationale love eller administrative bestemmelser  

 nærmere bestemte arbejder, skal være underkastet regelmæssigt lægetilsyn; 10. at drage omsorg for særlig beskyttelse mod fysiske  

 og moralske farer, som børn og unge mennesker er udsat for, i særdeleshed  

 sådanne som er en direkte eller indirekte følge af deres arbejde.
 Artikel 8.
 Erhvervsmæssigt beskæftigede kvinders ret til beskyttelse.
 For at sikre en effektiv udøvelse af erhvervsmæssigt beskæftigede kvinders  

 ret til beskyttelse forpligter de kontraherende parter sig til:
1. at sikre kvinder adgang til en hvileperiode på  

 sammenlagt mindst 12 uger før og efter en fødsel, enten gennem orlov med løn,  

 gennem tilstrækkelige ydelser fra den sociale tryghed eller gennem ydelser  

 fra offentlige midler; 2. at anse det for ulovligt for en arbejdsgiver at  

 opsige en kvindelig arbejder under hendes orlov i anledning af fødsel eller  

 opsige hende på et sådant tidspunkt, at opsigelsen vil træde i kraft under et  

 sådant fravær fra arbejdet; 3. at foreskrive, at mødre, der ammer deres børn, skal  

 have ret til den tilstrækkelige fritid til dette formål; 4. a) at fastsætte bestemmelser vedrørende kvindelige  

 arbejderes beskæftigelse ved natarbejde i industrien; b) at forbyde  

 beskæftigelse af kvindelige arbejdere ved minearbejde under jorden og, hvis  

 det måtte findes nødvendigt, ved alt andet arbejde, der på grund af dets  

 farlige, usunde eller anstrengende karakter er uegnet for dem.
 Artikel 9.
 Retten til erhvervsvejledning.
For at sikre en effektiv udøvelse af retten til erhvervsvejledning  

 forpligter de kontraherende parter sig til i fornødent omfang at  

 tilvejebringe eller fremme en vejledningstjeneste, som kan bistå alle,  

 herunder erhvervshæmmede, med at løse de problemer, der er forbundet med valg  

 af erhverv og erhvervsmæssig fremgang, under behørig hensynstagen til den  

 enkeltes forudsætninger og til forholdet mellem disse og de erhvervsmæssige  

 muligheder.
Denne bistand bør være vederlagsfri både for unge mennesker,  

 herunder skolebørn, og for voksne.
 Artikel 10.
 Retten til faglig uddannelse.
 For at sikre en effektiv udøvelse af retten til faglig uddannelse  

 forpligter de kontraherende parter sig til:
1. i fornødent omfang at tilvejebringe eller fremme  

 teknisk uddannelse af alle, herunder erhvervshæmmede, i samråd med  

 arbejdsgiver- og arbejdsorganisationer samt skabe mulighed for adgang til  

 højere uddannelse ved læreanstalter og universiteter, udelukkende på grundlag  

 af den enkeltes anlæg; 2. at tilvejebringe eller fremme en lærlingeordning og  

 andre systematiske foranstaltninger til oplæring af drenge og piger i deres  

 forskellige fag; 3. i fornødent omfang at tilvejebringe eller fremme:
4. at anspore til fuld udnyttelse af de tilvejebragte  

 foranstaltninger ved dertil egnede midler, f.eks. ved Artikel 11.
 Retten til sundhedsmæssig beskyttelse.
 For at sikre en effektiv udøvelse af retten til sundhedsmæssig beskyttelse  

 forpligter de kontraherende parter sig til, enten umiddelbart eller i  

 samarbejde med offentlige eller private organisationer, at træffe egnede  

 foranstaltninger, der bl.a. tager sigte på:
1. så vidt muligt at fjerne årsagerne til dårligt  

 helbred; 2. at tilvejebringe rådgivnings- og  

 uddannelsesforanstaltninger til fremme af sundhedstilstanden og anspore den  

 enkelte til at erkende sit ansvar i sundhedsanliggender; 3. så vidt muligt at forebygge epidemiske, endemiske  

 og andre sygdomme.
 Artikel 12.
 Retten til social tryghed.
 For at sikre en effektiv udøvelse af retten til social tryghed forpligter  

 de kontraherende parter sig til:
1. at tilvejebringe eller opretholde en social  

 tryghedsordning; 2. at opretholde den sociale tryghedsordning på et  

 tilfredsstillende niveau, som mindst svarer til, hvad der kræves for  

 ratifikation nr. 102 om minimumsnormer for social tryghed; 3. at tilstræbe stigende forbedringer af den sociale  

 tryghedsordning; 4. at tage skridt til gennem egnede tosidede og  

 flersidede overenskomster eller på anden måde og under iagttagelse af de i  

 sådanne overenskomster fastsatte betingelser at sikre:
 Artikel 13.
 Retten til social og sundhedsmæssig bistand.
 For at sikre en effektiv udøvelse af retten til social og sundhedsmæssig  

 bistand forpligter de kontraherende parter sig til:
1. at sikre, at enhver, der mangler de tilstrækkelige  

 midler til sit underhold, og som er ude af stand til at skaffe sig sådanne  

 midler ved egen hjælp eller fra andre kilder, i særdeleshed gennem ydelser i  

 henhold til en social tryghedsordning, modtager den fornødne hjælp og under  

 sygdom tillige den pleje, hans tilstand kræver; 2. at sikre, at modtagelsen af en sådan hjælp ikke  

 medfører nogen begrænsning i modtagerens politiske eller sociale rettigheder; 3. at foreskrive, at enhver skal have ret til gennem  

 en egnet offentlig eller privat hjælpetjeneste at modtage en sådan rådgivning  

 og personlig bistand, som måtte være nødvendig for at forebygge, afhjælpe  

 eller lindre nød for den pågældende eller hans familie; 4. at anvende de i denne artikels stk. 1, 2 og 3  

 omhandlede bestemmelser på de øvrige kontraherende parters statsborgere, som  

 lovligt opholder sig på deres område, på lige fod med deres egne statsborgere  

 i overensstemmelse med deres forpligtelser ifølge den i Paris den 11.  

 december 1953 undertegnede europæiske konvention om social og sundhedsmæssig  

 bistand.
 Artikel 14.
 Retten til at drage nytte af sociale velfærdsforanstaltninger.
 For at sikre en effektiv udøvelse af retten til at drage nytte af sociale  

 velfærdsforanstaltninger forpligter de kontraherende parter sig til:
1. at fremme eller tilvejebringe foranstaltninger, der  

 ved anvendelse af metoder, der gælder for socialt arbejde, kan bidrage til  

 såvel enkeltpersoners som samfundsgruppers velfærd og udvikling til deres  

 sociale miljø; 2. at anspore enkeltpersoner samt private eller andre  

 organisationer til at deltage i oprettelsen og driften af sådanne  

 foranstaltninger.
 Artikel 15.
 Fysisk eller sjæleligt invaliderede personers ret til faglig uddannelse,  

 revalidering og tilbageførelse til arbejdslivet.
 For at sikre en effektiv udøvelse af fysisk eller sjæleligt invaliderede  

 personers ret til faglig uddannelse, revalidering og tilbageførelse til  

 arbejdslivet forpligter de kontraherende parter sig til:
1. at træffe de nødvendige foranstaltninger til  

 tilvejebringelse af oplæringsmuligheder, herunder om fornødent særlige  

 offentlige eller private institutioner; 2. at træffe de nødvendige foranstaltninger til  

 anbringelse af erhvervshæmmede i arbejde, f.eks. en særlig arbejdsanvisning,  

 muligheder for beskyttet beskæftigelse og foranstaltninger, der tager sigte  

 på at få arbejdsgivere til at antage erhvervshæmmet arbejdskraft.
 Artikel 15.
 Familiens ret til social, juridisk og økonomisk beskyttelse.
 For at sikre tilstedeværelsen af de nødvendige forudsætninger for, at  

 familien, der er en grundlæggende bestanddel af samfundet, kan nå til fuld  

 udvikling, forpligter de kontraherende parter sig til at fremme den  

 økonomiske, juridiske og sociale beskyttelse af familielivet ved hjælp af  

 sociale ydelser og familieydelser, skatteregler, tilvejebringelse af boliger  

 for familier, hjælp til nygifte og på anden måde.
 Artikel 17.
 Mødres og børns ret til social og økonomisk beskyttelse.
 For at sikre en effektiv udøvelse af mødres og børns ret til social og  

 økonomisk beskyttelse vil de kontraherende parter træffe alle egnede og  

 nødvendige foranstaltninger i dette øjemed, herunder oprettelse eller  

 opretholdelse af egnede institutioner eller hjælpetjenester.
 Artikel 18.
 Retten til at udføre erhvervsmæssigt arbejde på de andre kontraherende  

 parters territorium.
 For at sikre en effektiv udøvelse af retten til at udføre erhvervsmæssigt  

 arbejde på en anden kontraherende parts område forpligter de kontraherende  

 parter sig til:
1. at anvende de gældende bestemmelser ud fra en  

 liberal indstilling; 2. at forenkle de gældende formaliteter og nedsætte  

 eller ophæve eventuelle afgifter, der af udenlandske arbejdere eller deres  

 arbejdsgivere skal erlægges til konsulære myndigheder; 3. at lempe bestemmelserne vedrørende beskæftigelse af  

 udenlandske arbejdere, enten i det enkelte tilfælde eller generelt; og anerkender:
 4. deres egne statsborgeres ret til at forlade landet  

 for at udføre erhvervsmæssigt arbejde på de øvrige kontraherende parters  

 område.
 Artikel 19.
 Vandrende arbejderes og deres familiemedlemmers ret til beskyttelse og  

 bistand.
 For at sikre en effektiv udøvelse af vandrende arbejderes og deres  

 familiemedlemmers ret til beskyttelse og bistand på en anden kontraherende  

 parts område forpligter de kontraherende parter sig til:
1. at opretholde eller sikre sig, at der opretholdes  

 en fyldestgørende og vederlagsfri hjælpetjeneste, der tager sigte på at bistå  

 sådanne arbejdere, i særdeleshed med at opnå rigtige oplysninger, samt træffe  

 alle egnede foranstaltninger i det omfang,hvori nationale love og  

 administrative bestemmelser tillader det, mod vildledende propaganda med  

 hensyn til ud- og indvandring; 2. at gennemføreegnede foranstaltninger inden for  

 deres eget myndighedsområde for at lette sådanne arbejderes og deres  

 familiemedlemmers afrejse, rejse og modtagelse samt inden for deres eget  

 myndighedsområde at tilvejebringe egnede sundhedsforanstaltninger, lægehjælp  

 og gode hygiejniske forhold under rejsen; 3. at fremme et passende samarbejde mellem offentlige  

 og private sociale hjælpetjenester i udvandrings- og indvandringslande; 4. for så vidt disse anliggender reguleres ved lov  

 eller administrative bestemmelser eller er undergivet administrative  

 myndigheders kontrol, at sikre sådanne arbejdere, der lovligt opholder sig på  

 deres område, en behandling, der ikke er mindre gunstig end den, der ydes  

 deres egne statsborgere, med hensyn til følgende forhold:
5. at sikre sådanne arbejdere, der lovligt opholder  

 sig på deres område, en behandling, der ikke er mindre gunstig end den, der  

 ydes deres egne statsborgere, for så vidt angår skatter, afgifter eller  

 bidrag, der står i forbindelse med arbejdet, og som skal erlægges for  

 beskæftigede personer; 6. så vidt muligt lette en udenlandsk arbejder, som  

 har opnået tilladelse til at bosætte sig på deres område, adgangen til at  

 blive forenet med sin familie; 7. at sikre sådanne arbejdere, der lovligt opholder  

 sig på deres område, en behandling, der ikke er mindre gunstig end den, der  

 ydes deres egne statsborgere, for så vidt angår retssager om de i denne  

 artikel omhandlede forhold; 8. at sikre, at sådanne arbejdere, der lovligt  

 opholder sig på deres område, ikke udvises af landet, medmindre de er en fare  

 for landets sikkerhed eller krænker samfundets interesse eller moral; 9. inden for lovgivningens grænser at tillade  

 overførsel af en så stor del af disse arbejderes løn og opsparing, som de  

 måtte ønske; 10. at udstrække den i denne artikel fastsatte  

 beskyttelse og bistand til vandrende selvstændige erhvervsdrivende, for så  

 vidt sådanne foranstaltninger finder anvendelse på disse.
 Artikel 20.
 Forpligtelser.
 1. Enhver af de kontraherende parter forpligter sig  

 til:
 2. De kontraherende parter skal samtidig med  

 deponeringen af deres ratifikations- eller tiltrædelsesdokument underrette  

 Europarådets generalsekretær om, hvilke artikler eller stykker de udvælger i  

 henhold til denne artikels stk. 1, b) og c).
 3. Enhver kontraherende part kan på et senere  

 tidspunkt ved meddelelse til generalsekretæren erklære, at den anser sig  

 forpligtet af en eller flere af de artikler eller nummererede stykker i  

 pagtens afsnit II, som den ikke allerede har anerkendt i medfør af  

 denne artikels stk. 1. Sådanne senere afgivne forpligtelser skal anses som  

 udgørende en fast bestanddel af ratifikationen eller tiltrædelsen og skal  

 have samme virkning, regnet fra den 30. dag efter datoen for meddelelsen.
 4. Generalsekretæren skal underrette de regeringer,  

 der har undertegnet pagten, samt Det internationale Arbejdsbureaus  

 generaldirektør om de meddelelser, han modtager i medfør af dette afsnit af  

 pagten.
 5. Enhver kontraherende part skal opretholde et  

 arbejdstilsyn afpasset efter det enkelte lands forhold.
 Artikel 21.
 Indberetninger om anerkendte bestemmelser.
 De kontraherende parter skal til Europarådets generalsekretær hvert andet  

 år fremsende en indberetning i en af ministerudvalget fastsat form om  

 anvendelsen af de bestemmelser i pagtens afsnit  II, som de har  

 anerkendt.
 Artikel 22.
 Indberetninger om ikke anerkendte bestemmelser.
De kontraherende parter skal med passende mellemrum på ministerudvalgets  

 begæring til generalsekretæren fremsende indberetninger om de bestemmelser i  

 pagtens afsnit II; som de ikke har anerkendt ved deres ratifikation  

 eller tiltrædelse eller ved senere meddelelse.
Ministerudvalget skal fra tid  

 til anden bestemme, hvilke bestemmelser disse indberetninger skal vedrøre, og  

 i hvilken form de skal afgives.
 Artikel 23.
 Fremsendelse af genparter.
 1. Enhver kontraherende part skal fremsende genparter  

 af de i artikel 21 og 22 omhandlede indberetninger til de organisationer i de  

 respektive lande, som er tilsluttet de internationale organisation er af  

 arbejdsgivere og fagforeninger, der i henhold til artikel 27, stk. 2, vil  

 blive opfordret til at lade sig repræsentere ved møder i underkomiteen under  

 socialkomiteen.
 2. De kontraherende parter skal til generalsekretæren  

 fremsende de bemærkninger til de omhandlede indberetninger, som de måtte have  

 modtaget fra de omhandlede nationale organisationer, såfremt disse ønsker  

 det.
 Artikel 24.
 Gennemgang af indberetningerne.
 De til generalsekretæren i henhold til artikel 21 og 22 fremsendte  

 indberetninger skal gennemgås af en ekspertkomite, som ligeledes skal have  

 forelagt de bemærkninger, der måtte være fremsendt til generalsekretæren i  

 medfør af artikel 23, stk. 2.
 Artikel 25.
 Ekspertkomiteen.
 1. Ekspertkomiteen skal bestå af højst syv medlemmer,  

 der udnævnes af ministerudvalget på grundlag af en fortegnelse over  

 uafhængige eksperter, der er absolut upartiske, nyder anerkendelse for deres  

 indsigt i internationale sociale spørgsmål og er udpeget af de kontraherende  

 parter.
2. Komiteens medlemmer udnævnes for seks år ad gangen  

 og kan genvælges.
For så vidt angår de først udnævnte medlemmer, skal to  

 medlemmers funktionstid dog udløbe efter et tidsrum af fire år.
 3. De medlemmer, hvis funktionstid udløber efter de  

 første fire års forløb, skal udtages ved lodtrækning, af ministerudvalget,  

 umiddelbart efter at den første udnævnelse har fundet sted.
 4. Et medlem af ekspertkomiteen, der udnævnes til at  

 træde i stedet for et medlem, hvis funktionstid ikke er udløbet, skal  

 bestride hvervet i den resterende del af forgængerens funktionstid.
 Artikel 26.
 Den internationale Arbejdsorganisations deltagelse.
 Den internationale Arbejdsorganisation skal opfordres til at udpege en  

 repræsentant til som rådgiver at deltage i ekspertkomiteens drøftelser.
 Artikel 27.
 Underkomite under den sociale komite.
 1. De af de kontraherende parter afgivne  

 indberetninger og ekspertkomiteens beslutninger skal forelægges en  

 underkomite under Europarådets sociale komite.
2. Underkomiteen skal bestå af een repræsentant for  

 hver af de kontraherende parter.
Den skal opfordre højst to internationale  

 arbejdsgiverorganisationer og højst to internationale  

 fagforeningsorganisationer til at lade sig repræsentere ved observatører i  

 rådgivende egenskab på dens møder.
Endvidere kan den rådføre sig med højst to  

 repræsentanter for internationale ikke-statslige organisationer, der har  

 rådgivende stilling ved Europarådet, med hensyn til spørgsmål, som disse  

 organisationer har særlige forudsætninger for at beskæftige sig med, som  

 f.eks. social velfærd og familiens økonomiske og sociale beskyttelse.
 3. Underkomiteen skal til ministerudvalget afgive en  

 beretning om sine beslutninger og vedlægge ekspertkomiteens beretning.
 Artikel 28.
 Den rådgivende forsamling.
Europarådets generalsekretær skal fremsende ekspertkomiteens beslutninger  

 til den rådgivende forsamling.
Denne skal meddele ministerudvalget sine  

 synspunkter med hensyn til disse beslutninger.
 Artikel 29.
 Ministerudvalget.
Ministerudvalget kan på grundlag af underkomiteens beretning og efter  

 forhandling med den rådgivende forsamling, som det måtte anse for nødvendig,  

 til hver af de kontraherende parter.
Til beslutning herom kræves et flertal  

 på to tredjedele af de medlemmer, der har ret til en plads i udvalget.
 Artikel 30.
 Afvigelser under krig eller offentlig nødstilstand.
 1. Under krig eller anden offentlig nødstilstand, der  

 truer nationens eksistens, kan enhver kontraherende part træffe  

 foranstaltninger, der afviger fra dens forpligtelser i henhold til denne  

 pagt, i det omfang forholdene gør sådanne foranstaltninger strengt påkrævede,  

 forudsat at disse ikke er uforenelige med dens øvrige forpligtelser i henhold  

 til folkeretten.
2. Enhver kontraherende part, som har benyttet sig af  

 denne ret til at gøre afvigelser, skal inden for et rimeligt tidsrum holde  

 Europarådets generalsekretær fuldt underrettet om de trufne foranstaltninger  

 og om årsagerne til disse.
Den skal ligeledes underrette generalsekretæren,  

 når disse foranstaltninger er bortfaldet, og den atter i fuldt omfang  

 gennemfører de bestemmelser i pagten, som den har anerkendt.
 3. Generalsekretæren skal på sin side underrette de  

 øvrige kontraherende parter samt Det internationale Arbejdsbureaus  

 generaldirektør om alle meddelelser, som han modtager i henhold til denne  

 artikels stk. 2.
 Artikel 31.
 Begrænsninger.
 1. De i afsnit I fastsatte og gennemførte  

 rettigheder og principper samt den effektive udøvelse af disse i henhold til  

 afsnit II må ikke være genstand for indskrænkninger eller  

 begrænsninger, der ikke er nærmere fastsat i de nævnte afsnit, med undtagelse  

 af sådanne, som er foreskrevet ved lov, og som i et demokratisk samfund er  

 nødvendige til beskyttelse af andres ret og frihed eller til beskyttelse af  

 samfundsmæssige interesser, statens sikkerhed, den offentlige sundhed eller  

 moral.
 2. De tilladte begrænsninger i de i denne pagt  

 omhandlede rettigheder og forpligtelser må ikke anvendes til andet formål end  

 det, hvortil de er fastsat.
 Artikel 32.
 Forholdet mellem pagten og national lovgivning eller internationale  

 overenskomster.
 Denne pagts bestemmelser medfører ingen begrænsning i bestemmelser i  

 national lovgivning eller eventuelle tosidede eller flersidede traktater,  

 konventioner eller overenskomster, som allerede er eller måtte blive  

 gældende, og hvorefter der ydes de deraf omfattede personer en mere gunstig  

 behandling.
 Artikel 33.
 Gennemførelse ved kollektive overenskomster.
 1. I medlemsstater, hvor de forhold, der omhandles i  

 artikel 2, stk. 1, 2, 3, 4 og 5, artikel 7, stk. 4, 6 og 7, og artikel 10,  

 stk. 1, 2, 3 og 4, i denne pagts afsnit II, normalt er overladt til  

 regulering ved overenskomster mellem arbejdsgivere eller  

 arbejdsgiverorganisationer og arbejderorganisationer eller normalt reguleres  

 på anden måde end ved lov, kan forpligtelserne med hensyn til disse  

 bestemmelser indgås, og opfyldelsen af dem skal anses for effektiv, såfremt  

 de pågældende bestemmelser iværksættes gennem sådanne overenskomster eller på  

 anden måde for de pågældende arbejdere.
 2. I medlemsstater, hvor disse forhold gøres til  

 genstand for lovgivning, kan de pågældende forpligtelser ligeledes indgås, og  

 opfyldelsen af dem skal anses for effektiv, såfremt de pågældende  

 lovbestemmelser finder anvendelse på de pågældende arbejdere.
 Artikel 34.
 Anvendelsesområde.
1. Denne pagt skal finde anvendelse på hver  

 kontraherende parts moderland.
Enhver regering, der undertegner pagten, kan  

 samtidig med undertegnelsen eller ved deponeringen af dens ratifikations-  

 eller tiltrædelsesinstrument ved en erklæring stilet til Europarådets  

 generalsekretær angive, hvilket område der i denne henseende skal anses for  

 dens moderland.
2. Enhver kontraherende part kan samtidig med sin  

 ratifikation eller tiltrædelse af denne pagt eller på et hvilket som helst  

 senere tidspunkt ved en meddelelse stilet til Europarådets generalsekretær  

 erklære, at pagten helt eller delvis skal udstrækkes til et eller flere i den  

 nævnte erklæring nærmere angivne uden for moderlandet beliggende områder, for  

 hvis internationale forbindelser den er ansvarlig, eller for hvilke den  

 påtager sig internationalt ansvar.
Den skal i erklæringen nærmere angive de  

 artikler eller stykker i pagtens afsnit II, som den anerkender som  

 bindende for de i erklæringen anførte områder.
 3. Pagten skal være gældende for det eller de i den  

 fornævnte erklæring anførte områder fra den 30. dag efter den dato, da  

 generalsekretæren har modtaget meddelelse om en sådan erklæring.
4. Enhver kontraherende part kan senere ved en  

 meddelelse stilet til Europarådets generalsekretær erklære, at den for så  

 vidt angår et eller flere af de områder, til hvilke pagten er blevet udvidet  

 i medfør af denne artikels stk. 2, anerkender som bindende en eller flere af  

 de artikler eller nummererede stykker, som den ikke allerede har anerkendt  

 for det eller de pågældende områder.
Sådanne senere afgivne forpligtelser  

 skal anses for at udgøre en fast bestanddel af den oprindelige erklæring med  

 hensyn til det pågældende område og skal have samme virkning fra den 30. dag  

 efter meddelelsens dato at regne.
 5. Generalsekretæren skal underrette de øvrige lande  

 der har undertegnet pagten, samt Det internationale Arbejdsbureaus  

 generaldirektør om de meddelelser, han modtager i henhold til denne artikel.
 Artikel 35.
 Undertegnelse, ratifikation og ikrafttrædelse.
1. Denne pagt skal stå åben for undertegnelse af  

 Europarådets medlemmer.
Den skal ratificeres eller tiltrædes.
Ratifikations-  

 eller tiltrædelsesinstrumenter skal deponeres hos Europarådets  

 generalsekretær.
 2. Denne pagt træder i kraft fra den 30. dag efter  

 datoen for deponeringen af det femte ratifikations- eller  

 tiltrædelsesinstrument.
 3. For så vidt angår en kontraherende regering, der  

 ratificerer på et senere tidspunkt, træder pagten i kraft fra den 30. dag  

 efter datoen for dens deponering af sit ratifikations- eller  

 tiltrædelsesinstrument.
 4. Generalsekretæren skal underrette Europarådets  

 medlemmer samt Det internationale Arbejdsbureaus generaldirektør om denne  

 pagts ikrafttrædelse, om kontraherende parter, der har ratificeret eller  

 tiltrådt den, samt om eventuelle senere deponeringer af ratifikations- eller  

 tiltrædelsesinstrumenter.
 Artikel 36.
 Ændringer.
Ethvert medlem af Europarådet kan ved en meddelelse stilet til  

 Europarådets generalsekretær foreslå ændringer i denne pagt.  

 Generalsekretæren skal sende således fremsætte ændringsforslag til de øvrige  

 medlemmer af Europarådet, hvorefter ændringerne skal drøftes af  

 ministerudvalget og forelægges den rådgivende forsamling til udtalelse.  

 Ændringer, der er godkendt af ministerudvalget, skal træde i kraft fra den  

 30. dag efter, at samtlige kontraherende parter har underrettet  

 generalsekretæren om deres godkendelse.
Generalsekretæren skal underrette  

 samtlige medlemmer af Europarådet samt Det internationale Arbejdsbureaus  

 generaldirektør om sådanne ændringers ikrafttrædelse.
 Artikel 37.
 Opsigelse.
1. Ingen kontraherende part kan opsige nærværende  

 pagt, før der er forløbet fem år fra den dato, da pagten trådte i kraft for  

 den pågældende part, eller efter udløbet af enhver efterfølgende periode af  

 to år, og i begge tilfælde med seks måneders varsel til Europarådets  

 generalsekretær, der skal underrette de øvrige parter samt Det internationale  

 Arbejdsbureaus generaldirektør herom.
En sådan opsigelse berører ikke pagtens  

 gyldighed for de øvrige kontraherende parter, forudsat at der til enhver tid  

 er mindst fem sådanne kontraherende parter.
 2. Enhver kontraherende part kan i medfør af de i  

 foregående stykke omhandlede bestemmelser opsige en hvilken som helst artikel  

 eller et hvilket som helst stykke i pagtens afsnit II, som den har  

 anerkendt, forudsat at antallet af de artikler eller bestemmelser, med hensyn  

 til hvilke det pågældende land er forpligtet, aldrig må være mindre end  

 henholdsvis 10 og 45, og disse artikler eller stykker fortsat skal omfatte de  

 artikler, som den pågældende kontraherende part har udvalgt blandt dem,  

 hvortil der særskilt er henvist i artikel 20, stk. 1, b).
 3. Enhver kontraherende part kan opsige denne pagt  

 eller en eller flere af de artikler eller stykker, der indeholdes i pagtens  

 afsnit II , på de i denne artikels stk. 1 fastsatte betingelser med  

 hensyn til et område, på hvilket denne pagt finder anvendelse i medfør af en  

 i henhold til artikel 34, stk. 2, afgivet erklæring.
Artikel 38 Tillæg.
 Tillægget til denne pagt udgør en fast bestanddel af pagten.
 Til bekræftelse heraf har undertegnede dertil behørigt befuldmægtigede  

 underskrevet denne pagt.
Udfærdiget i Turin den 18. oktober 1961 på engelsk og fransk, idet begge  

 tekster skal have samme gyldighed,i eet eksemplar, der skal deponeres i  

 Europarådets arkiv.
Generalsekretæren skal fremsende bekræftede genparter til  

 hver af de undertegnede stater.
 For Republikken Østrigs regering:
For Kongeriget Belgiens regering: L.
Servais.
 For Republikken Cyperns regering:
 For Kongeriget Danmarks regering: Erik Dreyer.
 For Den franske Republiks regering: Gaston Palewski.
For Forbundsrepublikken Tysklands regering: Dr.
Claussen.
 For Kongeriget Grækenlands regering: Michel Pesmazoglou.
 For Den islandske Republiks regering:
For Irlands regering: Thomas V.
Commins.
 For Den italienske Republiks regering: Fiorentino Sullo.
For Storhertugdømmet Luxembourgs regering: E.
Colling.
For Kongeriget Nederlandenes regering: M.Z.N.
Witteveen.
For Kongeriget Norges regering: A.
Kringlebotten.
For Kongeriget Sveriges regering, under forbehold af Rigsdagens samtykke:  

K.G.
Lagerfelt.
 For Den tyrkiske Republiks regering: Cahit Talas.
 For Det forenede Kongerige Storbritannien og Nord-Irlands regering:
 Ashley Clarke.
 Tillæg til socialpagten.
 Socialpagtens område (personkreds):
 1. Under iagttagelse af artikel 12, stk. 4, og artikel  

 13, stk. 4, finder artiklerne 1-17 kun anvendelse på udlændinge, for så vidt  

 disse er statsborgere i andre kontraherende parters lande og lovligt opholder  

 sig eller har fast arbejde på vedkommende kontraherende parts område, dog  

 således at disse artikler skal fortolkes under hensyn til bestemmelserne i  

 artikel 18 og 19.
 Denne fortolkning skal ikke være til hinder for, at en kontraherende part  

 tilstår andre personer tilsvarende rettigheder.
 2. Enhver kontraherende part vil yde flygtninge - i  

 den i Geneve-konventionen om flygtninges retsstilling af 28. juli 1951  

 omhandlede forstand - der lovligt opholder sig på dens område, en så gunstig  

 behandling som muligt og under ingen omstændigheder stille dem mindre  

 gunstigt, end hvad der følger af de forpligtelser, som den kontraherende part  

 har påtaget sig i medfør af den nævnte konvention og i medfør af nogen anden  

 bestående international aftale vedrørende sådanne flygtninge.
Stk. 18 og Artikel 18, stk. 1.
 Det forudsættes, at disse bestemmelser ikke vedrører spørgsmålet om  

 indrejse i de kontraherende parters områder og ikke medfører nogen  

 begrænsning i bestemmelserne i den i Paris den 13. december 1955 undertegnede  

 europæiske bosættelseskonvention.
 Artikel 1, stk. 2.
 Denne bestemmelse må ikke fortolkes således, at den forbyder eller  

 godkender nogen bestemmelse eller praksis, hvorefter der kræves medlemskab af  

 en fagforening.
 Artikel 4, stk. 4.
 Denne bestemmelse skal forstås således, at den ikke er til hinder for  

 øjeblikkelig afskedigelse for en alvorlig forseelse.
 Artikel 4, stk. 5.
 Det forudsættes, at en kontraherende part kan påtage sig den i dette  

 stykke krævede forpligtelse, såfremt det ved lov eller kollektive  

 overenskomster eller voldgiftskendelser er fastsat, at det overvejende  

 flertal af arbejdere ikke kan risikere at de personer, der ikke er således  

 beskyttet, er undtagelser.
 Artikel 6, stk. 4.
 Det forudsættes, at enhver kontraherende part for sit vedkommende kan  

 regulere udøvelsen af strejkeretten ved lov, under forudsætning af at en  

 deraf følgende yderligere begrænsning af retten er berettiget i medfør af  

 bestemmelserne i artikel 31.
 Artikel 7, stk. 8.
 Det forudsættes, at en kontraherende part kan påtage sig den i dette  

 stykke krævede forpligtelse, såfremt den overholder hensigten med denne  

 forpligtelse ved i sin lovgivning at bestemme, at det overvejende flertal af  

 personer under 18 år ikke må beskæftiges ved natarbejde.
 Artikel 12, stk. 4.
 Ordene »under iagttagelse af de i sådanne overenskomster fastsatte  

 betingelser« i indledningen til dette stykke indebærer bl.a., at en  

 kontraherende part kan gøre adgangen til ikke-forsikringsmæssige ydelser  

 betinget af ophold i en nærmere angivet periode, før den tilstår andre  

 kontraherende parters statsborgere sådanne ydelser.
 Artikel 13, stk. 4.
 Regeringer, der ikke er deltagere i den europæiske konvention om social og  

 sundhedsmæssig bistand, kan ratificere dette stykke i socialpagten, såfremt  

 de yder andre kontraherende parters statsborgere en behandling, der er i  

 overensstemmelse med den nævnte konventions bestemmelser.
 Artikel 19, stk. 6.
 I den pågældende bestemmelses forstand skal udtrykket »en udenlandsk  

 arbejders familie« mindst omfatte hans hustru og uforsørgede børn under  

 21 år.
Det forudsættes, at pagten indeholder  

 juridiske forpligtelser af Artikel 20, stk. 1.
 Det forudsættes, at de »nummererede stykker« kan omfatte  

 artikler, der kun består af eet stykke.
 Artikel 30.
 Udtrykket »i tilfælde af krig eller anden offentlig  

 nødstilstand« skal forstås således, at det også omfatter  

krigstrussel  .
 I henhold til pagtens artikel 35, stk. 2 er denne trådt i kraft den 26.  

 februar 1965.
 Danmarks ratifikationsinstrument deponeres hos Europarådets  

 generalsekretær den 3. marts 1965, og pagten træder i henhold til artikel 35,  

 stk. 3 for Danmarks vedkommende i kraft den 3. april 1965.
 Ved ratifikationsinstrumentets deponering afgaves i henhold til pagtens  

 artikel 20, stk. 2 erklæring om, at Danmark vil anse sig for bundet af  

 følgende artikler og stykker:
 ad artikel 20, stk. 1 (b):
 artikel 1, 5, 6, 12, 13 og 16.
 ad artikel 20, stk. 1 (c):
artikel 2, stk. 2, 3 og 5, artikel 3, artikel 4, stk. 1 og 2, artikel 8, stk. 1, artikel 9, artikel 10, artikel 11, artikel 14, artikel 15, artikel 17, artikel 18.
 Endvidere blev der i henhold til pagtens artikel 30, stk. 1 afgivet  

 erklæring om, at udtrykket »moderland« for Danmarks vedkommende  

 skal forstås som Kongeriget Danmark med undtagelse af Færøerne og Grønland.  

 Pagten finder således ikke anvendelse på Færøerne og Grønland.
 Foruden Danmark har følgende lande ratificeret pagten: Irland, Norge, Det  

 forenede Kongerige Storbritannien og Nordirland, Sverige og  

 Forbundsrepublikken Tyskland.
 I henhold til pagtens artikel 20, stk. 2 har disse stater erklæret, at de  

 anser sig for bundet af nedennævnte artikler og stykker:
 Irland.
 ad artikel 20, stk. 1 (b):
 artikel 1, 5, 6, 13, 16 og 19.
 ad artikel 20, stk. 1 (c):
artikel 2, artikel 3, artikel 4, stk. 1, 2, 4 og 5, artikel 7, stk. 2, 3, 4, 5, 6, 8 og 10, artikel 8, stk. 1 og 4, artikel 9, artikel 10, artikel 11, stk. 3, artikel 12, stk. 1, 3 og 4, artikel 14, artikel 15, artikel 17, artikel 18, Norge.
 ad artikel 20, stk. 1 (b):
 artikel 1, 5, 6, 12, 13 og 16.
 Vedrørende artikel 12 er forpligtelsen underkastet det forbehold, at Norge  

 med hensyn til de i denne artikels stk. 4 nævnte tosidede og flersidede  

 overenskomster kan stille som en betingelse for ligestilling, at fremmede  

 søfolk skal være hjemmehørende i det land, som fartøjet tilhører.
 ad artikel 20, stk. 1 (c):
artikel 2, artikel 3, artikel 4, artikel 7, stk. 2, 3, 5, 6, 7, 8 og 10, artikel 9, artikel 10, artikel 11, artikel 14, artikel 15, artikel 17, artikel 19, stk. 1, 2, 3, 4, 5, 6, 7, 9 og 10.
 I overensstemmelse med pagtens artikel 34 erklærer Norge, at Norges  

 moderland, på hvilket pagtens bestemmelser finder anvendelse, består af  

 Kongeriget Norge med undtagelse af Svalbard (Spitzbergen) og Jan Mayen.  

 Pagten finder ikke anvendelse på de norske besiddelser.
 Det forenede Kongerige Storbritannien og Nordirland.
 ad artikel 20, stk. 1 (b):
 artikel 1, 5, 6, 13, 16 og 19.
 ad artikel 20, stk. 1 (c):
artikel 2, stk. 2, 3, 4 og 5, artikel 3, artikel 4, stk. 1, 2, 4 og 5, artikel 7, stk. 2, 3, 5, 6, 8, 9 og 10, artikel 8, stk. 1 og 4, artikel 9, artikel 10, artikel 11, artikel 12, stk. 1, artikel 14, artikel 15, artikel 17, artikel 18, Desuden erklæres i medfør af artikel 34 (2), at pagtens bestemmelser er  

 udstrakt til øen Man, der ligeledes anser sig for bundet af ovennævnte  

 artikler og stykker.
 Sverige.
 ad artikel 20, stk. 1 (b):
 artikel 1, 5, 6, 13 og 16.
 ad artikel 20, stk. 1 (c):
artikel 2, stk. 3 og 5, artikel 3, artikel 4, stk. 1 og 3, artikel 7, stk. 2, 3, 4, 7, 8, 9 og 10, artikel 8, stk. 1 og 3, artikel 9, artikel 10, artikel 11, artikel 12, stk. 1, 2 og 3, artikel 14, artikel 15, artikel 17, artikel 18, artikel 19, stk. 1, 2, 3, 4, 5, 6, 8, 9 og 10.
 Forbundsrepublikken Tyskland.
 ad artikel 20, stk. 1 (b):
artikel 1, 5, 6, 12, 13, 16 og 19, ad artikel 20, stk. 1 (c):
artikel 1, artikel 2, artikel 3, artikel 4, stk. 1, 2, 3 og 5, artikel 7, stk. 2, 3, 4, 5, 6, 7, 8, 9 og 10, artikel 8, stk. 1 og 3, artikel 9, artikel 10, stk. 1, 2 og 3, artikel 11, artikel 14, artikel 15, artikel 17, artikel 18, Desuden meddeles, at pagtens bestemmelser tillige finder anvendelse på  

 Land Berlin.
 Udenrigsministeriet, den 9. juli 1965.
J.O.
Krag.
