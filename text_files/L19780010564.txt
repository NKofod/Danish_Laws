Bekendtgørelse af overenskomst af 10. december 1976 med Indien om  

 opførelse af et bygningskompleks til det nationale sundheds og  

 familieplanlægningsinstitut i New Delhi.
Den 10. december 1976 undertegnedes  

 i New Delhi en overenskomst mellem Danmark og Indien om opførelse af et  

 bygningskompleks til det nationale sundheds- og familieplanlægningsinstitut i  

 New Delhi.
Overenskomsten har følgende ordlyd:
 OVERENSKOMST mellem Danmarks regering og Indiens regering om opførelse af  

 et bygningskompleks til det nationale sundheds- og  

 familieplanlægningsinstitut i New Delhi.
 Danmarks regering og Indiens regering, som ønsker at styrke de  

 venskabelige forbindelser mellem de to lande og deres folk, og som erkender  

 deres gensidige interesse i at fremme deres økonomiske og tekniske udvikling,  

 især ved at stille midler til rådighed til uddannelse og oplæring, er blevet  

 enige om følgende:
Artikel 1 Målet for det tekniske og økonomiske samarbejde i medfør af denne  

 overenskomst er at opføre et bygningskompleks til det nationale sundheds- og  

 familieplanlægningsinstitut i New Delhi.
Formålet med denne institution er at  

 støtte de integrerede nationale familieplanlægnings- og sundhedsprogrammer  

 med forskning, oplæring og rådgivning.
Artikel II Bygningskomplekset skal være beliggende i New Delhi og omfatter følgende:
Hovedbygning Undervisningsblok Kollegium Bibliotek med dokumentationscenter Udstillingscenter Patientafdeling Værksted. garager, etc.
Artikel 3 Danmarks regerings forpligtelser i henhold til denne overenskomst skal  

 være at tilvejebringe midlerne til opførelsen af de ovennævnte bygninger med  

 alle installationer. inklusive luftkonditioneringsanlæg, hvor dette er  

 uundværligt, og med ekstra møbler og udstyr indtil et maksimalbeløb på 18.2  

 millioner danske kroner.
 Et budget for de anslåede samlede byggeomkostninger er vedhæftet som side  

 7 (* 1).
Af det nævnte beløb er 2,43 millioner danske kroner allerede blevet  

 overført til Indiens regering.
Restbeløbet, 15,77 millioner danske kroner,  

 vil blive overført til Indiens regering i rater efter indbyrdes aftale.
 Der vil blive udarbejdet en arbejdsplan indeholdende en tidsplan for  

 byggeriet og for overførsel af raterne.
Artikel IV Indiens regerings forpligtelser i henhold til denne overenskomst skal  

 være:
 A. at stille en byggegrund til rådighed på ca.32 acres og beliggende nær  

 ved Jawaharlal Nehru universitetet, New Delhi:
 B. at dække alle andre udgifter i forbindelse med byggeprogrammet ud over  

 de udgifter, der skal betales af den i artikel III omhandlede danske  

 bevilling:
 C. at udnævne en byggekomite, der skal være ansvarlig for gennemførelse af  

 byggeprogrammet og bestå af:
Byggekomiteens opgave skal være Artikel V Eventuelle skatter, fiskale afgifter og importafgifter på alt importeret  

 udstyr såvel som materialer, der leveres til projektet af Danmarks regering i  

 medfør af artikel III i overenskomsten, skal ikke betales af Danmarks  

 regering.
Artikel VI Denne overenskomst træder i kraft på datoen for undertegnelsen og  

 forbliver i kraft til den 31. marts 1980.
 Overenskomsten kan ændres ved brevveksling mellem de to regeringer.
 TIL BEKRÆFTELSE HERAF har undertegnede, som er behørigt befuldmægtigede af  

 deres respektive regeringer, underskrevet denne overenskomst.
 Udfærdiget i to eksemplarer på engelsk i New Delhi den tiende december  

 1976.
 For Indiens regering:
 For Danmarks regering:
Per W.
Frellesvig Budget for byggeomkostningerne ved det nationale institut for sundhed og  

 familieplanlægning eller ca. 18,2 millioner danske kroner.
 Udenrigsministeriet, den 29. november  

 1978.
Lise Østergaard (* 1) Bekendtgørelsen side 6.
