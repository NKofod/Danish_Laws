Nr LSF 143 Forslag til Lov om ændring af lov om lejeregulering i erhvervslokaler m.v.
Fremsat af Kirsten Jacobsen (FP) Kim Behnke (FP) Pia Kjærsgaard (FP) den 8. februar 1991 § 1 I lov om lejeregulering i erhvervslokaler, jf. lov nr. 829 af 21.  

 december 1988, foretages følgende ændringer:
 1. I § 4, stk. 3, ændres »boligretten« til:  

 »byretten«.
 2. I § 4, stk. 4, ændres »boligrettens« til:  

 »byrettens«.
 3. I § 5, stk. 1, ændres »det første år« til:  

 »de første 4 år«.
 4. I § 5, stk. 3, ændres »1-års-fristens« til:  

 »4-års-fristens«.
 5. I § 6, stk. 6, ændres »boligretten« til:  

 »byretten«.
6. I § 10 indsættes efter »lov« ordene: »,  

 og hvor den årlige leje er under 50.000 kr.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Forslaget indebærer 2 ting.
For det første foreslås parallelitet mellem de  

 perioder, hvorefter husleje i erhvervslejemål kan reguleres.
 Dernæst indebærer forslaget regulering af lejen, således at alle sager om  

 lejemål med en årlig husleje på mere end 50.000 kr. i fremtiden skal  

 behandles i byretten og ikke i de politisk besatte boligretter.
Dette medfører, at der bliver opkrævet retsgebyrer.
Når det ikke længere  

 er omkostningsfrit, vil erhvervslejere ikke længere pr. automatik klage, men  

 nøje vurdere rimeligheden først.
Det vil medføre færre sager og spare  

 ressourcer i retterne.
Ved stadig at lade de »små« lejesager, lokale købmænd m.v.,  

 behandle i boligretten sikres det, at disse erhvervslejere ikke afholder sig  

 fra at klage af økonomiske grunde.
Men det bør overvejes, om der ikke også i  

 disse sager skal betales et højere gebyr.
Siden erhvervslejeloven blev vedtaget, har der været utallige eksempler  

 på, at lejekontrakter, der er indgået ofte med advokathjælp på begge sider,  

 straks efter den nuværende 1-års-frist indbringes for boligretten med krav om  

 nedsættelse af den aftalte husleje.
Specielt i visse egne af landet har det  

 givet groteske afgørelser.
F.eks. at husleje aftalt i enighed bliver halveret  

 efter 1 år.
Det betyder, at grundejernes økonomiske grundlag for at betale  

 prioritetsydelser bortfalder.
Det må forudses, at en stor del af disse  

 ejendomme i løbet af kort tid vil gå på tvangsauktion.
 Det mest saglige ville være helt at afskaffe § 5 og acceptere, at en  

 aftale er en aftale.
Det kan der nok ikke skaffes flertal for.
Derfor går forslaget kun ud på  

 at fjerne den værste urimelighed.
Fremskridtspartiet går dog gerne længere ad  

 liberaliseringens vej.
 Om 50.000 kr. er den rigtige grænse for, hvor en sag skal behandles, kan  

 også diskuteres.
