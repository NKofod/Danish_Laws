 De hidtil gældende bestemmelser om begrebet sikkerhedsfond findes i lov om  

 forsikringsvirksomhed § 71, jfr. bekendtgørelse nr. 544 af 27. oktober 1975.
Reglerne i denne lov omfatter kun livsforsikringsvirksomhed og indeholder a.
Bestemmelser om størrelsen i de pligtige henlæggelser til  

 sikkerhedsfonden, b.
Sikkerhedsfondens størrrelse og c.
Bestemmelse af begrebet sikkerhedsfond ved en afgrænsning af  

 mulighederne for sikkerhedsfondens anvendelse.
 Disse regler har ført til en form for solvensmargenberegning for  

 livsforsikring, der ikke adskiller sig væsentligt, hvad resultaterne angår,  

 fra de nye regler, der bygger på rådsdirektiv nr. 79/267/EØF af 5. marts  

 1979.
 Begrebet sikkerhedsfond fastlægges i lovens § 71, stk. 5, hvor der anføres  

 følgende:
»Beløb, hvormed sikkerhedsfonden overstiger den i stk. 1 nævnte  

 grænse, kan benyttes til henlæggelser til præmiereserven, som er  

 nødvendiggjort ved en ændring af beregningsgrundlaget.
Iøvrigt må  

 sikkerhedsfonden ikke formindskes uden forsikringsrådets samtykke, medmindre  

 det er nødvendigt for at dække underskud.« Dette sikkerhedsfondsbegreb stammer fra lov om livsforsikringsvirksomhed  

 af 1904, og omfatter som nævnt kun tilsynet med livsforsikringsvirksomhed.
I  

 de senere år er begrebet sikkerhedsfond dog også blevet anvendt udenfor  

 livsforsikring, og fra 1. oktober 1981 gælder reglerne om sikkerhedsfond al  

 forsikringsvirksomhed.
Sikkerhedsfondsbegrebet er et instrument for forsikringstilsynet, men i  

 nyere tid er der tillige knyttet skatteretlige konsekvenser til anvendelsen  

 af en sikkerhedsfond.
Reglerne i lov om forsikringsvirksomhed er imidlertid  

 tilsynsregler og tilgodeser derfor ikke skatteretlige bestemmelser.
Heri er  

 der ikke sket ændringer ved lov nr. 630 af 23. december 1980. En  

 vedtægtsbestemmelse, der tilsigter at tilgodese skatteretlige regler, må  

 derfor tilgodese såvel bestemmelserne i lov om forsikringsvirksomhed som  

 bestemmelserne i den til enhver tid gældende skatteretlige lovgivning.
 På andre områder er der imidlertid sket væsentlige ændringer i de  

 sikkerhedsfondsregler, der er gældende indtil 1. oktober 1981.
 1. De tilsynsretlige regler har hidtil i lov om  

 forsikringsvirksomhed (tidligere lov om livsforsikringsvirksomhed) været  

 udformet alene med henblik på livsforsikringsvirksomhed.
 Bestemmelserne i lov nr. 630 af 23. december 1980 §§ 138 og 139 er derimod  

 i princippet lige anvendelige for såvel livvsforsikringsvirksomhed som anden  

 forsikringsvirksomhed.
 2. De tidligere bestemmelser, der modsvarer en  

 solvensmargenberegning er udgået, og for livsforsikring erstattet med  

 bestemmelser, der bygger på retningslinierne i rådsdirektiv nr. 79/267/EØF af  

 5. marts 1979.
 Udenfor livsforsikring er en solvensmargenberegning gennemført i 1975  

 efter retningslinierne i rådsdirektiv nr. 73/239/EØF af 24. juli 1973.
 3. Selve begrebet en sikkerhedsfond er tillige  

 undergået væsentlige ændringer.
 Den hidtidige afgrænsning af sikkerhedsfondsbegrebet findes i § 71, stk.  

 5, 2. pkt., jfr. bekendtgørelse nr. 544 af 27. oktober 1975, hvoraf fremgår,  

 at sikkerhedsfonden ikke må formindskes uden forsikringsrådets samtykke.  

 Dette indebærer, at der ikke vil kunne disponeeres over sikkerhedsfonden,  

 medmindre forsikringsrådet giver sit samtykke til det.
 Denne afgrænsning af begrebet vil fortsat være anvendelig, såfremt der  

 foreskrives oprettelse af en sikkerhedsfond i medfør af § 139 i lov nr. 630  

 af 23. december 1980.
 Det sikkerhedsdfondsbegreb, der omtales i lovens § 138, nævner derimod  

 ikke den mulighed, att forsikringstilsynet giver samtykke til at disponere  

 over sikkerhedsfondens beløb.
Forsikringstilsynet vil ej heller kunne stadfæste vedtægtsændringer, der  

 har til resultat, at sikkerhedsfonden formindskes.
Et statusunderskud, som  

 ikke kan dækkes ind på anden måde, må dog som hidtil kunne afskrives på  

 sikkerhedsfonden.
Er sikkerhedsfonden helt eller delvis gået tabt, må dette  

 således konstateres i regnskabet, medmindre forsikringstilsynet giver  

 tilladelse til at opføre statusunderskud.
I § 138, stk. 2, sidste pkt. omhandles en sikkerhedsfond, der overstiger  

 den beregnede solvensmargen.
Herved forstås såvel den beregnede solvensmargen  

 som minimumsgarantifondens beløb, hvis dette er højere.
Såfremt basiskapitalen, hvori sikkerhedsfonden er medregnet, er større end  

 nødvendigt for at dække den beregnede solvensmargen, eventuelt  

 minimumsgarantifonden, kan sikkerhedsfondens overskydende beløb henlægges til  

 de tekniske reserver.
Lovens § 138 omtaler ikke i denne forbindelse, om en  

 tilladelse fra forsikringstilsynet er nødvendig, men da anvendelsen af reglen  

 forudsætter, at forsikringstilsynet er enig i, at der også efter reduktionen  

 af sikkerhedsfonden er utvivlsom dækning for den beregnede solvensmargen  

 (minimumsgarantifonden), vil dette i realiteten betyde, at et samtykke fra  

 forsikringstilsynet udkræves eller i hvert fald tilsynets konstatering af, at  

 lovens betingelser er opfyldt.
 En klausulering i overensstemmelse med § 138 er imidlertid ikke  

 tilstrækkelig, såfremt sikkerhedsfonden skal opfylde skattelovgivningens  

 vilkår.
 På dette grundlag kan opstilles følgende sikkerhedsfondsbegreber:
 A:
 Sikkerhedsfond oprettet i medfør af lov om forsikringsvirksomhed § 71,  

 jfr. lov nr. 147 af 13. maj 1959, denne sikkerhedsfond omfatter kun  

 livsforsikringsvirksomhed.Der anvendes som regel følgende formulering:
 Sikkerhedsfonden kan ikke formindskes uden forsikringsrådets samtykke,  

 medmindre det er nødvendigt for at dække regnskabsunderskud  

 (statusunderskud).
 B:
En sikkerhedsfond, der svarer til A, dog således at også  

 skattelovgivningens for tiden gældende bestemmelser er indarbejdet.
Dette  

 sikkerhedsfondsbegreb anvendes også indenfor skadesforsikring.
Bestemmelserne  

 for livsforsikring har sædvanligvis følgende formulering:
 Sikkerhedsfonden kan kun anvendes til styrkelse af præmiereserven (de  

 tekniske reserver) eller på anden måde til fordel for de forsikrede og kun  

 med forsikringsrådets samtykke.
 Udenfor livsforsikring anvendes undertiden følgende formulering:
 De midler, der er henlagt til sikkerhedsfonden, kan kun anvendes til  

 styrkelse af de tekniske reserver eller på anden måde til fordel for de  

 forsikrede og kun med forsikringrådets samtykke.
 C:
 Sikkerhedsfond oprettet i overensstemmelse med reglerne i lovens § 138,  

 stk. 2.
 Vedtægtsbestemmelser herom kan have følgende formulering:
Sikkerhedsfonden må ikke formindskes.
Midler, der er henlagt til  

 sikkerhedsfonden, kan derfor ikke fraføres denne.
Er basiskapitalen herunder  

 medregnet sikkerhedsfonden større end den nødvendige solvensmargen, kan den  

 overskydende del af sikkerhedsfonden med forsikringstilsynets samtykke  

 henlægges til de tekniske reserver.
 D:
 En sikkerhedsfond, som oprettes i medfør af lovens § 138, stk. 2., og som  

 tillige skal opfylde de for tiden gældende skattemæssige bestemmelser, må  

 formentlig have følgende formulering i vedtægtsbestemmelsen:
Sikkerhedsfonden må ikke formindskes.
Midler, der er henlagt til  

 sikkerhedsfonden kan derfor ikke fraføres denne.
Er basiskapitalen, herunder  

 medregnet sikkerhedsfonden, større end den nødvendige solvensmargen kan den  

 overskydende del af sikkerhedsfonden med forsikringstilsynets samtykke  

 anvendes til styrkelse af de tekniske reserver eller på anden måde til fordel  

 for de forsikrede.
 E:
En sikkerhedsfond, der er oprettet i henhold til lovens § 139, behøver  

 ikke nødvendigvis en vedtægtsmæssig afgrænsning, således som tilfælldet er  

 for de sikkerhedsfondsbegreber, der er omtalt ovenfor under A-D.
En sådan  

 sikkerhedsfond vil kunne oprettes ved en generalforsamlingsbeslutning.
 Såfremt selskabet har en vedtægtsbestemt sikkerhedsfond efter de under C  

 eller D omtalte regler, vil henlæggelser til en sådan sikkerhedsfond kunne  

 anvendes, således at det i konkrete tilfælde kan være unødvendigt at oprette  

 en sikkerhedsfond efter reglerne i lovens § 139, idet eksisterende  

 sikkerhedsfonde (C eller D) kan tages i betragtning ved beslutningen om at  

 anvende lovens § 139.
Den i § 139 omhandlede sikkerhedsfond er kendetegnet ved, at den oprettes  

 i forbindelse med en genoprettelsesplan eller en driftsplan.
Lovens regler  

 har i første række til formål at give forsikringstilsynet et instrument til  

 at bedømme og sikre sandsynligheden af en opstillet driftsplan (prognose).
 Reglerne er fælles for livsforsikring og anden forsikringsvirksomhed.
 Selvom forsikringsselskabets anvendelse af reglerne sker efter et påbud  

 fra forsikringstilsynet, må de nødvendige regnskabsmæssige regler enten  

 opstilles af bestyrelsen med senere forelæggelse for generalforsamlingen  

 eller straks vedtages af selskabets generalforsamling.
 Vedtagelsen i selskabets bestyrelse og generalforsamling må følge  

 forsikringstilsynets anvisninger.
 F:
 Et forsikringsselskab vil kunne oprette en sikkerhedsfond uden påbud fra  

 forsikringsrådet/forsikringstilsynet i forbindelse med en driftsplan eller  

 eller en genoprettelsesplan eller af andre grunde.
En sådan sikkerhedsfond vil kunne oprettes ved en  

 generalforsamlingsbeslutning.
Den betydning, forsikringstilsynet vil tillægge  

 en sådan sikkerhedsfond, vil afhænge af forholdene og indholdet af den  

 pågældende generalforsamlingsbeslutning.
 Skattemæssig betydning kan der formentlig ikke tillægges en sådan  

 sikkerhedsfond, medmindre tillige reglerne ovenfor under D anvendes, hvortil  

 der kræves hjemmel i selskabets vedtægter.
 De nævnte sikkerhedsfondsbegreber vil blive indarbejdet i kommende  

 regnskabsvejledninger.
 Indtil sådanne vejledninger foreligger, må forsikringsselskaberne  

 regnskaber give oplysninger om de anvendte sikkerhedsfondsbegreber ved at  

 benytte de ovenfor anvendte betegnelser A-F.
 Overgangsbestemmelser:
De før lovens ikrafttræden oprettede sikkerhedsfonde, jfr. betegnelserne A  

 og B, vil forsat kunne anvendes i overensstemmelse med de stadfæstede  

 vedtægtsbestemmelser til og med regnskabsåret 1982, jfr. lovens § 272, stk.  

 1, såfremt regnskabsåret er sammenfaldende med kalenderåret.
Har selskabet  

 forskudt regnskabsår, der begynder før 1. oktober, kan anvendelse finde sted  

 til og med regnskabsåret 1982/83.
 Derefter vil der ikke kunne ske yderligere henlæggelser til disse  

 sikkerhedsfonde, hvilket bør konstateres ved en vedtægtsændring.
De hidtidige under A og B omtalte sikkerhedsfonde kan bibeholdes eller  

 overføres til henholdsvis C og D.
Som hovedregel vil der frit kunne  

 disponeres over sikkerhedsfond A.
Der vil iøvrigt være at gå frem efter vedtægternes regler, medmindre disse  

 ændres og stadfæstes af forsikringsrådet (efter 1. oktober 1981  

 forsikringstilsynet.) Det følger heraf, at vedtægtsændringer er nødvendige i følgende tilfælde:
 Vedtægternes bestemmelser herom må ændres i løbet af regnskabsåret 1983  

 eller, hvis der er forskudt regnskabsår, i løbet af regnskabsåret 1983/84,  

 således at ændringen kan få virkning for regnskabsaflæggelsen fra og med  

 regnskabsåret 1983, eventuelt 1983/84. Det må derfor af vedtægterne fremgå,  

 at der ikke kan ske fremtidige henlæggelser i medfør af hidtil gældende  

 vedtægtsbestemmelser.
 Endvidere må der, såfremt fortsat anvendelse af sikkerhedsfondsbegrebet  

 ønskes, formuleres nye vedtægtsbestemmelser i overensstemmelse med C og  

 eventuelt D.
Vedtægtsændringer om indførelse af en sikkerhedsfond i vedtægterne må for  

 at kunne stadfæstes af forsikringstilsynet følge reglerne under C og D.
Denne  

 regel vil gælde fra lovens ikrafttræden den 1. oktober 1981.
For så vidt angår de under E og F omtalte sikkerhedsfondsbegreber, beror  

 disses anvendelse enten på forsikringstilsynets beslutninger eller på  

 selskabets egne beslutninger.
Disse sikkerhedsfondsbegreber kan derfor  

 bringes i anvendelse, når loven er trådt i kraft den 1. oktober 1981.
N.
Christoffersen J.P.
Tranberg.
