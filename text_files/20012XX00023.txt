Skriftlig fremsættelse (13. december  

 2001) Integrationsministeren Herved tillader jeg mig for Folketinget at  

 fremsætte:
 Forslag til lov om ændring af  

 udlændingeloven. (Initiativer mod terrorisme m.v.   opfølgning  

 på FN s Sikkerhedsråds resolution nr. 1373 af 28. september 2001  

 om bekæmpelse af terrorisme).
(Lovforslag nr.
L 32).
Formålet med lovforslaget er at sikre de  

 nødvendige tiltag på udlændingeområdet som en del af  

 regeringens samlede initiativer mod terrorisme.
Det er herunder et  

 væsentligt formål med lovforslaget at sikre fuld efterlevelse  

 på udlændingelovens område af FN s Sikkerhedsråds  

 resolution nr. 1373 af 28. september 2001 om bekæmpelse af terrorisme.
Lovforslaget lægger op til, at der   som fundament  

 for indsatsen for at bekæmpe terrorisme   sikres en markant styrkelse  

 af samarbejdet mellem udlændingemyndighederne, Politiets  

 Efterretningstjeneste og Forsvarets Efterretningstjeneste i  

 udlændingesager.
Lovforslaget indebærer således en  

 videregående adgang til udveksling af oplysninger myndighederne imellem  

 end i dag.
Som et andet element indgår i lovforslaget en bestemmelse,  

 der sikrer, at anklagemyndigheden får de nødvendige oplysninger  

 med henblik på stillingtagen til spørgsmålet om  

 strafforfølgning af udlændinge, der har begået alvorlige  

 forbrydelser herunder finansiering eller planlægning af eller anden  

 deltagelse i terrorhandlinger.
 Samtidig indebærer lovforslaget en udvidelse af  

 muligheden for at udvise udlændinge af hensyn til statens, samfundets  

 og befolkningens sikkerhed og sundhed, ligesom muligheden for at afvise  

 asylansøgere til sikre tredjelande udvides.
 I lovforslaget indgår ligeledes en række  

 ændringer af udlændingelovens udelukkelsesgrunde, der tager sigte  

 på at udelukke udlændinge, der har begået grove  

 forbrydelser   herunder finansiering eller planlægning af eller anden  

 deltagelse i  terrorhandlinger   fra opholdstilladelse i Danmark, ligesom  

 allerede meddelte opholdstilladelser   herunder tidsubegrænsede  

 opholdstilladelser   i videre udstrækning end i dag vil kunne inddrages  

 med henvisning til lovovertrædelser begået uden for Danmark.
 Endvidere indeholder lovforslaget en stramning af  

 udlændingelovens refoulementsforbud, således at det sikres, at  

 forbudet mod udsendelse af terrorister og andre, der udelukkes fra  

 opholdstilladelse, ikke gælder i videre omfang, end Danmarks  

 internationale forpligtelser gør det nødvendigt.
Lovforslaget sikrer endvidere en løbende  

 opfølgning på udsendelsen af udlændinge, som udelukkes fra  

 opholdstilladelse efter reglerne i flygtningekonventionen eller  

 udlændingeloven, men som ikke kan udsendes af landet på grund af  

 risiko for forfølgelse i hjemlandet.
Formålet er at udsende de  

 pågældende af Danmark, så snart der opstår mulighed  

 herfor.
 Som nyt kontrolinstrument åbner lovforslaget i den  

 forbindelse mulighed for, at politiet kan iværksætte meldepligt  

 over for udlændinge, som er meddelt afslag på asyl efter reglerne  

 i flygtningekonventionen eller udlændingeloven, men som ikke kan  

 udsendes på grund af risiko for forfølgelse i hjemlandet.  

 Udlændinge, der ikke efterkommer politiets bestemmelse om meldepligt,  

 vil efter forslaget blive omfattet af en ny frihedsberøvelsesadgang,  

 der giver mulighed for frihedsberøvelse, såfremt det er  

 nødvendigt for at afgøre, om der er opstået mulighed for  

 udsendelse.
 Herudover foreslås det   som led i bekæmpelsen  

 af såvel national som international kriminalitet begået af  

 udlændinge, der opholder sig i Danmark   at fingeraftryk, der optages  

 efter retsplejelovens regler, sikres som beviser i straffesager eller  

 modtages som led i internationale efterlysninger, uden begrænsninger  

 kan sammenholdes med fingeraftryk optaget af asylansøgere og andre  

 udlændinge.
Endelig skal flere udlændinge efter lovforslaget  

 indberettes til Schengeninformationssystemet som uønskede i  

 Schengenområdet.
Alle udlændinge, der er meddelt afslag på  

 opholdstilladelse på grund af visse af udlændingelovens  

 udelukkelsesgrunde, eller hvis opholdstilladelse er inddraget på grund  

 af de forhold, som er nævnt i disse udelukkelsesgrunde, indberettes  

 således som uønskede til Schengeninformationssystemet.
