Oplysninger i en forpagtningskontrakt vedrørende oplysninger, der  

 angår den modydelse, der skal leveres af den private kontraktspart, kan ikke  

 undtages fra aktindsigt for offentligheden.
Det gælder f.
eks. oplysninger om størrelsen af forpagtningsafgiften, en  

 bankgarantis størrelse, vedligeholdelsesudgifter, der påhviler forpagteren og  

 lignende.
Efter en konkret vurdering kan dog oplysninger, der vedrører en  

 person eller en virksomheds generelle drifts eller forretningsforhold  

 undtages for retten til aktindsigt, ligesom nødvendigheden af beskyttelsen af  

 væsentlige hensyn til det offentliges økonomiske interesser kan begrunde  

 undtagelse.
 Vedrørende j.nr. 5. kontor D 88-1107-48.
 I skrivelse af 8. september 1988 har Miljøministeriet anmodet  

 Justitsministeriet om en udtalelse om, hvorvidt nogle nærmere angivne  

 oplysninger i en forpagtningsaftale, som Skov- og Naturstyrelsen har indgået  

 for en af statens ejendomme, er undergivet aktindsigt.
Det fremgår af sagen, at Skov- og Naturstyrelsen har givet aktindsigt i  

 den indgåede kontrakt, men har undtaget forskellige økonomiske oplysninger.  

 Det gælder oplysninger om forpagtningsafgifter ved den forpagtede ejendom og  

 om den krævede garantikapital.
Oplysningerne er undtaget fra aktindsigt under  

 henvisning til, at de vedrører forpagterens private økonomi, samt til, at det  

 vil forringe styrelsens stilling i fremtidige forhandlingssituationer ved  

 bortforpagtning af den omhandlede ejendom, såfremt de nævnte oplysninger blev  

 undergivet aktindsigt.
 I den anledning skal Justitsministeriet udtale følgende:
 1. Efter offentlighedslovens § 4, stk. 1, kan enhver med de undtagelser,  

 der er nævnt i lovens §§ 7-14, forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed.
2. Efter offentlighedslovens § 12, stk. 1, nr. 1, omfatter retten til  

 aktindsigt ikke oplysninger om enkeltpersoners private, herunder økonomiske  

 forhold.
Undtagelsesbestemmelsen omfatter oplysninger, som efter en generel  

 vurdring må siges at angå »privatlivets fred«, det vil sige  

 oplysninger, som med rimelig grund kan forlanges unddraget offentligheden,  

 jf.
Justitsministeriets vejledning om lov om offentlighed i forvaltningen  

 pkt. 42. Oplysninger om størrelsen af en persons samlede indtægts- og  

 formueforhold vil således være omfattet af bestemmelsen, medens oplysninger,  

 der alene angår dele af den pågældendes økonomiske forhold og som har  

 tilknytning til en offentlig ydelse eller et offentligt kontraktsforhold, i  

 almindelighed ikke vil være omfattet.
I bemærkningerne til den nye offentlighedslov er der blandt andet anført  

 følgende om bestemmelsen, jf.
Folketingstidende 1985/86, tillæg A, sp. 226:
»Udtrykket »private« er foretrukket fremfor udtrykket  

 »personlige«, der anvendes i den tilsvarende bestemmelse i den  

 gældende lov.
Denne ændring har til formål at fastslå, at udgangspunktet for  

 afgrænsningen af, hvilke oplysninger der kan anses for omfattet af  

 undtagelsesbestemmelsen, navnlig må søges i en vurdring af, hvorvidt  

 oplysningerne kan betegnes som »følsomme«, det vil sige er af en  

 sådan karakter, at de efter den almindelige opfattelse i samfundet bør kunne  

 forlanges unddraget offentlighedens kendskab.
Den ændrede formulering  

 indebærer en vis indskrænkning af undtagelsesbestemmelsens anvendelsesområde.
Undtagelsesadgangen er principielt knyttet til en generel vurdering af  

 oplysningernes karakter.
Det er lige så lidt som efter den gældende lov en  

 forudsætning for bestemmelsens anvendelse, at hemmeligholdelse i det konkrete  

 tilfælde må anses for påkrævet.' På den baggrund er det Justitsministeriets opfattelse, at oplysninger, der  

 alene angår anslåede vedligeholdelsesudgifter, som påhviler en forpagter af  

 en af statens ejendomme, størrelsen af forpagtningsafgiften, bankgarantiens  

 størrelse og lignende ikke kan undtages fra aktindsigt efter  

 offentlighedslovens § 12, stk. 1, nr. 1.
 3. Efter offentlighedslovens § 12, stk. 1, nr. 2, omfatter adgangen til  

 aktindsigt ikke dokumenter, der indeholder oplysninger om tekniske  

 indretninger eller fremgangsmåder eller om drifts- eller forretningsforhold  

 eller lignende for så vidt det er af væsentlig økonomisk betydning for den  

 person, oplysningen angår, at begæringen ikke imødekommes.
Bestemmelsen er kun anvendelig, hvis indrømmelse af aktindsigt efter en  

 konkret vurdring må antages at indebære en nærliggende risiko for, at der  

 påføres den pågældende person skade, navnlig et økonomisk tab af nogen  

 betydning, jf.
Folketingstidende 1984/85, tillæg B, sp. 3088 f.
Der er således efter offentlighedslovens § 12, stk. 1, nr. 2, kun hjemmel  

 til at undtage oplysninger af den nævnte karakter fra aktindsigt for at  

 beskytte en persons eller virksomheds interesser, når oplysningerne afslører  

 sådanne oplysninger om den forpagtede ejendoms generelle drifts- eller  

 forretningsforhold, at der må antages at være en nærliggende risiko for, at  

 der påføres den pågældende en ikke ubetydelig økonomisk skade.
Oplysninger om  

 enkelte kontraktsforhold, hvor kun det aftalte vederlag  

 (forpagtningsafgiften), samt generelle vedligeholdelsesudgifter og den  

 krævede bankgaranti fremgår, vil derimod ikke i almindelighed kunne undtages  

 efter denne bestemmelse, jf.
Folketingets Ombudsmands beretning 1979, side  

 294.
I tilfælde, hvor der kan være begrundet tvivl om, hvorvidt en begæring om  

 aktindsigt bør afslås efter bestemmelsen i § 12, stk. 1, nr. 2, vil det være  

 nærliggende at indhente en udtalelse fra den, oplysningen vedrører for at få  

 belyst risikoen for, at aktindsigt vil påføre virksomheden tab.
En sådan  

 udtalelse er ikke bindende for myndigheden, der må træffe afgørelse ud fra en  

 selv stændig afvejning, jf.
Justitsministeriets vejledning til lov om  

 offentlighed i forvaltningen, pkt. 42.
 4. Retten til aktindsigt kan endvidere begrænses i det omfang, det er  

 nødvendigt til beskyttelse af væsentlige hensyn til det offentliges  

 økonomiske interesser, herunder udførelsen af det offentliges  

 forretningsvirksomhed, jf. offentlighedslovens § 13, stk. 1, nr. 5. Om  

 baggrunden for bestemmelsen anføres i offentlighedskommissionens betænkning  

 nr. 325 af 1963, side 63, blandt andet følgende:
»Hvor staten og kommunerne udøver forretningsmæssige eller anden  

 økonomisk virksomhed, medfører hensyn til det offentliges økonomi og navnlig  

 dets stiling som part i kontraktsforhold, at der må gives sådan virksomhed en  

 vis beskyttelse mod offentlighed. ..... Der må således være en vis  

 begrænsning af offentlighedsprincippet, f.eks. med hensyn til afgivne tilbud,  

 køb og salg af fast ejendom og løsøre til brug for de almindelige  

 forvaltningsmyndigheder, optagelse af lån m.v.« Tilsvarende synspunkter er anført i betænknng nr. 857/1978 om  

 offentlighedslovens revision, side 284 f.
For så vidt angår sager om det  

 offentliges indgåelse af kontraktsforhold, må det antages, at aktindsigt kan  

 nægtes efter § 13, stk. 1, nr. 5, hvis en imødekommelse af begæringen ville  

 afskære det offentlige fra at optræde som ligestillet part i forbindelse med  

 indgåelsen af det pågældende kontraktsforhold.
Aktindsigt vil imidlertid også  

 i særlige tilfælde kunne afslås efter at en kontrakt er afsluttet, såfremt  

 det offentlige i det konkrete tilfælde har behov for at beskytte sin stilling  

 som forhandingspartner i fremtidige forhandlingssituationer, jf.
Asbjørn  

 Jensen m.fl., Offentlighedsloven, side 173 f.
Om bestemmelsens  

 anvendelsesområde i forbindelse med forpagtningsaftaler kan henvises til den  

 oven for under pkt. 3 nævnte ombudsmandsafgørelse.
5. I de sager om anvendelse af offentlighedsloven, som har været forelagt  

 Justitsministeriet med henblik på afgivelse af en vejledende udtalelse, har  

 Justitsministeriet hidtil indtaget det standpunkt ikke at burde give udtryk  

 for sit syn på det endelige udfald af den konkrete afvejning af de modstående  

 hensyn, der er forudsat i offentlighedslovens § 12, stk. 1, nr. 2 og § 13,  

 stk. 1, nr. 5, idet den myndighed, som i øvrigt har afgørelsen af den  

 pågældende sag, må antages at have de bedste forudsætninger for at træffe  

 afgørelse herom.
Under henvisning hertil mener Justitsministeriet heller ikke  

 i det foreliggende tilfælde at burde udtale sig herom.
P.
M.
V.
E.
B.
