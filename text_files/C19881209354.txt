 Meddelt, at ministeriet intet har at indvende imod, at der i tillæg  

 til kirkegårdsvedtægt optages en bestemmelse om, at der føres een  

 kirkegårdsprotokol samt et plankartotek, og at materialet herudover er  

 mikrofilmet.
 Kirkeministeriets skrivelse af 28. december 1988 til Århus stiftsøvrighed.
 I skrivelse af 9. november 1988 har stiftsøvrigheden forespurgt, om  

 nedennævnte bemærkninger til § 3 i tillægget til en ny vedtægt for  

 Aaby/Aabyhøj kirkegårde vil kunne godkendes, idet stiftsøvrigheden herved har  

 henvist til § 32 i bekendtgørelse nr. 389 af 20. juni 1986 om folkekirkens  

 kirkebygninger og kirkegårde, hvorefter kirkegårdsprotokollen skal føres i 2  

 eksemplarer:
»Der føres een kirkegårdsprotokol, samt et plankartotek.
Herudover er  

 materialet mikrofilmet og henligger i boks i en anden bygning.« I anledning heraf skal man meddele, at Kirkeministeriet intet finder at  

 indvende imod, at en sådan bestemmelse i tillægget til vedtægten for de  

 nævnte kirkegårde godkendes af stiftsøvrigheden.
