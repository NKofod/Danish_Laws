Salg i en ekspropriationssituation Spørgsmål Vil en  

 fortjeneste ved salg af areal på  

 40.622 m²  

 beliggende xxx,  

 Y Kommune, være skattefri? Svar Ja Beskrivelse af de faktiske forhold Skatteyder  

 anmoder om bindende svar på, hvorvidt et salg af arealet beliggende xx til Y  

 Kommune  

 vil være fritaget for beskatning i medfør af ejendomsavancebeskatningslovens  

 §  

 11.
Y Kommune  

 oplyser, at kommunen står med et akut behov for at fremskaffe grunde til  

 boligformål  

 i A.
Kommunen oplyser, at der er mulighed for at anskaffe grunde i henhold  

 lokalplan nr. 95.
 Arealet er  

 omfattet af lokalplanen.
 Det fremgår af  

 udskrift fra byrådsbeslutning af 28. november 2006, at Byrådet i Y Kommune  

 agter at ekspropriere arealet beliggende xx, såfremt det ikke er muligt at  

 indgå en frivillig aftale om salg.
 Kommunen har  

 endnu ikke indgået en frivillig aftale om salg med skatteyder.
SKATs  

 indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
 Det er ved en  

 højesteretsdom fastslået, at det efter sammenhængen med  

 ejendomsavancebeskatningslovens  

 § 11, 1. pkt., må være en betingelse for anvendelse af § 11, 2. pkt., at det  

 på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-3, afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af en  

 fast ejendom (et jordareal) er omfattet af skattefritagelsesbestemmelsen, er  

 herefter:
 Det er oplyst,  

 at hjemlen til at ekspropriere ejendommen findes i planlovens § 47, stk. 1.
 Det fremgår af  

 denne bestemmelse, at kommunalbestyrelsen kan ekspropriere fast ejendom, der  

 tilhører private, eller private rettigheder over fast ejendom, når  

 ekspropriationen vil være af væsentlig betydning for at sikre gennemførelsen  

 af  

 en byudvikling i overensstemmelse med kommuneplanen eller for  

 virkeliggørelsen  

 af en lokalplan eller en byplanvedtægt.
 Y Kommune har  

 den 28. september 1999 endelig godkendt lokalplan nr. 95. Lokalplanen er  

 offentliggjort.
 Da lokalplanen  

 er vedtaget og offentliggjort, er det SKATs opfattelse, at den første  

 betingelse for skattefritagelse af fortjenesten er opfyldt på nuværende  

 tidspunkt, idet der er formel hjemmel i planlovens § 47, stk. 1, til at  

 ekspropriere ejendommen.
For så vidt  

 angår den anden betingelse har Y Kommune indsendt byrådets beslutning om  

 erhvervelse af arealet beliggende på xx.
Beslutningen er truffet den 28.  

 november 2006. Det fremgår heraf, at kommunen har til hensigt at ekspropriere  

 arealet, hvis den frivillige aftale ikke indgås.
 Der er endnu  

 ikke indgået aftale om salg med skatteyder.
 Under henvisning  

 til ovenstående finder SKAT, at betingelsen om ekspropriationsvilje hos den  

 ekspropriationsberettigede  

 på aftaletidspunktet kan anses for opfyldt.
 SKAT indstiller  

 derfor, at spørgsmålet besvares med ja, da betingelserne for skattefritagelse  

 efter § 11, 2. pkt. i ejendomsavancebeskatningsloven ved afståelse af arealet  

 til kommunen anses for opfyldt.
Skatterådets afgørelse og begrundelse Skatterådet  

 tiltræder SKATs indstilling.
