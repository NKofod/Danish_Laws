§ 1 I bekendtgørelse nr. 910 af 17. december 1991 om tilskud m.v. til  

 friskoler og private grundskoler m.v. foretages følgende ændringer:
 1. I § 5, 2. pkt., og § 6, stk. 1, 1. pkt., ændres  

 »bilag« til: »bilag 1«, og i § 6, stk. 5, 3. pkt.,  

 ændres »bilaget« til: »bilag 1«.
 2. I § 7 indsættes som stk. 2:
»Stk. 2.  Undervisnings- og forskningsministeren  

 kan godkende, at der til de i stk. 1 nævnte skoler med kostafdeling både for  

 grundskoleelever og gymnasieelever gives tilskud til kostafdelingen, selv om  

 mindsteelevtalskravet i lovens § 13, stk. 2, for grundskoleelever ikke er  

 opfyldt.
Det er dog en forudsætning, at det samlede antal årskostelever er  

 mindst 18.«.
 3. I § 18 indsættes efter stk. 1 som nyt stykke:
»Stk. 2.  Bestyrelsen skal underrette  

 Undervisnings- og Forskningsministeriet, når skolen har indgivet begæring om  

 konkurs eller betalingsstandsning, eller når der i øvrigt er fare for, at  

 skolen skal indstille sin virksomhed.
Giver underretningen ikke rimelig  

 sikkerhed for skolens fortsættelse, og tilvejebringes sådan sikkerhed ikke  

 inden en af Undervisnings- og Forskningsministeriet fastsat frist, kan  

 yderligere tilskudsudbetaling betinges af, at der stilles garanti af et  

 pengeinstitut.«.
 Stk. 2,  3 og 4 bliver herefter stk. 3, 4 og 5.
 4. I § 19, stk. 1, indsættes som 3. pkt.:
 »Årsregnskabet udarbejdes i overensstemmelse med Regnskabsmodel 1992  

 for friskoler og private grundskoler m.v., som er optaget som bilag 2 til  

 bekendtgørelsen.«.
 5. I § 25 indsættes efter »skole«: »eller  

 af, at skolevirksomheden er ophørt«.
 6. Efter bilaget, der bliver bilag 1, indsættes bilag 2.
§ 2 Bekendtgørelsen træder i kraft den 1. august 1992.
Undervisnings- og Forskningsministeriet,  

 den 21. juli 1992 P.
M.
V.
Inge Thygesen / Hanne Traberg BILAG 2 Regnskabsmodel 1992 for friskoler og private grundskoler m.v.
