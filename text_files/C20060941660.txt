Vejledning  

 til prøvelses- og vielsesmyndighederne om behandling af sager om navneændring  

 på bryllupsdagen 1. Indledning Den nye navnelov (lov nr. 524 af 24. juni 2005), som trådte i  

 kraft den 1. april 2006, giver ikke umiddelbart mulighed for, at ægtepar kan  

 få  

 deres nye fælles navne på vielsesattesten på bryllupsdagen, fordi det kun er  

 ministerialbogsføreren/personregisterføreren, der har kompetence til at tage  

 stilling til ændring af navn.
Familiestyrelsen har i samarbejde med Kirkeministeriet  

 tilvejebragt en ordning, hvorefter personer i tilknytning til deres vielse  

 kan  

 få den ønskede ændring af deres navn på selve bryllupsdagen.
De nye navne vil  

 fremgå af vielsesattesten.
 Denne ordning træder i kraft den 1. juli 2006.
2. Beskrivelse af ordningen Par, der ønsker navneændring på bryllupsdagen, kan aflevere en  

 ansøgning om navneændring til:
  

 	  

 Ministerialbogsføreren/personregisterføreren   

 	  

 Prøvelsesmyndigheden Blanketten  

  

 Navneændring  

 på bryllupsdagen  

  

 findes på  

  

 www.personregistrering.dk  

  

 jf. punkt 3.
Prøvelsesmyndigheden sender herefter ansøgningen om  

 navneændring til bopælssognet/personregisteret, der straks visiterer sagen og  

 foretager en forudgående prøvelse af, om navneændringen kan gennemføres.
Hvis  

 dette er tilfældet, lægges denne i DNKs venteregister som godkendt  

 hændelse  

 med vielsesdatoen som hændelsesdato.
Herefter dannes en attest  

 attestation af  

 navneændring, som pr. sikker e-post sendes til vielsesmyndigheden.
 Samme procedure vil blive anvendt, hvis man sender ansøgningen  

 om navneændring direkte til ministerialbogsføreren/personregisterføreren.
Vielsesmyndigheden modtager attesten senest 3 hverdage før  

 vielsen.
Attesten er dateret med vielsesdatoen som hændelsesdato.
Når  

 vielsesmyndigheden har modtaget attesten, udfærdiger vielsesmyndigheden  

 vielsesattest med de nye navne.
 Efter vielsen er foretaget, og vielsesmyndigheden har ændret  

 civilstand i CPR, aktiverer ministerialbogsføreren/personregisterføreren  

 navneændringen og fremsender fødsels- og dåbsattest, fødsels- og navneattest  

 eller navneattest med nyt navn til borgerne.
 Civilstandsændringen samt navneændringen vil herefter fremgå af  

 CPR med vielsesdatoen som hændelsesdato.
 Det bemærkes, at hvis den ønskede navneændring er omfattet af  

 statsamtets kompetence jf. navnelovens § 16, stk. 3, videresender  

 ministerialbogsføreren/personregisterføreren ansøgningen til statsamtet jf.  

 navnelovens § 16, stk. 2. Når statsamtets afgørelse i sagen foreligger,  

 meddeles denne til ministerialbogsføreren/personregisterføreren, som  

 foretager  

 det videre fornødne jf. ovenfor.
 Såfremt parret ændrer vielsesdatoen under forløbet, giver  

 vielsesmyndigheden besked herom til den relevante navnemyndighed.
3. Ny blanket Familiestyrelsen har udarbejdet en ny blanket til brug for ansøgning  

 om navneændring.
Blanketten hedder  

  

 Navneændring  

 på bryllupsdagen  

  

 , og den findes på  

  

 www.personregistrering.dk  

. Det er  

 et krav, at blanketten anvendes, når navneændringen skal ske i forbindelse  

 med  

 en vielse.
Af blanketten fremgår bl.a., dato for vielsen og adresse på  

 vielsesmyndigheden.
Endvidere fremgår adressen på borgerens bopælssogn, eller  

 hvis borgeren er født i Sønderjylland, adressen på den kommune, hvor  

 borgerens  

 fødsel er registreret.
Hvis begge parter ønsker at ændre navn på bryllupsdagen, skal  

 de begge udfylde en blanket om  

  

 Navneændring  

 på bryllupsdagen.
Kommunen bør her være opmærksom på, at parterne  

 kan  

 tilhøre hver deres bopælssogn.
4. Beskrivelse af kommunens opgaver 4.1. Prøvelsesmyndigheden Når en borger henvender sig til prøvelsesmyndigheden, skal  

 prøvelsesmyndigheden vejlede borgeren om muligheden for at ændre navn på  

 bryllupsdagen.
 Prøvelsesmyndigheden skal udlevere blanket om  

  

 Navneændring på bryllupsdagen  

  

 eller  

 henvise borgeren til  

  

 www.personregistrering.dk  

.
Borgeren skal vejledes om, at blanketten kan sendes direkte til  

 præsten eller kordegnen i borgerens bopælssogn.
Er borgeren født i  

 Sønderjylland, skal blanketten sendes til den kommune, hvor borgerens fødsel  

 er  

 registreret.
Hvis borgeren vælger at aflevere blanketten til  

 prøvelsesmyndigheden, skal prøvelsesmyndigheden sende blanketten med bilag  

 til  

 bopælssognet.
Er borgeren født i Sønderjylland, skal blanketten sendes til  

 den  

 kommune, hvor borgerens fødsel er registreret.
 Ansøgningen om navneændring skal som udgangspunkt være  

 bopælssognet/personregisteret i hænde senest 15 hverdage før vielsesdatoen.
 Når prøvelsesmyndigheden har foretaget en prøvelse af  

 ægteskabsbetingelserne, skal prøvelsesmyndigheden i forbindelse med  

 udstedelse  

 af prøvelsesattesten notere i anmærkningsfeltet, hvorvidt der er søgt om  

 navneændring på bryllupsdagen.
 Prøvelsesmyndigheden skal således ikke afvente behandlingen af  

 navneændringen.
Det bemærkes i den forbindelse, at prøvelsesmyndigheden ikke  

 orienteres om udfaldet af ansøgningen om navneændring.
Meddelelse herom  

 sendes  

 alene til vielsesmyndigheden.
4.2. Vielsesmyndigheden Hvis der er søgt om navneændring på bryllupsdagen, afventer  

 vielsesmyndigheden at modtage attestation af navneændring fra  

 ministerialbogsføreren/personregisterføreren.
Dette sker normalt senest 3  

 hverdage før, at vielsen skal finde sted. Attestation af  

 navneændring, der  

 alene er til vielsesmyndighedens brug, er dateret med vielsesdatoen som  

 hændelsesdato.
 Vielsesmyndigheden udfærdiger herefter vielsesattest med de  

 ansøgte navne i overensstemmelse med attestation af navneændring.
 Vielsesmyndigheden indrapporterer vielsen i CPR.
