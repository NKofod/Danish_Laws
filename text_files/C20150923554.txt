Skrivelse om nye satser i vejledning nr. 9066 af 11. januar 2005 om afsætning af produktion i forbindelse med kommunernes særligt tilrettelagte projekter for ledige Til samtlige kommuner, jobcentre m.fl.
 De variable satser i ovennævnte vejledning blev senest ajourført ved Arbejdsmarkedsstyrelsens skrivelse nr. 9150 af 21. marts 2014, som nærværende skrivelse afløser.
De lønafhængige omkostninger (jf. vejledningens afsnit 2.1.2) er ændret til 40 pct.
De beregnede timepriser for udvalgte brancher i vejledningens bilag 3 erstattes af nedenstående skema.
Skemaet er ajourført med nye lønsatser på hhv. 111,85 kr./time for mindstelønnen for voksne, og 64,40 kr. /time for ungarbejderløn.
Evt. ungarbejderløn bør kun bruges ved skriftlig dokumentation fra firmaet om, at arbejdet udføres af ansatte ungarbejdere på overenskomstlignende vilkår i firmaet.
 Med disse satser bliver minutfaktoren 1,86 i regneeksemplerne i vejledningens kapitel 3 (1,07såfremt der kalkuleres med ungarbejderløn).
 De nye lønsatser bygger på oplysninger fra CO-industri om overenskomsten pr. 1. marts 2015. Satsen for lønafhængige omkostninger bygger på oplysninger fra DA om skøn for personaleomkostninger i 2015.
 Der erindres om, at vejledningens pkt. 2.1.2. tillige omtaler en tillægstid på tidsforbruget på 15 pct. som skal indgå i priskalkulationerne.
