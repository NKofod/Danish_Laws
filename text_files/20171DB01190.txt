Betænkning afgivet af Udlændinge- og Integrationsudvalget den 31. maj 2018 Betænkning over Forslag til folketingsbeslutning om et helt eller delvist udgangsforbud for asylansøgere under 18 år [af Martin Henriksen (DF) m.fl.]:
1. Udvalgsarbejdet Beslutningsforslaget blev fremsat den 13. marts 2018 og var til 1. behandling den 26. april 2018. Beslutningsforslaget blev efter 1. behandling henvist til behandling i Udlændinge- og Integrationsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 6 spørgsmål til udlændinge- og integrationsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af S og DF) indstiller beslutningsforslaget til forkastelse.
 Et mindretal i udvalget (S og DF) indstiller beslutningsforslaget til vedtagelse uændret.
Socialdemokratiets medlemmer af udvalget finder det naturligt, at myndighederne træder i forældrenes sted, når det drejer sig om børn under 18 år, der er kommet hertil uden deres forældre.
Det er derfor både rimeligt og fornuftigt, at indkvarteringsstederne fastsætter et tidspunkt for, hvornår man skal være på sit værelse om aftenen, både for den enkelte unge, men også for de lokalsamfund, der i perioder oplever problemer med uledsagede mindreårige asylansøgere med en gadeorienteret adfærd.
Socialdemokratiet kan på den baggrund støtte forslaget.
Det er dog en vigtig forudsætning for Socialdemokratiet, at den konkrete udmøntning af ordningen kan tilrettelægges, så den ikke er i strid med Danmarks internationale forpligtelser.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Pernille Bendixen (DF) Marcus Knuth (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Jan E.
Jørgensen (V) Laura Lindahl (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Stine Brix (EL) Nikolaj Villumsen (EL) Carolina Magdalene Maier (ALT) Josephine Fock (ALT) Marlene Borst Hansen (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
