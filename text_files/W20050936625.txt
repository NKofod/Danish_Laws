Landsskatteretskendelse vedr. godtgørelse af energiafgift   

 kommunale havne Klagen skyldes, at Told- og  

 Skatteregionen har efteropkrævet klageren 384.885 kr. i for meget godtgjort  

 energiafgift for perioden 1. januar 1998  30. september 2001.
Landsskatterettens afgørelse Landsskatteretten ændrer told- og  

 skatteregionens afgørelse.
Sagens oplysninger Klageren, der har været momsregistreret  

 siden 3. juli 1967, er en kommunal virksomhed, der driver 2 havne på en ø.  

 Der  

 er offentlig adgang til havnene.
Klageren afholder udgifterne til drift af  

 velfærdsbygninger  

 med toiletter og badefaciliteter, belysning på havnene og molerne samt  

 elektricitet  

 til fyrbelysning og til en lossekran.
Endvidere sælger havnene elektricitet  

 til  

 fiskekuttere mv. og lystbåde.
Forbruget af elektricitet registreres på en  

 række  

 målere, der både omfatter godtgørelsesberettiget og  

 ikke-godtgørelsesberettiget  

 elektricitet.
Salget til fiskekuttere er målt ved bimålere.
Klageren har  

 oplyst, at elektricitet solgt til lystbåde ikke måles, idet der ikke opkræves  

 særskilt betaling for denne leverance.
Endvidere skønnes der at være et  

 minimalt forbrug.
Der er fremlagt matrikelkort over de to  

 havneområder.
Klageren har endvidere for den omhandlede periode fremlagt  

 oversigt over elektricitet solgt til fiskerkuttere opgjort efter måler samt  

 elektricitet forbrugt til rumvarme/varmt vand opgjort efter effektreglen i  

 elektricitetsafgiftslovens  

 § 11, stk. 5, nr. 3.
Klageren har i den omhandlede periode  

 angivet 50 % fradrag for kuldioxidafgift.
Det er erkendt, at der skal ske  

 regulering  

 herfor.
Klageren har herudover anerkendt, at der ikke kan ske godtgørelse af  

 elektricitet videresolgt til fiskekuttere og lystfartøjer samt, at der skal  

 ske  

 regulering for forbrug til rumopvarmning og varmt vand.
For så vidt angår  

 salget til fiskekuttere har klageren oplyst, at der ikke er angivet og heller  

 ikke blevet givet godtgørelse for dette forbrug, idet afgiften i form af  

 viderefaktureringen  

 er blevet debiteret afgiftskontoen.
Regionen har hertil oplyst, at der er  

 angivet godtgørelse for de elektricitetsafgifter, der er tilfaktureret  

 klageren, og at der derfor også er givet godtgørelse for dette forbrug.
ToldSkats afgørelse Regionen har efteropkrævet 384.885 kr. i  

 for meget fratrukket energiafgifter for perioden 1. januar 1998  30.  

 september  

 2001, opgjort som følger:
Det årlige forbrug vedrørende  

 fyrbelysning, arbejdsbelysning og gadebelysning er af klageren beregnet til  

 37.604 kWh Godkendt elektricitet anvendt til  

 fyrbelysning efter installeret effekt: 11.701 kWh Godkendt elektricitet til  

 arbejdsbelysning efter installeret effekt I alt i kWh, 980 W + 2000 W x 4000  

 timer brændtid/1000 = 11.920 kWh:
Resten af den installerede effekt  

 vedrørende belysning = 13.983 kWh Talopgørelse:
 Fratrukket elektricitetsafgift i årene  

 1998, 1999 og 2000 ifølge angivelser kr. 396.270 kr.:
 Reduceret med elektricitet til  

 fyrbelysning for årene 1998, 1999, 2000 og 1/1-30/9 2001, ialt 22.161:kr.
 Reduceret med elektricitet til  

 arbejdslys for årene 1998, 1999, 2000 og 1/1-30/9 2991 ialt -22.161 kr.
 Regulering elektricitetsafgift: 396.270  

 kr.  22.161 kr.  22.466 kr. = 351.643 kr.
 Fratrukket kuldioxidafgift for årene  

 1998, 1999, 2000 og 2001 ifølge angivelser ialt 34.836 kr.
 Reduceret med elektricitet til  

 fyrbelysning for årene 1998, 1999, 2000 og 1/1-40/9-2001 i alt -790 kr.
 Reduceret med elektricitet til  

 arbejdsbelysning for 1998, 1999, 2000 og 1/1-30/9 2001, i alt -804 kr.
 Regulering kuldioxidafgift, 34.836 kr.   

 790 kr.  804 kr. 33.242 kr.
 Fradrag for elektricitets- og kuldioxidafgift  

 nedsat med i alt 384.885 kr.
Den arbejdsbelysning, der er godkendt  

 godtgørelse for, vedrører henholdsvis 14 og 16 lamper placeret på molerne på  

 de  

 to havne.
For så vidt angår den belysning, der ikke er godkendt godtgørelse  

 for, er det anført, at der ikke er tale om elektricitet forbrugt i  

 virksomheden, jf. elektricitetsafgiftslovens § 11, stk. 1, nr. 1. Der er  

 henvist til, at belysningen på havnen må anses som almindelig gadebelysning,  

 idet der er offentlig adgang til havnens område for alle, ligesom belysningen  

 ikke sker ved anvendelse af specielt arbejdslys.
For så vidt angår elektricitet til  

 varme/varmt vand, er det anført, at der ikke er sket måling af forbruget  

 hertil  

 eller på anden måde foretaget fordeling af elektricitetsforbruget.
Klageren  

 har  

 endvidere ikke fremlagt materiale, der kan danne grundlag for beregning af  

 rumvarme/varmt vand.
Havnenes resterende elektricitetsforbrug må derfor anses  

 som medgået til rumvarme/varmt vand og dermed ikke godtgørelsesberettiget.
For så vidt angår lossekranen er det  

 anført, at afgiften af elektricitet anvendt hertil må anses som  

 godtgørelsesberettiget.
Da der ikke er foretaget måling af forbruget kan der  

 imidlertid ikke godkendes godtgørelse.
Hvis der opsættes måler vil der blive  

 godkendt godtgørelse for fremtiden.
 For så vidt angår salget til lystbåde og  

 fiskekuttere er det anført, at dette forbrug ikke kan anses som elektricitet  

 forbrugt i virksomheden, jf. elektricitetsafgiftslovens § 11, stk. 1, nr. 1.  

 Der er henvist til, at ved lov nr. 444 af 10. juni 1997 blev  

 elektricitetsafgiftslovens ændret, således, at lystbådehavne pr. 1. januar  

 1998  

 ikke længere kunne få godtgjort energiafgifter for elektricitet, der blev  

 videreleveret.  

 Der er endvidere ikke sket opdeling af elektricitet, der er forbrugt i  

 virksomheden  

 og elektricitet, der er videreleveret, bortset fra salget til fiskekuttere.
Der er henvist til praksis som beskrevet  

 i vejledning nr. 78 af februar 1996 om godtgørelse af energiafgifterne samt  

 til  

 Told- Skattestyrelsens meddelelse af 12. juni 2001 vedrørende gadebelysning,  

 offentliggjort i SKM2001.215.TSS.
Endvidere er der henvist til  

 punktafgiftsvejledningen afsnit F.6.2.1 og til Told- og Skattestyrelsens  

 nyhedsbrev (j.nr. 99/96-354-96) vedr. elektricitet, der leveres til  

 campingpladser, lystbåde og lignende.
Told- og skatteregionen har ved sagens  

 behandling i Landsskatteretten udtalt, at havnens videresalg af el til  

 lystbåde  

 er en del af den erhvervsmæssige virksomhed.
Fordelingen kan derfor ikke  

 foretages  

 efter et skøn.
Af punktafgiftsvejledningen afsnit F.6.8.2 fremgår, at  

 videresalg af elektricitet som udgangspunkt skal dokumenteres ved direkte  

 måling ved opsætning af bimåler på de relevante grupper på lystbådehavnens  

 eltavler, hvilket ikke er opsat, hverken for lystbådehavnene som helhed eller  

 for dele heraf.
I en virksomhed, hvor der også anvendes energi til  

 privatforbrug, kan der foretages en skønsmæssig fordeling.
Denne fordeling  

 tager udgangspunkt i de standardsatser, som ligningsmyndighederne anvender  

 ved  

 skatteansættelsen af privatforbrug.
En sådan skønsmæssig fordeling kan ikke  

 anvendes ved fordeling mellem forbrug anvendt til henholdsvis proces og  

 forbrug  

 i lystbåde.
Af Landsskatterettens ikke offentliggjorte kendelse af 28.  

 september 2000 (j.nr. 2-6-1612-0009) omtalt i punktafgiftsvejledningen  

 fremgår,  

 at der efter 1. juli 1996 ikke er hjemmel til at godkende en skønsmæssig  

 fordeling af energiforbruget.
Der er således ikke hjemmel til tilbagebetaling  

 af energiafgifter, når der ikke er foretaget måling af det forbrug, som er  

 omfattet af elektricitetsafgiftslovens § 11, stk. 1, eller modsat foretaget  

 måling af den del, der ikke er fradragsberettiget.
Vedrørende elektricitet  

 anvendt til belysning er det bemærket, at selv om energiforbruget er sket  

 inden  

 for havnenes fysiske rammer er ikke hele belysningen nødvendig for driften  

 heraf.
Ved Momsnævnets afgørelse af 6. februar 1995, refereret i  

 punktafgiftsvejledningens afsnit F.6.6.3, kunne et musikhus ikke opnå  

 afgiftsgodtgørelse for elektricitet for belysning af et offentligt  

 tilgængeligt  

 parkområde, der lå i tilknytning til musikhuset.
Told- og Skattestyrelsen har til  

 Landsskatteretten udtalt, at opgørelsen af elektricitet, der er solgt til og  

 forbrugt i lystbåde ikke kan ske skønsmæssig, jf. punktafgiftsvejledningen  

 afsnit F.6.8.3 samt Told- og Skattestyrelsens meddelelse af 17. juli 2000,  

 j.nr. 99/00-332-59 vedrørende elektricitet anvendt på campingpladser og  

 lystbådehavne.
Det er heri konkluderet, at fordelingen af elforbruget skal  

 være  

 baseret på en direkte måling, idet det dog udfra opgørelses- og målertekniske  

 hensyn efter omstændighederne accepteres, at opgørelsen baseres på et skøn  

 ved  

 småforbrug af elektricitet.
Det fordrer dog, at dette kan godtgøres af  

 virksomheden og, at det samtidigt kan godtgøres, at statskassen ikke lider et  

 tab som følge af den manglende måling.
Konkret må det anses for givet, at  

 elforbruget  

 i havnene er fordelt på flere eltavler, således at det forholdsvis teknisk  

 let  

 og uden større omkostninger er muligt at installere målere som anført i  

 meddelelsen.
Vedrørende belysning af havnearealerne er det anført, at sådant  

 forbrug er godtgørelsesberettiget, hvor belysningen er absolut nødvendigt for  

 den erhvervsmæssige drift af havnen.
Dette fordrer dog, at de belyste områder  

 er en del af de aktiviteter, som havnen er momsregistreret for.
Der kan ikke  

 stilles krav om, at der skal være tale om særlige armaturer mv.
El til  

 belysning af tilkørselsveje og veje i havneområder, der er en del af det  

 almene  

 vejnet, herunder el til belysning af almene parkeringspladser i havneområder,  

 er ikke godtgørelsesberettiget, jf.
Landsskatterettens kendelse af 19. juni  

 2002, offentliggjort i SKM2002.492.LSR.
Der skal således foretages en konkret  

 vurdering af, hvilke dele af belysningen af en havn, der er en integreret del  

 af de momsregistrerede virksomhed og hvilke dele, har en almennyttig  

 karakter.
Klagerens påstand og argumenter Klageren har fremsat påstand om, at  

 denne er berettiget til afgiftsgodtgørelse for al elektricitet, der er  

 anvendt  

 på havnene, bortset fra elektricitet, der er blevet videresolgt samt  

 elektricitet anvendt til rumopvarmning og varmt vand.
Vedrørende gadebelysningen er det  

 anført, at der ikke er tale om gadebelysning på offentlig vej, men belysning  

 af  

 arealer, der efter de fremlagte matrikelkort tilhører havnene.
Kun på de  

 veje,  

 der fører ned til havnene samt på den vej, der fører ned til færgelejet, er  

 der  

 tale om belysning på offentlig vej, der ikke giver adgang til  

 afgiftsgodtgørelse.
På disse steder er det heller ikke klageren, der sørger  

 for  

 og afholder udgiften til belysning, men derimod kommunens vejvæsen samt  

 færgeselskabet.
Der er henvist til praksis i Punktafgiftsvejledningen 2002,  

 afsnit F.6.2.3, hvor belysning af en lystebådehavns fællesarealer er  

 godtgørelsesberettiget.
Der er samtidig henvist til de fremlagte  

 matrikelkort,  

 hvor der tydeligt er sondret mellem offentligt vejareal og havnenes arealer.
 Det er endvidere anført, at der er tale  

 om elektricitetsforbrug i den momsregistrerede virksomhed, jf.  

 elektricitetsafgiftslovens § 11, stk. 1, nr. 1, idet belysningen primært  

 tjener  

 havnenes erhvervsmæssige formål med at være tilgængelig alle døgnets 24  

 timer.  

 Således har den omstændighed, at der er offentlig adgang, og at belysningen  

 sker med almindelig gadearmaturer, ikke betydning, idet belysningen sker i  

 tilknytningen til den erhvervsmæssige aktivitet.
Det er herudover anført, at regionen har  

 godkendt fradrag for forbruget til belysning på selve molerne, men ikke på de  

 inderste dele af havnene.
Der er imidlertid ikke grundlag for en sådan  

 forskelsvurdering,  

 da det særligt er på de inderste dele af havnene, der udøves erhvervsmæssig  

 aktivitet.
Det er endelig anført, at  

 energiforbruget til rumvarme/varmt vand udgør en mindre del af havnenes  

 samlede  

 energiforbrug.
Det vil således være urimeligt, såfremt man betragter det  

 meste  

 af energiforbruget brugt til rumvarme/varmt vand, når der ikke er sket  

 konkret  

 måling af forbruget til proces.
 Det er sluttelig anført, at det  

 ikke-godtgørelsesberettigede forbrug af elektricitet solgt til fiskekuttere  

 samt anvendt til rumvarme/varmt vand, kan ske ud fra de af klageren foretagne  

 målinger/beregninger, som fremgår af klagerens brev til Landsskatteretten.
I relation til Told- og Skattestyrelsens  

 udtalelse er det anført, at havnenes elinstallation ikke er opbygget således,  

 at der forholdsvis enkelt kan etableres målere til registrering af elsalg til  

 lystbåde og fiskekuttere.
Udgifterne til at få separeret belysning af  

 havnearealer mv. udgør i henhold til et indhentet prisoverslag ca. 250.000  

 kr.,  

 hvortil kommer udgifter til opgravning og retablering af havnearealer.
Det  

 fastholdes derfor, at elforbruget til lystbåde kan opgøres indirekte ved at  

 elforbruget til belysning af havnearealer/molebelysning opgøres på grundlag  

 af  

 en effektberegning.
Landsskatterettens bemærkninger og  

 begrundelse Efter elektricitetsafgiftslovens § 11  

 stk. 1, kan virksomheder, der er registreret efter merværdiafgiftsloven,  

 bortset fra de i stk. 2, nævnte tilfælde, få tilbagebetalt afgiften efter  

 nærværende lov med undtagelse af 1 øre pr. kWh, af den af virksomheden  

 forbrugte afgiftspligtige elektricitet og af den afgiftspligtige  

 elektricitet,  

 der er medgået til fremstilling af varme, der er forbrugt i virksomheden, og  

 som er leveret særskilt til virksomheden fra et fjernvarmeværk eller anden  

 varmeproducent, der er registreret efter merværdiafgiftsloven.
 Tilbagebetaling efter lovens § 11, stk.  

 3, kan dog ikke finde sted for afgiftspligtig elektricitet og varme, som  

 forbruges i vandvarmere, varmepumper til opvarmning af brugsvand samt fast  

 installerede elektriske radiatorer, strålevarmeanlæg, varmeblæsere,  

 konvektionsovne,  

 varmepumper og lignende anlæg beregnet til rumopvarmning.
 Efter elektricitetsafgiftslovens § 11,  

 stk. 5, kan virksomhederne vælge mellem følgende 3 principper i opgørelsen af  

 den mængde elektricitet, der er omfattet af lovens § 11, stk. 3:
·  

  

 	  

 Den faktiske mængde elektricitet forbrugt i  

 de nævnte anlæg opgjort efter måler eller ·  

  

 	  

 den fremstillede mængde varme opgjort efter  

 måler multipliceret med 1,1 eller ·  

  

 	  

 den installerede effekt multipliceret med  

 350 timer pr. måned eller den målte driftstid.
 Herudover er der i lovens § 11, stk. 6  

 og 7, mulighed for beregning af en afgift pr. m2.
 Endvidere kan der i henhold til  

 kuldioxidafgiftslovens § 9, stk. 4, nr. 3, ydes tilbagebetaling efter  

 bestemmelsens stk. 1 for det forbrug, der er fuldt ud  

 tilbagebetalingsberettiget efter § 11 i elektricitetsafgiftsloven.
Den af klageren anvendte elektricitet må  

 som udgangspunkt anses for omfattet af elektricitetsafgiftslovens § 11, stk.  

 1,  

 nr. 1, og dermed godtgørelsesberettiget.
Vedrørende elektricitet til  

 belysning  

 bemærkes, at dette energiforbrug sker indenfor havnenes fysiske rammer og må  

 anses at være nødvendig for selve driften af havnene.
Den omstændighed, at  

 der  

 er offentlig adgang til havneområderne ændrer ikke herved, da en sådan adgang  

 må anses som en forudsætning for havnenes funktion og virke.
At belysningen i  

 visse tilfælde sker ved almindelige gadelamper findes ikke at kunne tillægges  

 vægt, idet der hverken i lovgivningen eller i praksis er stillet krav om, at  

 godtgørelsesberettiget belysning skal ske i særlige indretninger.
Endelig er  

 det oplyst, at udgiften til selve gadebelysningen ikke er afholdt af  

 klageren,  

 men derimod af kommunen samt et færgeselskab.
 Retten finder således, at det alene er  

 elektricitetsforbruget til videresalg samt til rumvarme/varmt vand, der ikke  

 er  

 godtgørelsesberettiget, jævnfør elektricitetsafgiftslovens § 11, stk. 1, nr.  

 1,  

 og stk. 3.
Der har ved hver havn alene været opsat  

 enkelte målere, der har målt havnenes samlede elektricitetsforbrug.
Retten  

 finder i overensstemmelse med ovennævnte, at der kan ske opgørelse af det  

 godtgørelsesberettiget forbrug, således at der fra klagerens samlede  

 elektricitetsforbrug i den omhandlede periode, fratrækkes det forbrug, der  

 vedrører videresalg samt det forbrug, der er anvendt til rumvarme/varmt vand.  

 Vedrørende den elektricitet, der har været videresolgt til fiskekuttere, skal  

 opgørelse ske efter de målinger, som klageren har foretaget i den omhandlede  

 periode.
Vedrørende salget af elektricitet til lystbåde, der ikke har været  

 målt, må opgørelsen af dette forbrug ske skønsmæssigt.
Der henvises herved  

 til  

 Punktafgiftsvejledningen punkt F.6.4. vedrørende privat og erhvervsmæssig  

 brug.  

 For så vidt angår energi indkøbt af en virksomhed, men kun delvist forbrugt i  

 virksomheden, findes der i lighed hermed at kunne foretages et skøn.
For så vidt angår opgørelsen af  

 rumvarme/varmt vand omfattet af elektricitetsafgiftslovens § 11, stk. 3, kan  

 opgørelse alene ske efter lovens § 11, stk. 5. Idet der ikke har været  

 foretaget  

 målinger i den omhandlede periode må opgørelsen ske efter effektreglen i §  

 11,  

 stk. 5, nr. 3. Det overlades til regionen at foretage den nærmere talmæssige  

 opgørelse, jf.
Landsskatterettens forretningsorden, bekendtgørelse nr. 563 af  

 2.  

 juli 1999, § 17, stk. 2, samt på baggrund af den fornyede opgørelse af det  

 godtgørelsesberettiget forbrug at foretage regulering af  

 elektricitetsafgiftsgodtgørelsen for den omhandlede periode.
Godtgørelse af  

 kuldioxidafgift reguleres i overensstemmelse hermed.
 Den påklagede afgørelse ændres således.
