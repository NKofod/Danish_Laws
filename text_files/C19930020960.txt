Indholdsfortegnelse Parallelimportens område og betingelser 1.1 Definition 1.2 Indledning 1.3 Betingelser for parallelimport 1.4 Biologiske lægemidler 1.5 Markedsføringstilladelsens område 1.6 Bevis for virksomhedsgodkendelse Registreringsansøgningen 2.1 Afgifter 2.2 Bevis for virksomhedsgodkendelse 2.3 Sprog 2.4 Navn 2.5 Etiketter og indlægssedler 2.6 Opbevaringstid 2.7 Behandlingstid Tilgrænsende emner 3.1 Kliniske afprøvninger 3.2 Gratis udlevering af lægemiddelprøver 3.3 Indberetning af bivirkninger 3.4 Forholdet til anden lovgivning 3.5 Ophævelse af tidligere vejledning Bilag Parallelimportens område og betingelser 1.1 Definitioner Ved parallelimport af lægemidler forstås, at et lægemiddel, som allerede  

 er optaget i Sundhedsstyrelsens specialitetsregister, importeres til Danmark  

 udenom de salgskanaler, som er aftalt af rettighedsindehaveren.  

 Parallelimport kan omfatte både udenlandsk og dansk producerede lægemidler.  

 Visse mindre afvigelser i det parallelimporterede præparat kan accepteres,  

 under forudsætning af at der ikke er forskelle af terapeutisk betydning.
Ved eksportland forstås det EF-land, som det parallelimporterede  

 lægemiddel ønskes importeret fra og hvor en markedsføringstilladelse er  

 gældende.
Den importerede batch af lægemidlet behøver imidlertid ikke fysisk  

 at have været i dette land, men skal dog under alle omstændigheder fysisk  

 have været i et EF-land.
 Ved det direkte forhandlede lægemiddel forstås det lægemiddel, som  

 forhandles gennem den salgskanal, som er aftalt med rettighedsindehaveren, og  

 som parallelimporten finder sted i forhold til.
1.2 Indledning Sundhedsstyrelsen administrerer parallelimport på baggrund af  

 EØF-Traktatens art. 30 og 36 og Kommissionens meddelelse om parallelimport af  

 medicinske specialiteter, for hvilke der allerede foreligger  

 markedsføringstilladelse.
I den forbindelse skal også nævnes den såkaldte de  

 Peijper-dom, der danner grundlag for Kommissionens meddelelse.
 De Peijper-dommen fastslår, at en lovgivning eller praksis, som har til  

 følge, at import kanaliseres til kun at kunne finde sted gennem visse  

 erhvervsdrivende, hvorved andre afskæres herfra, falder ind under forbudet  

 mod indførselsrestriktioner i Traktatens art. 30.
Dette gælder også for lægemiddelområdet, uanset at lovlig markedsføring af  

 et lægemiddel er betinget af de nationale myndigheders godkendelse af det  

 pågældende lægemiddel.
Parallelimport af allerede godkendte lægemidler er  

 derfor lovlig under visse nærmere betingelser.
Dommen siger videre, at en lovgivning eller praksis, som gør det muligt at  

 monopolisere import, kan ikke retfærdiggøres af hensynet til beskyttelse af  

 menneskers eller dyrs liv eller helbred, jf.
Traktatens art. 36, hvis dette  

 formål kan nås gennem mindre restriktive foranstaltninger.
 Herved tænkes bl.a. på, at de nationale myndigheder allerede er i  

 besiddelse af den nødvendige dokumentation for lægemidlet via den første  

 markedsføringstilladelse og at EF's Medlemsstater ved en højere grad af  

 indbyrdes samarbejde kan fremskaffe de fornødne oplysninger.
 De Peijper-dommen fastslår endvidere, at der ligeledes kan  

 parallelimporteres varianter til det allerede godkendte lægemiddel, såfremt  

 der ikke er forskelle af terapeutisk betydning mellem præparaterne.
 En markedsføringstilladelse til et parallelimporteret lægemiddel kan på  

 denne baggrund ikke betinges af, at parallelimportøren fremlægger fuld  

 dokumentation, da der er tale om et præparat, som i det væsentligste er  

 identisk med et allerede godkendt lægemiddel og da Sundhedsstyrelsen allerede  

 er i besiddelse af den fornødne dokumentation.
Iflg. lægemiddellovens § 13 skal farmaceutiske specialiteter optages i  

 Sundhedsstyrelsens specialitetsregister, før de må markedsføres.
I praksis  

 optages specialiteten ved, at en markedsføringstilladelse udstedes for den  

 pågældende specialitet.
 Den samme bestemmelse gælder for parallelimporterede lægemidler og disse  

 må derfor ikke markedsføres, før der er udstedt en markedsføringstilladelse  

 af Sundhedsstyrelsen.
 Parallelimporterede lægemidler skal ansøges registreret på et særligt  

 ansøgningsskema, som fås ved henvendelse til Sundhedsstyrelsen.
Sundhedsstyrelsens behandling af registreringsansøgninger for  

 parallelimporterede lægemidler har som hovedformål at konstatere, om der er  

 den fornødne identitet mellem det direkte forhandlede lægemiddel og det  

 ansøgte parallelimporterede lægemiddel.
Sundhedsstyrelsen sikrer sig, at det  

 ansøgte lægemiddel opfylder betingelserne for parallelimport (se afsnit 1.3)  

 og lægger i øvrigt til grund, at det ansøgte lægemiddel opfylder  

 lægemiddelloven og deraf afledte krav ligesom det direkte forhandlede  

 lægemiddel.
1.3 Betingelser for parallelimport Følgende betingelser skal være opfyldt, for at et parallelimporteret  

 lægemiddel kan ansøges optaget i Sundhedsstyrelsens specialitetsregister:
 For så vidt angår den fysiske tilstedeværelse af det parallelimporterede  

 lægemiddel i eksportlandet, se afsnit 1.1.
 Efter en konkret vurdering kan Sundhedsstyrelsen tillade parallelimport af  

 lægemidler, selvom betingelse nr. 4 ikke er opfyldt, f.eks. efter en konkret  

 vurdering af licensforhold eller pakningsmateriale.
 Ved afgørelsen af hvorvidt eventuelle forskelle er af terapeutisk  

 betydning, administrerer Sundhedsstyrelsen efter de samme retningslinier, som  

 er gældende for efterfølgende ændringer i godkendte direkte forhandlede  

 lægemidler.
1.4 Biologiske lægemidler På grund af biologiske lægemidlers særlige natur vil Sundhedsstyrelsen  

 foretage en konkret vurdering i den enkelte sag af hensyn til  

 patientsikkerheden og evt. forlange særlig dokumentation (f.eks. vedrørende  

 HIV og Hepatitis C).
1.5 Markedsføringstilladelsens område En markedsføringstilladelse til et parallelimporteret lægemiddel giver  

 indehaveren ret til at importere det pågældende lægemiddel til Danmark og  

 forhandle eller udlevere det i landet i overensstemmelse med gældende  

 markedsføringstilladelse og lægemiddellovgivning.
 Ved behandlingen af en registreringsansøgning for et parallelimporteret  

 lægemiddel lægges det til grund, at lægemidlet har samme kvalitet som det  

 direkte forhandlede lægemiddel i Danmark, idet det forudsættes, at  

 lægemidler, hvis registreringsindehaver er den samme eller tilhører samme  

 koncern, har samme kvalitet.
 Viser det sig efterfølgende, at præparatet ikke opfylder gældende danske  

 registreringsbetingelser, for eksempel vedrørende kvalitet, vil  

 markedsføringstilladelsen, jf. lægemiddellovens § 20, blive trukket tilbage.
Markedsføringstilladelsen er gyldig i 5 år.
Den kan forlænges for 5 år ad  

 gangen, jf. lægemiddellovens § 16.
 Markedsføringstilladelsen er imidlertid samtidig kun gyldig, sålænge  

 markedsføringstilladelsen til det direkte forhandlede lægemiddel og  

 markedsføringstilladelsen i eksportlandet er gældende.
 Såfremt det direkte forhandlede lægemiddel slettes af  

 specialitetsregisteret af sikkerhedsmæssige årsager, vil det  

 parallelimporterede lægemiddel blive slettet samtidig hermed.
Hvis det direkte forhandlede lægemiddel derimod slettes af handelsmæssige  

 årsager, vil det parallelimporterede lægemiddel ikke nødvendigvis blive  

 slettet samtidig.
En afviklingsperiode kan evt. accepteres under hensyntagen  

 til lageret, kontraktlige forpligtelser og lignende.
Sundhedsstyrelsen vil i  

 hvert enkelt tilfælde tage stilling hertil.
 Markedsføringstilladelsen dækker ikke parallelimport fra flere lande end  

 det fremgår af tilladelsen.
 Parallelimportøren skal i videst mulig udstrækning holde sig informeret om  

 eventuelle ændringer i det parallelimporterede præparat samt holde  

 Sundhedsstyrelsen underrettet herom.
 Hvis der i det parallelimporterede præparat er foretaget ændringer i  

 udseende, deklaration, emballage, registreringsindehaver eller  

 registreringsstatus i eksportlandet m.m. i forhold til det, der var gældende  

 på tidspunktet for udstedelsen af markedsføringstilladelsen i Danmark, må de  

 ændrede leverancer ikke bringes i handelen, før styrelsen giver tilladelse  

 hertil.
Hvis det parallelimporterede lægemiddel skifter  

 markedsføringstilladelsesnummer i eksportlandet, skal Sundhedsstyrelsen  

 øjeblikkeligt underrettes herom, således at Sundhedsstyrelsen kan undersøge,  

 hvad der ligger til grund for ændringen.
Lægemidlet kan dog fortsat bringes i  

 handelen, indtil Sundhedsstyrelsen eventuelt bestemmer det modsatte.
 Hvis parallelimportøren ønsker ændringer i forhold, der ligger til grund  

 for den udstedte markedsføringstilladelse, skal der indsendes ansøgning herom  

 til Sundhedsstyrelsen. Ændringerne må ikke foretages, før tilladelse  

 foreligger fra Sundhedsstyrelsen.
Endelig gøres der opmærksom på, at Engrosdirektivet 92/25/EØF bestemmer,  

 at engrosforhandlere kun må modtage lægemidler fra personer, som har fornøden  

 tilladelse fra myndighederne, ligesom lægemidler kun må leveres til personer  

 med tilladelse fra myndighederne.
Denne bestemmelse implementeres i løbet af  

 kort tid i bekendtgørelse om god fremstillings- og distributionspraksis for  

 lægemidler.
1.6 Virksomhedsgodkendelse Parallelimportører, som skal foretage ommærkning eller ompakning m.v.,  

 skal være i besiddelse af en fremstillertilladelse.
Ansøgningsskema kan  

 rekvireres hos Sundhedsstyrelsen.
 Hvis det parallelimporterede lægemiddel er omfattet af bekendtgørelse om  

 euforiserende stoffer, skal der søges om særlig tilladelse til håndtering af  

 disse.
Registreringsansøgningen En ansøgning om registrering af et parallelimporteret lægemiddel indsendes  

 til:
Sundhedsstyrelsens Lægemiddelafdeling Registreringssekretariatet Frederikssundsvej 378 2700 Brønshøj Telefon: 44 94 36 77 Telefax: 44 94 02 37 Ansøgningen skal indeholde følgende:
- Udfyldt ansøgningsskema. (Skemaet kan rekvireres fra Sundhedsstyrelsens  

 Lægemiddelafdeling.) - Udkast til etiket samt eventuelle meddelelser, som ønskes vedlagt  

 pakningen.
 - Udkast til eventuel indlægsseddel i henhold til gældende regler.
- Prøvepakning fra det ansøgte eksportland. (Denne vil ikke blive  

 returneret.) - Bevis for at parallelimportøren har en virksomhedsgodkendelse, medmindre  

 Sundhedsstyrelsen allerede er bekendt med, at en sådan foreligger.
 - Bevis for indbetalt registreringsafgift med angivelse af præparat- og  

 firmanavn, f.eks. i form af kopi af kvittering for giroindbetaling.
 Ansøgeren skal selv opbevare en kopi af det indsendte materiale, som  

 Sundhedsstyrelsen om nødvendigt kan rekvirere.
2.1 Afgifter Registreringsafgifter og årsafgifter for parallelimporterede lægemidler er  

 fastsat i afgiftsbekendtgørelsen.
 Indbetalingerne skal ske til:
Sundhedsstyrelsen Amaliegade 13 Postbox 2020 DK-1012 København K.
Postgiro: 9 184 295 2.2 Bevis for virksomhedsgodkendelse Såfremt parallelimportøren allerede er i besiddelse af en  

 virksomhedsgodkendelse fra Sundhedsstyrelsen, som dækker det ansøgte, er det  

 tilstrækkeligt at henvise til dette.
Hvis en sådan godkendelse ikke  

 foreligger, skal der ansøges herom, og forhandling må ikke påbegyndes før  

 tilladelsen foreligger.
2.3 Sprog Ansøgningen skal foreligge på dansk.
2.4 Navn Parallelimporterede lægemidler kan markedsføres under et andet navn end  

 det af Sundhedsstyrelsen godkendte navn for det direkte forhandlede  

 lægemiddel.
Såvel et andet særnavn som fællesnavn efterfulgt af  

 parallelimportørens navn eller firmamærke vil kunne accepteres.
Det ansøgte  

 navn skal godkendes af Sundhedsstyrelsen, jf. lægemiddellovens § 18.
2.5 Etiketter og indlægssedler Pakningsmateriale skal udarbejdes i overensstemmelse med  

 mærkningsbekendtgørelsen.
Desuden henvises til mærkningsvejledningen.
Udenlandsk tekst på pakningen kan accepteres, idet der dog ikke må være  

 anført noget, som ikke er i overensstemmelse med de danske regler.
Det er  

 tilladt at overklæbe udenlandsk pakningsmateriale med dansk etiket.
 Fra sin praksis kan Sundhedsstyrelsen i øvrigt fremhæve følgende:
 Ved parallelimporterede lægemidler, der afviger i farve, udseende, smag  

 m.m. eller for injektionspræparaters vedkommende i indhold af  

 konserveringsmiddel i forhold til det direkte forhandlede lægemiddel, har  

 Sundhedsstyrelsen forlangt, at yderemballagen skal være forsynet med en  

 tekst, der gør opmærksom på afvigelsen samt hvorledes afvigelsen er i forhold  

 til det direkte forhandlede lægemiddel.
 Blisterkort med ugedagsmærkning er blevet accepteret, også selv om  

 mærkningen ikke harmonerer med den her i landet godkendte dosering, når såvel  

 yderemballage som blisterkort mærkes med en tekst om, at den af lægen  

 foreskrevne dosering skal følges, og at der i givet fald skal ses bort fra  

 ugedagsmærkningen.
 Sundhedsstyrelsen har accepteret parallelimporterede tabletter, der er  

 uden delekærv, selvom de direkte forhandlede tabletter er forsynet med  

 delekærv, når yderemballagen var mærket med, at tabletterne ikke er forsynet  

 med delekærv.
 Sundhedsstyrelsen har ligeledes accepteret ubetydelige afvigelser i  

 præparatnavnet på inderemballagen i forhold til det godkendte præparatnavn,  

 når der på yderemballagen gøres opmærksom på den pågældende afvigelse.
 Der gøres i øvrigt særligt opmærksom på, at udløbsdatoen på yder- og  

 inderemballagen skal svare til den, der godkendes for det parallelimporterede  

 lægemiddel i Danmark.
Parallelimporterede lægemidler skal være forsynet med indlægssedler i  

 overensstemmelse med reglerne i mærkningsbekendtgørelsen.
Udformningen og  

 indholdet behøver ikke at være identisk med indlægssedlen for det direkte  

 forhandlede lægemiddel.
2.6 Opbevaringstid Parallelimporterede lægemidler vil som udgangspunkt få godkendt den samme  

 opbevaringstid, som er gældende for det direkte forhandlede lægemiddel i  

 Danmark.
Det er dog en betingelse, at det parallelimporterede lægemiddel i  

 eksportlandet har en opbevaringstid, som er den samme som eller længere end  

 den danske.
 Hvis eksportlandets opbevaringstid er kortere end den danske, godkendes  

 kun en periode svarende til, hvad der er gældende i eksportlandet.
 Ved forlængelse af opbevaringstiden for det direkte forhandlede lægemiddel  

 i Danmark kan opbevaringstiden forlænges tilsvarende for det  

 parallelimporterede lægemiddel under forudsætning af, at den samme eller en  

 længere opbevaringstid er godkendt i eksportlandet.
 Ændres den fastsatte opbevaringstid i eksportlandet, kan en tilsvarende  

 ændring godkendes for det parallelimporterede lægemiddel i Danmark, dog  

 maksimalt hvad der er godkendt for det direkte forhandlede lægemiddel.
2.7 Behandlingstid Behandlingen af en ansøgning vil ikke blive påbegyndt, før det komplette  

 ansøgningsmateriale er modtaget.
Ansøgninger om tilladelse til parallelimport søges behandlet indenfor 4  

 måneder.
Imidlertid er Sundhedsstyrelsens behandling afhængig af modtagelse  

 af en række oplysninger fra eksportlandets myndighed og eventuelt af  

 supplerende oplysninger fra ansøgeren, hvorfor denne behandlingstid ikke kan  

 påregnes for alle ansøgninger.
 Med henblik på at opnå den kortest mulige behandlingstid bør det  

 tilstræbes, at der ikke efterfølgende ønskes ændringer i allerede fremsendt  

 ansøgningsmateriale.
Tilgrænsende emner 3.1 Kliniske afprøvninger For kliniske afprøvninger, der foretages med parallelimporterede  

 lægemidler, skal anmeldelsen fra fremstiller/repræsentant - i den udstrækning  

 en sådan er et krav, jf. lægemiddellovens § 24, stk. 1 - foretages af  

 moderselskabet.
 Ved skift til parallelimporteret lægemiddel i en igangværende afprøvning,  

 skal der tilsvarende foreligge anmeldelse fra moderselskabet.
 Udskiftning af lægemidler må ikke foretages, før Sundhedsstyrelsen har  

 modtaget meddelelse herom, vedlagt anmeldelse fra moderselskabet.
 Se i øvrigt Sundhedsstyrelsens vejledning om kliniske afprøvninger.
3.2 Gratis udlevering af lægemiddelprøver Parallelimporterede lægemidler kan udleveres gratis på samme betingelser  

 som direkte forhandlede lægemidler efter reglerne i  

 lægemiddelprøvebekendtgørelsen, dvs. 1 gratis prøve af den mindste pakning om  

 året.
3.3 Indberetning af bivirkninger Indberetning om bivirkninger af parallelimporterede lægemidler skal som  

 for alle andre lægemidler ske til Bivirkningsnævnet.
Det skal tydeligt fremgå  

 af indberetningen, at det drejer sig om et parallelimporteret lægemiddel.
3.4 Forholdet til anden lovgivning Sundhedsstyrelsen påser ikke ved sin optagelse af et parallelimporteret  

 lægemiddel i Specialitetsregisteret, om varemærke- eller patentrettigheder  

 eller lignende krænkes.
Sådanne spørgsmål er overladt til civilretligt  

 søgsmål.
 Med hensyn til produktansvar henvises til de almindelige regler herom, jf.  

 produktansvarsloven, hvorefter der kan rejses erstatningssøgsmål mod  

 producenten og enhver mellemhandler efter nærmere i loven angivne regler.
3.5 Ophævelse af tidligere vejledning Sundhedsstyrelsens vejledning af 11. august 1978 vedrørende  

 parallelimporterede lægemidler ophæves.
Sundhedsstyrelsen, den 14. december 1993 Knud Kristensen / Henning Hovgaard Bilag Lægemiddelloven: Lovbekendtgørelse nr. 452 af 10. juni 1992, som  

 ændret ved lov nr. 280 af 6. maj 1993.
 Mærkningsbekendtgørelsen: Bekendtgørelse nr. 314 af 18. maj 1993  

 om mærkning af og indlægssedler til lægemidler optaget i Sundhedsstyrelsens  

 specialitetsregister.
 Afgiftsbekendtgørelsen: Bekendtgørelse nr. 168 af 31. marts 1993  

 om afgifter for lægemidler og lægemiddelvirksomheder.
 Lægemiddelprøvebekendtgørelsen: Bekendtgørelse nr. 329 af 24. maj  

 1993 om udlevering af lægemiddelprøver.
 GMP-bekendtgørelsen: Bekendtgørelse nr. 796 af 21. september 1992  

 om fremstilling, import og forhandling m.v. af lægemidler.
 Euforiserende stoffer: Bekendtgørelse nr. 698 af 31. august 1993  

 om euforiserende stoffer.
 Danske lægemiddelstandarder (DLS), gældende udgave.
 Mærkningsvejledningen: Vejledning nr. 91 af 7. juni 1993 om  

 mærkning af og indlægssedler til lægemidler optaget i Sundhedsstyrelsens  

 specialitetsregister.
 Vejledning om kliniske afprøvninger af lægemidler,  

 Sundhedsstyrelsen 1992.
 Vejledning om kliniske afprøvninger af lægemidler på dyr,  

 Sundhedsstyrelsen 1993.
Kommissionens meddelelse: Kommissionens meddelelse nr.
C 115/5 af  

 6. maj 1982 om parallelimport af medicinske specialiteter, for hvilke der  

 allerede foreligger markedsføringstilladelse.
 EF-direktiver vedrørende lægemidler til human anvendelse: The  

 Rules governing medicinal Products for human use in the European Community:
- volume I (september 1991), samt senere vedtagne direktiver.
 EF-direktiver vedrørende lægemidler til veterinær anvendelse: The  

 Rules governing medicinal Products in the European Community:
- Volume V A: Veterinary medicinal products (november 1992), - Volume VI: Establishment by the European Community of maximum residue  

 limits (MRL's) for residues of veterinary medicinal products in foodstuffs of  

 animal origin (oktober 1991), samt senere vedtagne direktiver.
