Betænkning afgivet af Socialudvalget den  

 22. april 1999 Betænkning over Forslag til lov om ændring af lov om  

 dagpenge ved sygdom eller fødsel Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Hirtshals Kommune.
 Der er af socialministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med  

 undtagelse af Enhedslistens medlem) lovforslaget til vedtagelse med  

 det af socialministeren stillede ændringsforslag.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.
Mindretallet er enig i, at der skal være  

 løbende opfølgning af alle sygedagpengesager for at sikre den  

 syge borger relevant vejledning og de bedste tilbud.
Enhedslisten tror ikke  

 på, at økonomisk pression over for kommunerne sikrer  

 langtidssyge de rigtige tilbud.
Tværtimod frygter Enhedslisten, at syge  

 borgere raskmeldes vilkårligt og for tidligt, eller at de  

 førtidspensioneres før behandlings- og  

 revalideringsmulighederne er udtømt.
Ændringsforslag Af	socialministeren, tiltrådt af et flertal  

 (udvalget med undtagelse af EL):
Til § 1 1) I det foreslåede § 30, stk. 1, 4. pkt.,  

 indsættes efter »sygefravær« ordene: »og  

 ansættelsesforhold« .
Bemærkninger Ændringsforslaget skyldes, at det forekommer, at en  

 lønmodtager har flere arbejdsforhold og sygemeldes fra de enkelte  

 arbejdsforhold på forskellige tidspunkter, således at  

 første fraværsdag ikke er ens i de forskellige  

 arbejdsforhold.
Der er i dag intet krav om, at de enkelte arbejdsforhold  

 skal have samme første fraværsdag.
Sygedagpengeberegningen, den  

 automatiske bogføring og dermed også opgørelsen af  

 størrelsen af statsrefusionen i det fælles kommunale edb-system  

 sker således på grundlag af 1. fraværsdag i hvert enkelt  

 arbejdsforhold.
 Ændringsforslaget skal således sikre, at der  

 skabes entydighed i fordelingen af statsrefusionen til kommunerne på  

 100 pct., 50 pct. og 0 pct. i de tilfælde, hvor den sygemeldte har  

 flere arbejdsforhold med forskellig første fraværsdag.
 Med ændringsforslaget videreføres det i dag  

 gældende princip for beregningen af størrelsen af  

 statsrefusionen til kommunerne, når den sygemeldte har flere  

 arbejdsforhold, som man sygemeldes fra på forskellige tidspunkter.
Jørn Pedersen (S)  

 Inger Bierbaum (S) Else Marie Mortensen (S)  

 Karen J.
Klint (S) Grete Schødts (S)  

 Villy Søvndal (SF) fmd.  

 Yvonne Herløv Andersen (CD)  

 Anders Samuelsen (RV) Pernille Rosenkrantz-Theil (EL)  

 Erik Larsen (V) Else Winther Andersen (V)  

 Tove Fergo (V) Rikke Hvilshøj (V)  

 John Vinther (KF) Knud Erik Kirkegaard (KF)  

 Inge Refshauge (DF)  

 Tove Videbæk (KRF) nfmd.
 Fremskridtspartiet havde ikke medlemmer i udvalget.
