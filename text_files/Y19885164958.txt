 Udtalt, at det forhold at 21 byrådsmedlemmer var ansat ved det  

 fælleskommunale genbrugscenter ikke i sig selv var tilstrækkeligt til at  

 statuere inhabilitet i forbindelse med byrådets behandling af budgettet for  

 genbrugscentret.
 Det måtte endvidere lægges til grund, at de 2 byrådsmedlemmer ikke  

 havde nogen særlig personlig eller økonomisk interesse i udfaldet af byrådets  

 budgetbehandling, idet der ikke var fremsat forslag,som kunne påvirke de  

 pågældendes ansættelses- eller arbejdsforhold.
 Imidlertid måtte det byrådsmedlem, der var leder af institutionen, og  

 som i denne egenskab havde udarbejdet eller deltaget i udarbejdelsen af  

 institutionens budgetforslag, dog anses for inhabil ved byrådets  

 stillingtagen til institutionens budgetforslag.
 Derimod var der ikke tiltsrækkelig grundlag for at antage, at det  

 byrådsmedlem, der var leder af en afdeling af genbrugscentret, ahvde haft en  

 interesse af en sådan styrke i sagens udfald, at der ud fra en generel  

 vurdering havde været fare for, at den pågældendes stillingtagen til sagen  

 kunne blive påvirket af uvedkommende hensyn.
 I skrivelse af 9. februar 1988 (j.nr. 45-5-7) har Haderslev Byråd anmodet  

 Indenrigsministeriet om en udtalelse i en sag vedrørende to byrådsmedlemmers  

 habilitet i forbindelse med behandlingen i byrådet af 1988-budgettet for  

 Sønderjysk Genbrugscenter Nord.
Som meddelt i skrivelse af 19. februar 1988 har Indenrigsministeriet  

 anmodet Tilsynsrådet for Sønderjyllands Amt om en udtalelse.
Tilsynsrådet har  

 i sit svar af 25. februar 1988 meddelt, at tilsynsrådet - omend under nogen  

 tvivl - har fundet, at sagen, således som den er oplyst af Haderslev Kommune,  

 hverken har så væsentlig betydning for de to byrådsmedlemmer eller for det  

 kommunale fællesskab, hvori de er ansat, at det har været tilstrækkeligt  

 grundlag for at anse medlemmerne for inhabile.
 Det fremgår af sagen, at under behandlingen i byrådet af 1988-budgettet  

 for Sønderjysk Genbrugscenter Nord blev byrådsmedlem  Finn  Christiansen, der  

 er leder af genbrugscentret, og byrådsmedlem  Jens  Ole  Koustrup, der er  

 afdelingsleder ved genbrugscentrets afdeling i Haderslev, af et flertal i  

 byrådet anset for inhabile ved behandlingen og afgørelsen af den pågældende  

 sag.
De to byrådsmedlemmer påklagede derefter byrådets afgørelse til  

 Tilsynsrådet for Sønderjyllands Amt.
Tilsynsrådet udtalte efter behandling i  

 et møde den 21. januar 1988, at der ikke efter en samlet vurdering af de  

 foreliggende oplysninger i sagen har været tiltsrækkeligt sikre holdepunkter  

 for at antage, at valget mellem de to foreliggende budgetforslag havde  

 væsentlig betydning for nogen af de to klagere.
Disse burde derfor efter  

 tilsynsrådets mening have deltaget i sagens behandling og afgørelse.  

 Imidlertid må tilsynsrådet erkende, at der på tidspunktet for afgørelsen af  

 habilitetsspørgsmålet kan have været en sådan tvivl om virkningen af  

 budgetforslagene for de to klageres ansættelsesforhold, at den af byrådet  

 trufne afgørelse ikke kan betegnes som klart urigtig.
Tilsynsrådet finder  

 under hensyn til denne tvivl ikke tilstrækkeligt grundlag for at tilsidesætte  

 afgørelsen og foretager sig ikke mere i sagen.
Sagen, der var optaget på byrådets dagsorden den 24. september vedrørte  

 godkendelsen af budgettet for 1988 for Sønderjysk Genbrugscenter Nord.
Efter  

 tilkendegivelser fra økonomiudvalget var der blevet udarbejdet et revideret  

 budgetforslag for centret, som ville indebære en besparelse i forhold til det  

 oprindelige udarbejdede budgetforslag.
 Efter det oplyste ville de foreselåede besparelser i budgetforslaget ikke  

 få nogen personlig eller økonomisk betydning for byrådsmedlemmerne  Finn  

  Christiansen og  Jens  Ole  Koustrup, og der var efter det oplyste ejheller  

 i øvrigt fremsat forslag vedrørende budgettet, som ville kunne påvirke de  

 pågældendes ansættelses- eller arbejdsforhold.
Det fremgår endvidere af sagen, at  Finn  Christiansen ifølge sin  

 stillings- og arbejdsbeskrivelse som leder af genbrugscentret skal deltage i  

 møderne i centrets styringsgruppe og bestyrelse, samt at han skal deltage i  

 udarbejdelsen af centrets budget.
Derimod er der ikke pålagt afdelingsleder  

  Jens  Ole  Koustrup nogen funktioner vedrørende budgettet eller andre  

 økonomiske forhold vedrørende centret.
 I denne anledning skal Indenrigsministeriet udtale følgende:
Den, der virker inden for den offentlige forvaltning, er inhabil i forhold  

 til en bestemt sag, hvis der foreligger omstændigheder, der er egnede til at  

 vække tvivl om vedkommendes upartiskhed.
Inhabilitet foreligger dog ikke,  

 hvis der som følge af interessens karakter, styrke, sagens karakter eller den  

 pågældendes funktioner i forbindelse med sagbehandlingen ikke kan antages at  

 være fare for, at afgørelsen i sagen vil kunne blive påvirket af uvedkommende  

 hensyn.
 Der henvises herved til reglerne i § 3 i forvaltningsloven (lov nr. 571 af  

 19. december 1985), som dog direkte kun finder anvendelse på sager, hvor der  

 udfærdiges forvaltningsakter eller indgås kontraktsforhold mv., jf. lovens §  

 2.
Det forhold, at en sag vedrører den fælleskommunale virksomhed, hvor de to  

 byrådsmedlemmer er ansat, er ikke i sig selv tilstrækkeligt til at statuere  

 inhabilitet.
Der må foretages en nærmere vurdering af sagens karakter og af  

 styrken af de interesser, som de to hver især har som henholdsvis leder og  

 afdelingsleder i Sønderjysk Genbrugscenter Nord.
 Efter det oplyste må det lægges til grund, at de to byrådsmedlemmer ikke  

 havde nogen særlig personlig eller økonomisk interesse i udfaldet af byrådets  

 budgetbehandling, idet der ikke var fremsat forslag, som kunne påvirke de  

 pågældendes ansættelses- eller arbejdsforhold.
Efter Indenrigsministeriets opfattelse må et byrådsmedlem, der er leder af  

 en institution, og som i denne egenskab har udarbejdet eller deltaget i  

 udarbejdelsen af institutionens budgetforslag, dog anses for at være inhabil  

 ved byrådets stillingtagen til institutionens budgetforslag.
På denne  

 baggrund finder ministeriet, at byrådet med rette har truffet beslutning om  

 at anse  Finn  Christiansen for at være inhabil.
 Derimod finder Indenrigsministeriet ikke tilstrækkeligt grundlag for at  

 antage, at Jens  Ole  Koustrup har haft en interesse af en sådan styrke i  

 sagens udfald, at der - ud fra en generel vurdering - har været fare for, at  

 hans stillingtagen til sagen kunne blive påvirket af uvedkommende hensyn.  

 Ministeriet er derfor enig med tilsynsrådet i, at  Jens  Ole  Koustrup ikke  

 burde være anset for inhabil ved den pågældende sags behandling i byrådet.
 Kopi af denne skrivelse er sendt til Tilsynsrådet for Sønderjyllands Amt.
Med venlig hilsen Emil le Maire Indenrigsministeriets afgørelser og udtalelser om kommunale forhold 1988  

 2.2.a.
