Landsskatteretskendelse vedr.
Genoptagelse af  

 skatteansættelse Klagen vedrører  

 genoptagelse af skatteansættelsen for indkomståret  

 2002.
Landsskatterettens afgørelse Ligningsmyndigheden har  

 nægtet genoptagelse af skatteansættelsen for indkomståret 2002.
 Landsskatteretten pålægger  

 ligningsmyndigheden at genoptage skatteansættelsen for indkomståret 2002 med  

 henblik på behandling efter den nye praksis efter Told- og Skattestyrelsens  

 meddelelse af den 20. september 2006.
Sagens oplysninger Andelsboligforeningen B er  

 etableret i 1972. B adskiller sig fra andre andelsboligforeninger ved, at  

 ejendommen siden starten af 1980érne har været udstykket i ejerlejligheder,  

 som  

 er ejet af foreningen og beboet af  

 andelshaverne.
I december 2002 har 19  

 andelshavere, heriblandt klageren, solgt deres andelsbeviser til foreningen  

 mod, som vederlag, at få deres lejlighed til eje.
Endnu 10 andelshavere har  

 på  

 samme vis solgt deres andelsbevis i 2003.
Landsskatteretten har i 1998  

 afsagt kendelse om, at fortjeneste eller tab ved afståelse af andelsbeviser i foreningen  

 ikke var omfattet af skattefritagelsesbestemmelserne i  

 ejendomsavancebeskatningslovens  

 § 8. Afgørelsen er offentliggjort i TfS 1998.820 LSR.
 Ligningsrådet har i 2002  

 afsagt bindende forhåndsbesked om, at fortjeneste eller tab ved afståelse af  

 andelsbeviser i foreningen skal behandles efter aktieavancebeskatningslovens  

 regler.
 Ligningsmyndigheden har efter  

 anmodning givet dispensation i henhold til ligningslovens § 16 B, stk. 2,  

 således at tilbagesalget beskattes efter aktieavancebeskatningslovens regler  

 i  

 stedet for som udbytte, og at værdien af lejlighederne skulle fastsættes til  

 15.500 kr. pr. m² tinglyst areal ved andelshavernes afståelse af  

 andelsbeviser  

 til foreningen mod vederlag i en lejlighed.
Told- og Skattestyrelsen har  

 den 8. september 2005 udsendt meddelelse om ændret praksis vedrørende  

 skattefritagelse ved afståelse af andelsbevis med brugsret til beboelse i  

 lejlighed.
Herefter udvides anvendelsesområdet for  

 ejendomsavancebeskatningslovens  

 § 8, stk. 4, til at omfatte andelsbeviser m.v. med brugsret til en lejlighed  

 til beboelse, når følgende betingelser er opfyldt:
 Meddelelsen har virkning for  

 afståelser, der er sket fra og med 16. marts 2004.
 Repræsentanten har ved brev  

 af den 15. november 2005 indgivet anmodning om genoptagelse af klagerens  

 skatteansættelse for indkomståret 2002 med henblik på, at avance ved salg af  

 andelsbevis godkendes som skattefri i henhold til den nye praksis.
Ligningsmyndighedens afgørelse Ligningsmyndigheden har  

 nægtet at genoptage klagerens skatteansættelse for indkomståret 2002.
 Der er ikke nogen ændring,  

 fordi den udmeldte praksisændring i henhold til SKM2005.372.TSS kun har  

 virkning for afståelser, der er sket fra og med den 16. marts 2004. Da  

 klageren  

 har afstået sit andelsbevis i indkomståret 2002, anses han ikke for omfattet  

 af  

 praksisændringen.
Klagerens påstand og argumenter Repræsentanten har fremsat  

 påstand om, at klagerens skatteansættelse for indkomståret 2002 skal  

 genoptages, jf. skatteforvaltningslovens § 26, stk. 2, med henblik på at  

 avance  

 ved salg af andelsbevis godkendes som skattefri i henhold til den nye praksis  

 efter Told- og Skattestyrelsens meddelelse af den 8. september 2005.
Til støtte for den fremsatte  

 påstand er det gjort gældende, a) at Told- og  

 Skattestyrelsens offentliggørelse af en praksisændring i sig selv giver  

 adgang  

 til genoptagelse af skatteansættelsen, når anmodningen om genoptagelse er  

 indgivet inden for den ordinære genoptagelsesfrist jf.  

 skatteforvaltningslovens  

 § 26, stk. 2. Beslutningen om genoptagelse skal foretages på baggrund af en  

 fortolkning af skatteforvaltningslovens § 26 og en konkret vurdering af de i  

 pkt. c) nævnte lighedshensyn frem for SKATs tidsmæssige afgrænsning af  

 praksisændringen.
b) at praksisændringen er  

 begrundet i ren lovfortolkning og derfor er af en sådan karakter, at den  

 ville  

 kunne begrunde et gennembrud af den ordinære genoptagelsesfrist.
Da  

 genoptagelsesadgangen inden for den ordinære genoptagelsesfrist er  

 lempeligere  

 end uden for den ordinære genoptagelsesfrist, kan genoptagelse ikke nægtes,  

 og  

 den lovhjemlede genoptagelsesadgang kan ikke administrativt gøres illusorisk  

 ved SKATs tidsmæssige afgrænsning af praksisændringen.
 c) at der ved vurderingen af  

 genoptagelsesspørgsmålet bør lægges betydelig vægt på at sikre 2002-sælgerne  

 samme skattemæssige behandling som de øvrige sælgere, idet der er tale om  

 andelshavere i samme andelsboligforening, idet de har gennemført samme  

 transaktion, og idet transaktionerne er foretaget på samme grundlag.
a) Ifølge  

 skatteforvaltningslovens § 26, stk. 2, skal en skattepligtig, der ønsker at  

 få  

 ændret sin skatteansættelse, senest den 1. maj i det fjerde år efter  

 indkomstårets udløb fremlægge oplysninger af faktisk eller retlig karakter,  

 der  

 kan begrunde ændringen.
 Klageren indgav den 15.  

 november 2005 anmodning om genoptagelse af skatteansættelsen med henvisning  

 til  

 praksisændringen beskrevet i SKM2005.372.TSS.
 Klageren har således indgivet  

 anmodning om genoptagelse inden for fristen i skatteforvaltningslovens § 26,  

 stk. 2.
 Spørgsmålet er herefter, om  

 praksisændringen beskrevet i SKM2005.372.TSS er oplysninger af faktisk  

 eller  

 retlig karakter, der kan begrunde en ændring af skatteansættelsen, jf.  

 skatteforvaltningslovens § 26, stk. 2.
 Ved vurderingen af dette kan  

 der søges vejledning i samspillet mellem skatteforvaltningslovens § 26  

 (ordinær  

 genoptagelsesadgang) og skatteforvaltningslovens § 27 (ekstraordinær  

 genoptagelsesadgang). Betingelserne for at genoptage skatteansættelsen uden  

 for  

 fristen i skatteforvaltningslovens § 26 fremgår af skatteforvaltningslovens §  

 27. Genoptagelsesadgangen uden for fristen i skatteforvaltningslovens § 26 er  

 mere restriktiv end inden for denne frist.
 I den forbindelse gøres  

 opmærksom på, at den daværende skattestyrelseslov § 35, stk. 1, nr. 7 (nu  

 skatteforvaltningslovens § 27, stk. 1, nr. 7) i 2003 blev udvidet med leddet  

 eller en praksisændring er offentliggjort af skatteministeriet.
 Dermed er det direkte i  

 lovteksten slået fast, at en praksisændring offentliggjort af  

 Skatteministeriet  

 er et forhold, der kan begrunde en genoptagelse og ændring af  

 skatteansættelsen.
 I relation til skatteforvaltningslovens  

 § 27 antages det dog (selv om det ikke fremgår af lovteksten), at en  

 praksisændring for at kunne gennembryde den ordinære genoptagelsesfrist skal  

 være foretaget som følge af en vurdering fra skattemyndighedernes side af, at  

 den hidtidige praksis ville kunne underkendes.
Når der som i dette tilfælde  

 er tale om genoptagelse inden for den ordinære genoptagelsesfrist i  

 skatteforvaltningslovens § 26, skal de særlige kvalificerende betingelser i  

 skatteforvaltningslovens § 27 for at gennembryde den ordinære  

 genoptagelsesfrist dog ikke være opfyldt.
Dermed kan en praksisændring, som  

 er  

 offentliggjort af Skatteministeriet, begrunde en genoptagelse af  

 skatteansættelsen  

 inden for den ordinære genoptagelsesfrist, uanset om praksisændringen er sket  

 som følge af skattemyndighedernes vurdering af, at hidtidig praksis ville  

 kunne  

 underkendes Beslutningen om genoptagelse  

 skal foretages på baggrund af ovennævnte betragtninger og en konkret  

 vurdering  

 af de i pkt. c) nævnte lighedshensyn frem for SKATs tidsmæssige afgrænsning  

 af  

 praksisændringen.
 Det gøres på denne baggrund  

 gældende, at praksisændringen beskrevet i SKM2005.372.TSS  

 er en oplysning af retlig karakter, der kan  

 begrunde en ændring af skatteansættelsen inden for den ordinære  

 genoptagelsesfrist i skatteforvaltningslovens § 26, stk. 2.
b) Som nævnt ovenfor i pkt. a)  

 antages det, at det alene er en praksisændring, der sker som følge af  

 skattemyndighedernes vurdering af, at hidtidig praksis ville kunne  

 underkendes,  

 der giver adgang til genoptagelse uden for den ordinære genoptagelsesfrist i  

 skatteforvaltningslovens § 26.
 Det gøres gældende, at  

 praksisændringen beskrevet i SKM2005.372.TSS er en praksisændring, der ville  

 kunne begrunde en genoptagelse uden for den ordinære genoptagelsesfrist.
 Det fremgår af vejledningen  

 om processuelle regler på SKATs område 2006-2, pkt. e 1, at den type  

 praksisændring, der ikke kan begrunde en genoptagelse uden for den ordinære  

 genoptagelsesfrist, er en ny praksis, der skyldes en anderledes  

 inddragelse/vægtning af hensyn inden for bestemmelsens skønsmæssige element,  

 mens den type praksisændring, der kan begrunde en genoptagelse uden for den  

 ordinære genoptagelsesfrist, er en praksisændring, der sker som følge af  

 skattemyndighedernes vurdering af, at hidtidig praksis ville kunne  

 underkendes,  

 dvs. lovfortolkningsspørgsmål.
 Efter den tidligere praksis  

 anså man ikke en beboelsesejendom med flere ejerlejligheder for at opfylde  

 ejendomsavancebeskatningslovens § 8, stk. 4s krav om, at der skulle  

 foreligge  

 en beboelseslejlighed i en ejendom med flere beboelseslejligheder.  

 Ræsonnementet efter den tidligere praksis var således, at da hver  

 ejerlejlighed  

 var en selvstændig fast ejendom, kunne kravet om flere beboelseslejligheder i  

 en ejendom ikke opfyldes, idet der kun var én beboelseslejlighed i hver  

 ejerlejlighed (ejendom).
 Efter den nye praksis  

 fortolkes bestemmelsen imidlertid således, at kravet om flere  

 beboelseslejligheder  

 blot skal være opfyldt i relation til hovedejendommen - men ikke i relation  

 til  

 den enkelte (ejer)lejlighed.
Der er således tale om et  

 rent lovfortolkningsspørgsmål og ikke en anderledes inddragelse/vægtning af  

 hensyn inden for bestemmelsens skønsmæssige element.
Praksisændringen er  

 dermed  

 af en sådan karakter, at den ville kunne begrunde et gennembrud af den  

 ordinære  

 genoptagelsesfrist efter skatteforvaltningslovens § 27, stk. 1, nr. 7.
Dermed er der som det mindre  

 i det mere grundlag for at genoptage skatteansættelsen, når genoptagelsesanmodningen er  

 indgivet inden for den ordinære genoptagelsesfrist, hvor betingelserne for  

 genoptagelse er lempeligere.
Det gøres på denne baggrund  

 gældende, at praksisændringen beskrevet i SKM2005.372.TSS er af en sådan  

 karakter, at den ville kunne begrunde et gennembrud af den ordinære  

 genoptagelsesfrist.
På denne baggrund, og da genoptagelsesadgangen inden for  

 den ordinære genoptagelsesfrist er lempeligere end genoptagelsesadgangen uden  

 for den ordinære genoptagelsesfrist, er der grundlag for at genoptage  

 klagerens  

 skatteansættelse.
 SKAT kan ikke administrativt  

 gøre denne lovhjemlede genoptagelsesadgang illusorisk ved tidsmæssigt at  

 afgrænse virkningen af praksisændringen til perioden fra og med 16. marts  

 2004.
c) Som det fremgår ovenfor i  

 pkt. 1, stilles klageren i nærværende sag væsentligt ringere i skattemæssig  

 henseende end de andelshavere, der afstod deres andelsbeviser de  

 efterfølgende  

 år.
For klageren forekommer det uforståeligt og vilkårligt, at han skal  

 stilles  

 væsentligt forskelligt i skattemæssig henseende, når han som tidligere medlem  

 af samme andelsboligforening har foretaget samme disposition på samme  

 juridiske grundlag.
Der er tale om skattebeløb på flere hundrede tusinde  

 kroner,  

 hvilket i sagens natur er af væsentlig betydning i en privatøkonomi.
 Ved Landsskatterettens  

 vurdering af, om der er grundlag for at genoptage klagerens skatteansættelse,  

 bør hensynet til at give 2002-sælgerne samme skattemæssige behandling som de  

 øvrige sælgere tillægges betydelig vægt.
Skats bemærkninger Det  

 er Skats opfattelse, at anledningen til praksisændringen offentliggjort som  

 SKM2005.372.TSS ikke var, at det vurderedes, at den hidtidige praksis ville  

 blive underkendt ved højere instanser.
Det vil sige, at praksisændringen  

 efter  

 Skats opfattelse ikke har været omfattet af bestemmelsen i  

 skatteforvaltningslovens  

 § 27, stk. 1, nr. 7.
Der  

 er tale om en praksisændring indenfor den almindelige hjemmelsmæssige  

 fortolkning.
Skat er enig i, at dette er en ny retlig oplysning, der vil  

 medføre retskrav op genoptagelse indenfor den ordinære frist i  

 skatteforvaltningslovens § 26, stk. 2, hvis der ikke var et fikseret  

 tidspunkt  

 for praksisændringen.
 Det  

 er Skats opfattelse, at ophavsmyndigheden til en praksisændring selv kan  

 fastsætte virkningstidspunktet med respekt for forældelsesregler, således at  

 virkningstidspunktet bliver en integreret del af den nye oplysning, der  

 dermed  

 efter sit indhold kan begrænse genoptagelsesmuligheden.
Skat  

 har revurderet den tidligere offentliggjorte praksisændring og har den 20.  

 september 2006 offentliggjort en ny meddelelse SKM2006.507.SKAT, der  

 erstatter  

 SKM.2005.372.TSS.
Med den seneste offentliggjorte meddelelse er der sket den  

 ændring, at Skat har valgt at give praksisændringen virkning bagud for  

 indkomstår, hvor den ordinære frist i skatteforvaltningslovens § 26, stk. 2  

 ikke var udløbet på det tidligere offentliggørelsestidspunkt den 8. september  

 2005, det vil sige fra og med indkomståret 2002.
 Skat  

 har således indstillet, at der gives klageren medhold, men med den  

 begrundelse,  

 at Skat har valgt at give praksisændringen virkning fra og med indkomståret  

 2002.
Landsskatterettens bemærkninger og begrundelse Fortjeneste ved salg af  

 aktier, andelsbeviser og lignende værdipapirer, der er forbundet med en  

 brugsret til en beboelseslejlighed i en ejendom med mere end to  

 beboelseslejligheder, medregnes som udgangspunkt til den skattepligtige  

 indkomst efter reglerne i aktieavancebeskatningsloven.
I henhold til  

 ejendomsavancebeskatningslovens § 8, stk. 4, skal fortjenesten dog ikke  

 medregnes, hvis lejligheden har tjent til bolig for ejeren eller dennes  

 husstand  

 i en del af eller hele den periode, hvori denne har ejet værdipapiret, og  

 hvor  

 lejligheden i øvrigt har opfyldt betingelserne i  

 ejendomsavancebeskatningslovens  

 § 8, stk. 1, 2. pkt.
Det beror på en konkret vurdering, om det er godtgjort,  

 at  

 beboelse har fundet sted.
Ved Told- og Skattestyrelsens  

 meddelelse af den 8. september 2005 er det meddelt, at praksis ændres  

 således,  

 at også afståelse af andelsbeviser m.v. med brugsret til en selvstændigt  

 matrikuleret ejerlejlighed ejet af en andelsboligforening, der er sket fra og  

 med den 16. marts 2004, omfattes af skattefritagelse, jf.  

 ejendomsavancebeskatningslovens § 8, stk. 4. Praksisændringen er  

 offentliggjort  

 den 8. september 2005 i SKM2005.372.TSS.
Med Skats meddelelse af den 20.  

 september 2006 offentliggjort i SKM2006.570.SKAT er virkningstidspunktet for  

 praksisændringen ændret således, at der kan ske genoptagelse for indkomstår,  

 hvor den ordinære genoptagelsesfrist ikke var udløbet den 8. september 2005.  

 Der kan således ske genoptagelse i henhold til denne meddelelse fra og med  

 indkomståret 2002.
Klageren har anmodet om  

 genoptagelse af indkomståret 2002 og således inden for genoptagelsesfristen.  

 Klagerens forhold falder ubestridt ind under det område, der reguleres med  

 Told- og Skattestyrelsens meddelelse om praksisændringen.
Idet lejligheden  

 har  

 været beboet af klageren i dennes ejertid, og lejligheden i øvrigt opfylder  

 betingelserne for skattefri afståelse, må klagerens salg af andelsbeviset  

 umiddelbart opfylde betingelserne i ejendomsavancebeskatningslovens § 8, stk.  

 4, og fortjenesten ved salget være skattefri.
 Hertil kommer, at der ikke er  

 hjemmel for Skat til at indskrænke skatteyderens lovfæstede adgang til  

 genoptagelse inden for fristerne i skatteforvaltningslovens § 26, stk. 2 og §  

 27, stk. 1, nr. 7.
 Landsskatteretten  

 pålægger herefter ligningsmyndigheden at genoptage skatteansættelsen for  

 indkomståret  

 2002, med henblik på behandling efter den nye praksis i henhold til Told- og  

 Skattestyrelsens meddelelse af den 20. september 2006.
