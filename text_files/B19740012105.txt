 I medfør af § 1, stk. 1, og 2, § 6, § 7 og § 16, stk. 6, i lov nr. 595 af  

 22. december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v. fastsættes:
§ 1.  Privat oplagret smør er genstand for støtte her  

 i landet i henhold til Det europæiske økonomiske Fællesskabs markedsordning  

 for mælk og mejeriprodukter under forudsætning af, at smørret er fremstillet  

 indenfor fællesskabets område.
Det er forbudt at anmelde smør, der på grund  

 af manglende kvalitetskrav er blevet afvist fra intervention, eller smør,  

 hvortil der ved fremstillingen er anvendt fløde, som har været oplagret med  

 støtte efter fællesskabets regler om støtte til privat oplagring af fløde.
 Stk. 2.  Udover de af Det europæiske økonomiske  

 Fællesskab fastsatte betingelser for ydelse af støtte til privat oplagring af  

 smør skal de i § 2 angivne betingelser være opfyldt.
§ 2.  Enhver, der ønsker at opnå støtte til privat  

 oplagring af smør, skal straks efter smørrets indbringelse på frysehuset  

 fremsætte anmodning om oprettelse af kontrakt til De danske Mejeriers  

 Fællesorganisation, Frederiks Allee 22, 8000 Århus C., på blanket, der på  

 begæring tilsendes af fællesorganisationen.
Direktoratet for  

 Markedsordningerne udsender vejledning om gældende bestemmelser for ydelse af  

 støtte til privat oplagring af smør.
Statskontrollen med Mejeriprodukter og  

 Æg m.m. foretager kontrol med overholdelse af ordningens bestemmelser.
 § 3.  Støttebeløbet udbetales på vegne Direktoratet  

 for Markedsordningerne af De danske Mejeriers Fællesorganisation under  

 forbehold af eventuel senere revisionsanmærkning.
 Stk. 2.  Såfremt udlagring på oplagrerens egen  

 foranledning finder sted i den fastsatte oplagringsperiode, eller såfremt  

 manglende overensstemmelse mellem angivet smørmængde og oplagret smørmængde  

 konstateres, fortabes retten til støtte, og oplagreren skal efter påkrav fra  

 fællesorganisationen straks tilbagebetale udbetalte støttebeløb med tillæg af  

 en årlig rente, der svarer til den til enhver tid fastsatte officielle  

 diskonto med et tillæg på 2 pct., og som beregnes fra datoen for beløbets  

 udbetaling.
 § 4.  Den i markedsordningen indeholdte adgang til  

 delbetaling af støtten er betinget af, at oplagreren over for Direktoratet  

 for Markedsordningerne har stillet sikkerhed i rede penge eller i form af en  

 noteret check, en bankgaranti eller anden af direktoratet godkendt garanti.
 § 5.  Overtrædelse af § 3, stk. 2, straffes med bøde.  

 Overtrædelse af § 1, stk. 1, 2. og 3. pkt., straffes ligeledes med bøde,  

 medmindre højere straf er forskyldt, jfr. § 16 i lov nr. 595 af 22. december  

 1972 om administration af Det europæiske økonomiske Fællesskabs forordninger  

 om markedsordninger for landbrugsvarer m.v.
 § 6.  Bekendtgørelsen træder i kraft den 5. april  

 1974.
 landbrugsministeriet, den 5. marts 1974.
