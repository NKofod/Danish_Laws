En klager K optog hos et pengeinstitut P et lån, hvoraf hovedparten  

 anvendtes til indfrielse af ældre lån og inddækning af et underskud på K's  

 budgetkonto.
Ud over stiftelsesgebyret på 2.400 kr. samt dokumentgebyr på 350  

 kr. fremgik det af lånets afregning, at der var fratrukket diverse  

 omkostninger med 7.200 kr.
K indbragte sagen for Ankenævnet med påstand om,  

 at P tilpligtedes at refundere 7.200 til K.
K fik medhold.
 Kendelse af 8. december 1992 i sag nr. 414/1992 (Udlån,  

 stiftelsesomkostninger).
Klageren K optog i marts 1991 hos pengeinstituttet P et lån på 120.000  

 kr., hvoraf ca. 100.000 kr. anvendtes til indfrielse af ældre lån og  

 inddækning af et underskud på 7.000 kr. på K's budgetkonto.
Udover  

 stiftelsesgebyret på 2.400 kr. samt dokumentgebyr med 350 kr. fremgik det af  

 lånets afregning, at der herudover var fratrukket »DIV.
OMKOSTNINGER  

 1« med 7.200 kr.
 K indbragte sagen for Ankenævnet med påstand om, at P tilpligtedes at  

 refundere 7.200 kr. til K.
 P nedlagde påstand om frifindelse.
 Ankenævnet tog K's påstand til følge med disse bemærkninger:
»P har ved stiftelsen af det omhandlede lån på 120.000 kr. beregnet  

 sig stiftelsesgebyr med 2.400 kr. (2% af lånebeløbet) og stiftelsesprovision  

 med 7.200 kr. (6% af lånebeløbet). Disse stiftelsesomkostninger må i sig selv  

 anses for usædvanligt store.
Langt størstedelen af lånet - over 90.000 kr. -  

 blev anvendt til indfrielse af ældre lån, og en sådan låneomlægning kunne i  

 betragtning af de store omkostninger ved stiftelsen af det nye lån næppe  

 under nogen omstændigheder være en fornuftig økonomisk disposition for K.
I  

 lånedokumentet er stiftelsesprovisionen ikke benævnt som sådan, men som  

 »div. omkostninger 1«, således at K ikke umiddelbart kunne  

 konstatere, at der var tale om en stiftelsesomkostning ud over  

 stiftelsesgebyret.' I kendelsens konklusion bestemtes, at P burde kreditere K's lån med 7.200  

 kr. med valør på lånets afregningstidspunkt.
 (* 1) Offentliggjort i Fagskrift for Finansvæsen og Ankenævnets  

 årsberetning for 1992.
