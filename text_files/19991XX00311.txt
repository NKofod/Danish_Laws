Skriftlig fremsættelse (2. februar 2000) Kulturministeren (Elsebeth Gerner Nielsen):
 Herved tillader jeg mig for Folketinget at  

 fremsætte:
 Forslag til Lov om statstilskud til zoologiske  

 anlæg.
(Lovforslag nr.
L 185).
 Med henblik på at  

 gennemføre en mere tidssvarende lov for statstilskud til zoologiske  

 anlæg, er der udarbejdet et forslag til lov om statstilskud for  

 zoologiske anlæg.
 Formålet med at yde tilskud både efter den  

 nugældende lov og efter lovforslaget er at medvirke til en fortsat  

 professionalisering af de zoologiske anlæg.
Forslaget udvider kredsen af mulige tilskudsmodtagere til  

 også at omfatte f.eks. akvarier og terrarier.
De seneste mange  

 års udvikling viser, at behovet for at støtte zoologisk  

 indsamling, bevaring, forskning og formidling strækker sig ud over den  

 hidtidige snævre definition.
Derfor synes det ikke rimeligt at bevare  

 de hidtidige skel.
Samtidig skærpes kravene til modtagerne både  

 med hensyn til formidling, miljøhensyn, faglighed, bevaringsarbejde,  

 langtidsplanlægning og internationalt samarbejde.
Lovforslaget lader det enkelte anlægs statstilskud  

 basere sig på en helhedsvurdering af anlægget, som foretages af  

 et uafhængigt fagligt organ, Rådet for Zoologiske Haver.  

 Rådet indstiller tilskudsfordelingen til kulturministeren, som  

 træffer den endelige afgørelse.
Bevillingen til  

 zoo-området bliver rammestyret, mod nu lovbunden.
 Lovforslaget har ingen statsfinansielle  

 konsekvenser.
 Lovforslaget har ingen EU-retslige eller  

 miljømæssige konsekvenser.
 Lovforslaget fremsættes med henblik på  

 ikrafttræden 1. januar 2001.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til hurtig og  

 velvillig behandling.
