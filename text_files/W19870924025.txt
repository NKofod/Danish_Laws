Et byrådsmedlem blev idømt en bøde på 3.000 kr. for overtrædelse af  

 bekendtgørelse om husdyrgødning og ensilage ved at have udbragt husdyrgødning  

 på en frossen mark.
Valgbarhedsnævnet fandt, at den pågældende var valgbar.
I skrivelse af 25. august 1987 har byrådet i henhold til til § 34 a, stk.  

 2, i den kommunale valglov indberettet, at byrådsmedlem N.
N. ved X Rets dom  

 af 30. april 1987 er blevet idømt en bøde på 3.000 kr. med forvandlingsstraf  

 af hæfte i 10 dage for overtrædelse af § 24, stk. 2, i Miljøministeriets  

 bekendtgørelse nr. 15 af 24. januar 1098 om husdyrgødning og ensilage m.v.
Det fremgår af sagen, at den pågældende, der er gårdejer, i dagene før  

 onsdag den 25. februar 1987 har udbragt husdyrgødning på en af sine marker,  

 der var bevokset med græs, men frossen og snedækket, og som skråner ned mod  

 engarealerne ved Y Bæk.
Udbringningen var derved sket på en måde og på  

 sådanne arealer, at der var fare for, at gødningen strømmede til søer eller  

 vandløb ved tøbrud eller regnskyl, idet gylleforurenet overfladevand den 25.  

 og 26. februar 1987 strømmende til Y Bæk og arealerne deromkring.
 I denne anledning skal man meddele, at den begående handling - uanset de  

 krav der må stilles til personer, der beklæder hverv som medlem af kommunale  

 råd - ikke i almindeligt omdømme kan gøre den pågældende uværdig til at være  

 medlem af kommunale råd, jf. den kommunale valglovs § 2.
 Pågældende må derfor anses for valgbar.
 (*) I den tidligere lov var bestemmelserne i i § 2 og § 34 a, stk. 2.  

 Skrivelsen er optaget i Ministerialtidende.
