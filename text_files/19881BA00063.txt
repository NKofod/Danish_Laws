Nr BSF 63 Forslag til folketingsbeslutning om mærkning af kræftfremkaldende stoffer Fremsat af Dorte Bennedsen (S) Helen Beim (S) Baadsgaard (S) Hjortnæs (S)  

 Erik Holst (S) Helge Mortensen (S) Henning Nielsen (S) Trøjborg (S) den 14. februar 1989 Folketinget pålægger regeringen at foretage kræftmærkning af 34 kemiske stoffer, 1. som Det Internationale Kræftforskningsinstitut IARC oplyser kan være  

 kræftfremkaldende, 2. som findes i Danmark ifølge Arbejdstilsynets kortlægning fra 1984, 3. for hvilke der ikke findes mærkning eller krav om forhåndsgodkenelse i  

 Danmark, 4. og som heller ikke er medicin eller tilsætningsstof m.v. til  

 levnedsmidler.
 Herudover pålægger Folketinget regeringen at foranstalte en fornyet  

 kortlægning af forbruget af kræftfremkaldende stoffer i Danmark.
Bemærkninger til forslaget Det Internationale Kræftforskningsinstitut IARC vurderer løbende kemiske  

 stoffer for deres kræftfremkaldende virkning på mennesker og dyr.
 Forslagsstillerne anbefaler, at de kemiske stoffer, der findes i Danmark,  

 og som endnu ikke er mærket med oplysning om deres kræftfarlighed, bliver  

 det.
 Det drejer sig om tre grupper af stoffer:
1. Stoffer (gruppe 1 IARC), der er kræftfremkaldende for mennesker.
Det  

 drejer sig om 8 stoffer, jf. bilaget.
2. Stoffer (gruppe 2A IARC), der formentlig (sandsynligvis) er  

 kræftfremkaldende for mennesker.
Det drejer sig om 7 stoffer, jf. bilaget.
3. Stoffer (gruppe 2B IARC), der muligvis er kræftfremkaldende for  

 mennesker.
Det drejer sig om 19 stoffer.
 Advarselssætningerne R 45 »kan fremkalde kræft« og R 40  

 »mulighed for varig skade på helbred« blev indført ved  

 tilpasningsdirektiv 83/467 EØF om tilnærmelse af lovgivningen om  

 klassificering, emballering og etikettering af farlige stoffer 67/548 EØF.
 Forslagsstillerne er bekendt med, at miljøministeren har bedt  

 Miljøstyrelsen om at udarbejde forslag til kræftmærkning af relevante  

 stoffer, der endnu ikke er mærket med henblik på fremsendelse til EF i løbet  

 af det første halvår af 1989.
Efter forslagsstillernes mening drejer det sig som nævnt om 34 kemiske  

 stoffer.
Disse bør kræftmærkes nu i henhold til sikkerhedsklausulen i  

 EF-direktivet.
 Når forslagsstillerne mener, at det er nødvendigt med en fornyet  

 kortlægning af forbruget af kemiske stoffer i Danmark, skyldes det, at den  

 kortlægning, som Arbejdstilsynet foretog i 1984, hovedsagelig byggede på  

 IARC-supplement 4 fra 1982, som indeholdt et resume af IARC-monografier 1-29.
IARC har siden 1982 løbende undersøgt stoffer (publiceret i monografierne  

 nr. 30-47). Det betyder, at der er ganske mange kemiske stoffer, der er  

 blevet vurderet siden Arbejdstilsynets kortlægning.
Dette har også haft til  

 følge, at Arbejdstilsynets liste over stoffer, der anses for at være  

 kræftfremkaldende, er blevet udbygget fra ca. 200 stoffer i 1984 til ca. 280  

 stoffer på den sidste liste fra april 1988.
 Denne udvidelse af listen betyder, at der er behov for en ny kortlægning  

 af forbruget af de pågældende stoffer i Danmark.
Bilag Kræftens Bekæmpelse 23. december 1988 FORELØBIG LISTE Nedenstående liste omfatter kemiske stoffer, der 1) er vurderet til gruppe  

 1-2B af IARC, og 2) findes i Danmark ifølge Arbejdstilsynets kortlægning for  

 1984, og for hvilke der 3) ikke findes mærkning eller krav om  

 forhåndsgodkendelse i Danmark, og som 4) ikke er medicin eller  

 tilsætningsstoffer m.m. til levnedsmidler.
GRUPPE 1. Påvirkningen er kræftfremkaldende for mennesker Stof Formodet anvendelse Arsen pentoxid Træbeskyttelsesmiddel (Asbest) særlig bekendtgørelse Bundne pakninger, friktions- findes belægninger, lejeforinger Chrom trioxide Trykimprægnering af træ Stenkulstjære, Stenkulstjærebeg Råvare til maling m.m., i lægemidler Nikkel støv Forurening ved nikkelarbejde Nikkel oxide I akkumulatorer, pigment Nikkel carbonate Katalysator i kemisk produktion Nikkel trioxide I akkumulatorer, pigment GRUPPE 2 A.
Påvirkningen er formentlig (sandsynligvis) kræftfremkaldende  

 for mennesker Stof Anvendelse Beryllium og beryllium- Råvare i elektronikindustri forbindelser Cadmium oxide Galvanisering Dibenz ( a,h ) anthracene PAH (se note) N-Ethyl-N-nitrosourinstof Laboratoriekemikalie N-Methyl N-nitrosourinstof Laboratoriekemikalie N-Nitrosodiethylamin Nitrosamin (se note) Polychlorerede biphenyler Begrænset anvendelse i kondensatorer GRUPPE 2 B.
Påvirkningen er muligvis kræftfremkaldende for mennesker Stof Anvendelse ortho -Anisidine Råvare til farvestof Beta-Butyrolactone Råvare til organisk syntese Carbon tetrachloride Råvare og opløsningsmiddel 4-Chloro- ortho - Råvare sandsynligvis til phenylenediamine farvestof og gummiindustri 2,4-Diaminoanisole Farvestof til hårfarve 2,4-Diaminotoluene Farvestof til hårfarve, tekstiler m.m.
