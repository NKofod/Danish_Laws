Nr LSF 199 Forslag til Lov om ændring af lov om miljøbeskyttelse og lov om kemiske  

 stoffer og produkter(Administration af miljømærkeordninger, Svanemærket) Fremsat af miljø- og energiministeren (Svend Auken) den 19. marts 1997 Vedtaget ved tredjebehandling den 30. maj 1997 Lov nr. 431 af 10/06/1997 § 1 I lov om miljøbeskyttelse, jf. lovbekendtgørelse nr. 590 af 27. juni 1994,  

 som ændret ved lov nr. 403 af 14. juni 1995, lov nr. 302 af 24. april 1996 og  

 lov nr. 395 af 22. maj 1996, foretages følgende ændringer:
 1. § 8, stk. 2, affattes således:
»Stk. 2. Ministeren kan fastsætte regler om henlæggelse af  

 beføjelser i forbindelse med administration af en miljømærkeordning til et  

 nævn, herunder også beføjelser vedrørende behandling af ansøgninger, kontrol  

 og tilsyn, opkrævning af gebyrer m.v.
Ministeren kan fastsætte nærmere regler  

 om udpegning af medlemmer til nævnet, herunder om, hvilke myndigheder og  

 organisationer der indstiller medlemmer til nævnet.
Ministeren kan ligeledes  

 henlægge de i 1. pkt. nævnte beføjelser til private organisationer eller  

 lignende.« 2. I § 8, stk. 3, indsættes som 2. pkt.:
»Gebyrerne opkræves efter bestemmelserne i § 88.« 3. § 8, stk. 4, nr. 1, affattes således:
 »1) nævnets og den private organisations virksomhed,».
 4. I § 8, stk. 4, nr. 2, ændres »miljømærkeordningen  

 og« til: »miljømærkeordningen,».
 5. I § 8, stk. 4, nr. 3, ændres »miljømærket.«  

 til: »miljømærket, herunder kriterieudvikling, og«.
 6. I § 8, stk. 4, indsættes som nr. 4:
»4) information.« 7. Efter § 8 indsættes:
»§ 8 a.
Ministeren kan afholde udgifter til administration  

 m.v. af miljømærkeordninger samt yde tilskud til organisationer, der  

 varetager administration m.v. af miljømærkeordninger, herunder til ordningens  

 opbygning, administration, tilsyn og kontrol, kriterieudvikling, forsknings-  

 og udredningsprojekter til støtte for administration samt information m.v.  

 Der kan foretages kvartalsvis forudbetaling af tilskud.
 Stk. 2. Ministeren kan fastsætte nærmere bestemmelser om  

 udbetaling af tilskud efter stk. 1, herunder om tilbagebetaling af tilskud,  

 om udarbejdelse af budget og regnskab, om kontrol og tilsyn samt om revision  

 m.v.
§ 8 b.
Ministeren kan fastsætte regler om adgangen til klage over  

 afgørelser truffet af de i § 8, stk. 2, nævnte myndigheder og private  

 organisationer, herunder at nævnets afgørelser ikke kan påklages til højere  

 administrativ myndighed.« § 2 I lov om kemiske stoffer og produkter, jf. lovbekendtgørelse nr. 21 af 16.  

 januar 1996, foretages følgende ændringer:
 1. Kapitel 2 a ophæves.
 2. I § 64 udgår »§ 10 a, stk. 3,».
§ 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om miljøbeskyttelse, jf. lovbekendtgørelse nr. 590 af 27. juni 1994,  

 som ændret ved lov nr. 403 af 14. juni 1995, lov nr. 302 af 24. april 1996 og  

 lov nr. 395 af 22. maj 1996, foretages følgende ændringer:
 1. § 8, stk. 2 affattes således:
» Stk. 2. Ministeren kan fastsætte regler om henlæggelse af  

 beføjelser i forbindelse med administration af en miljømærkeordning til et  

 nævn, herunder også beføjelser vedrørende behandling af ansøgninger, kontrol  

 og tilsyn, opkrævning af gebyrer m.v.
Ministeren kan fastsætte nærmere regler  

 om udpegning af medlemmer til nævnet, herunder om hvilke myndigheder og  

 organisationer, der indstiller medlemmer til nævnet.
Ministeren kan ligeledes  

 henlægge de i 1. pkt. nævnte beføjelser til private organisationer eller  

 lignende.«.
 2. I § 8, stk. 3 , indsættes som 2. pkt. :
 »Gebyrerne opkræves efter bestemmelserne i § 88.«.
 3. § 8, stk. 4, nr. 1 affattes således: »nævnets og  

 den private organisations virksomhed,».
 4. I § 8, stk. 4, nr. 2 , ændres »miljømærkeordningen  

 og« til: »miljømærkeordningen,».
 5. I § 8, stk. 4, nr. 3 , ændres »miljømærket.«  

 til: »miljømærket, herunder kriterieudvikling, og«.
 6. I § 8, stk. 4, indsættes som nr. 4:
 »4) information.«.
 7. Efter § 8 indsættes:
» § 8 a.
Ministeren kan afholde udgifter til administration  

 m.v. af miljømærkeordninger, samt yde tilskud til organisationer, der  

 varetager administration m.v. af miljømærkeordninger, herunder til ordningens  

 opbygning, administration, tilsyn og kontrol, kriterieudvikling, forsknings-  

 og udredningsprojekter til støtte for administration samt information m.v.  

 Der kan foretages kvartalsvis forudbetaling af tilskud.
 Stk. 2. Ministeren kan fastsætte nærmere bestemmelser om  

 udbetaling af tilskud efter stk. 1, herunder om tilbagebetaling af tilskud,  

 om udarbejdelse af budget og regnskab, om kontrol og tilsyn samt om revision  

 m.v.
§ 8 b.
Ministeren kan fastsætte regler om adgangen til klage over  

 afgørelser truffet af de i § 8, stk. 2 nævnte myndigheder og private  

 organisationer, herunder at nævnets afgørelser ikke kan påklages til højere  

 administrativ myndighed.«.
§ 2 I lov om kemiske stoffer og produkter, jf. lovbekendtgørelse nr. 21 af 16.  

 januar 1996 foretages følgende ændringer:
 1. Kapitel 2 a ophæves.
 2. I § 64 udgår: »§ 10a, stk. 3.«.
§ 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget skal ses som led i regeringens bestræbelser på at få  

 miljøbelastningen fra produkter reduceret så meget som muligt.
Etablering af  

 velfungerende miljømærkeordninger er en måde at udnytte markedskræfterne,  

 således at forbrugerne gives mulighed for at vælge mere miljøvenlige  

 produkter på baggrund af en seriøs og troværdig information om produkternes  

 miljøegenskaber.
 Miljø- og energiministeren har i dag i medfør af de gældende bestemmelser  

 i miljøbeskyttelsesloven hjemmel til at tilslutte Danmark til en  

 miljømærkeordning.
 Danmark er i dag tilsluttet EU's miljømærkeordning »Blomsten«,  

 der blev gennemført med Rådets forordning (EØF) nr. 880/92 af 23. marts 1992.  

 Herudover agter regeringen at tilslutte Danmark det nordiske  

 miljømærkesamarbejde »Svanen«.
 En forudsætning for en succesfuld miljømærkeordning er, at ordningen  

 omfatter produkter og produktgrupper, der ud fra en samlet miljøvurdering er  

 væsentlige, samt at kravene til produkterne løbende ajourføres, bl.a. i takt  

 med de tekniske muligheder og den miljømæssige viden, således at ordningen  

 faktisk bidrager til at ændre såvel producenternes som forbrugernes adfærd i  

 mere miljørigtig retning og dermed til, at miljøhensyn i stigende grad bliver  

 en væsentlig parameter ved produktfremstilling og -forbrug.
 I forbindelse med en dansk tilslutning til det nordiske  

 miljømærkesamarbejde er spørgsmålet om organiseringen af den nationale  

 administration af miljømærkeordninger blevet aktualiseret, og det er  

 regeringens opfattelse, at tilrettrelæggelsen af administrationen af  

 miljømærkeordninger sker mest hensigtsmæssigt ved en organisationsmodel, hvor  

 arbejdet overordnet forestås af et udpeget nævn bestående af repræsentanter  

 fra interesseorganisationer og myndigheder, og hvor de driftsmæssige opgaver  

 udføres af en privat organisation.
Med denne organisationsform ønskes miljømærkearbejdet effektiviseret, idet  

 der etableres en organisation, som kan koncentrere hele sin indsats om at  

 fremme miljømærkning.
Og samtidig vil organiseringen udenfor myndighedernes  

 regi medføre, at en række organisationer vil deltage aktivt i ledelsen af  

 ordningen, der således får mere præg af en »fælles« ordning end  

 miljømyndighedernes ordning.
 I forlængelse af vedtagelsen af lovforslaget vil regeringen herefter  

 tilslutte Danmark til det nordiske miljømærkesamarbejde »Svanen« og  

 udnytte hjemlen i lovforslaget til at henlægge administrationen heraf til et  

 nævn og en privat organisation i forening.
Samtidig vil miljø- og energiministeren forberede, at administrationen af  

 EU's miljømærke »Blomsten« henlægges til samme organisation i  

 forlængelse af en aftale om administration af Svanemærket.
Den nærmere  

 tilrettelæggelse heraf vil ske under hensyn til det igangværende arbejde om  

 revision af EU's miljømærkeforordning.
2. Lovforslagets hovedindhold Hjemlen til at fastsætte regler om retten til at anvende miljømærker, om  

 henlæggelse af administrationen til et særligt nævn samt om gebyrfinansiering  

 af miljømærkeordninger findes i dag i § 8 i lov om miljøbeskyttelse og i §  

 10a i lov om kemiske stoffer og produkter.
2.1 Lov om miljøbeskyttelse Den gældende bestemmelse i miljøbeskyttelseslovens § 8 blev indsat i loven  

 i 1991 som et supplement til den da nyligt indførte hjemmel i kemikalielovens  

 § 10a med henblik på at åbne mulighed for etablering af en positiv  

 miljømærkeordning for varer og produkter.
Formålet er at give forbrugerne en  

 bedre mulighed for at vælge miljøvenlige produkter og samtidig tilskynde  

 producenter og forhandlere til at udvikle og markedsføre mere miljøvenlige  

 produkter.
 Nærværende lovforslag indeholder forslag til præcisering af den gældende  

 hjemmel i miljøbeskyttelsesloven, således at miljø- og energiministeren  

 bemyndiges til at henlægge miljømærkeadministrationen til en privat  

 organisation.
 Lovforslaget indeholder endvidere forslag til en præcisering af, at  

 gebyrerne opkræves efter de gældende bestemmelser i miljøbeskyttelseslovens §  

 88, ligesom det tydeliggøres, at gebyrmidlerne også kan anvendes til den  

 private organisations virksomhed samt til kriterieudvikling og information.
 Herudover indeholder lovforslaget en bestemmelse, som muliggør kvartalsvis  

 forudbetaling af tilskud til administration m.v. med henblik på at lette  

 administrationen af miljømærkeordninger.
 Endelig indeholder lovforslaget forslag til en bestemmelse, som muliggør  

 tilrettelæggelse af klageadgang fra den private virksomhed svarende til den  

 på miljøbeskyttelseslovens område almindeligt gældende klageadgang.
2.2. Lov om kemiske stoffer og produkter Lovforslaget indeholder forslag om at miljømærke-bestemmelsen i  

 kemikalieloven ophæves, da denne hjemmels anvendelsesområde efter nærværende  

 lovforslag vil være fuldt ud dækket af hjemlen i miljøbeskyttelsesloven.
3. Lovforslagets miljømæssige konsekvenser Lovforslaget vil ikke i sig selv medføre miljømæssige konsekvenser.  

 Hjemlen til at indføre en miljømærkeordning eksisterer i dag.
Lovforslaget  

 indebærer alene en præcisering af hjemlen i den eksisterende bestemmelse,  

 således at miljø- og energiministeren gives mulighed for at henlægge  

 administrationen af en miljømærkeordning til private organisationer.
For  

 såvidt angår det miljømæsssige sigte med den eksisterende bestemmelse  

 henvises til bemærkningerne ovenfor vedrørende baggrunden for lovforslaget.
4. Lovforslagets erhvervsøkonomiske konsekvenser Hjemlen til at indføre en miljømærkeordning - med de erhvervsøkonomiske  

 virkninger det måtte vurderes at ville medføre - eksisterer i dag.
Det er  

 frivilligt for virksomhederne, om de ønsker at være tilknyttet en  

 miljømærkeordning, og lovforslaget indeholder alene forslag til en  

 præcisering af den eksisterende hjemmel, således at miljø- og  

 energiministeren kan lade administrationen af en sådan miljømærkeordning  

 udføre af en privat organisation.
5. Lovforslagets økonomiske og administrative konsekvenser De samlede statslige udgifter til det nordiske miljømærke forventes i 1997  

 at udgøre op til 4,1 mill. kr.
Heraf forventes omkring 0,2 mill. kr.  

 finansieret ved gebyrindtægter, jf. nedenfor.
Beløbet omfatter statslige  

 udgifter i forbindelse med etablering, administration, information,  

 kriterieudvikling og information m.v. samt tilskud til etablering af en  

 organisation og til administration, kriterieudvikling, evaluering m.v. om  

 ordningen.
Udgifterne vil blive afholdt over den på konto 23.23.11. Renere  

 teknologi afsatte bevilling.
Udgifterne i de følgende år vil ligeledes blive  

 fastsat indenfor rammerne på de årlige bevillingslove.
For Svanemærket er der p.t. fastsat et ansøgningsgebyr på 10.000 kr.
Det  

 årlige gebyr for anvendelse af mærket udgør 0,4 % af omsætningen (dog max.  

 250.000 kr.) af de mærkede produkter, mens Danmark i modsætning til Sverige,  

 Norge og Finland ikke vil fastsætte minimumsgebyr, ligesom Danmark efter  

 tilslutning til Svanemærket vil arbejde for en generel reduktion af  

 anvendelsesgebyret på sigt.
Det samlede gebyrprovenu forventes i 1997 at udgøre op til 0,2 mill. kr.  

 Indtægterne for 1997 vil på forslag til tillægsbevillingslov for 1997 blive  

 optaget på konto 23.23.11. Renere teknologi.
Udgiftsbevillingen på kontoen  

 vil på forslag til tillægsbevilling for 1997 blive forøget svarende til de  

 forventede indtægter.
Indtægterne i de følgende år vil blive fastsat på de  

 årlige bevillingslove.
 En udnyttelse af hjemlen i lovforslaget, således at  

 miljømærkeadministrationen henlægges til en privat organisation skønnes ikke  

 at medføre statsfinansielle konsekvenser herudover.
6. Hørte myndigheder og organisationer Følgende myndigheder, organisationer og institutioner har været hørt om  

 lovforslaget: Danmarks Miljøundersøgelser, Energistyrelsen, Skov- og  

 Naturstyrelsen, Arbejdsministeriet, Boligministeriet, Erhvervsministeriet,  

 Finansministeriet, Ministeriet for fødevarer, landbrug og fiskeri,  

 Skatteministeriet, Udenrigsministeriet, Indenrigsministeriet,  

 Justitsministeriet, Direktoratet for Arbejdstilsynet, Bygge- og  

 Boligstyrelsen, Forbrugerstyrelsen, Amtsrådsforeningen, Frederiksberg  

 Kommune, Københavns Kommune, Kommunernes Landsforening, Brancheforeningen  

 SPT, Dansk Arbejdsgiverforening, Dansk Industri, Dansk Skovforening,  

 Emballageindustrien, Foreningen for Danmarks Lak- og Farveindustri,  

 Foreningen af Danske Kemiske Industrier, Foreningen af Fabrikanter og  

 Importører af Elektroniske Husholdningsapparater, Foreningen af  

 Husholdningsapparatforhandlere, Foreningen af VVS-Fabrikanter i Danmark,  

 Dansk Møbelindustri, Genvindingsindustrien, Grafisk Arbejdsgiverforening,  

 Håndværksrådet, Plastindustrien i Danmark, Textil- og Beklædningsindustrien,  

 Træets Arbejdsgiverforening, Dansk Handel & Service, De Samvirkende  

 Købmandsforeninger i Danmark, Dansk Handelskammer, FDB, IT - Branche-Kontor  

 og Data, Dansk Supermarked A/S, Emballage og Samfund, Karton og Miljø,  

 Danmarks Naturfredningsforening, Danmarks Sportsfiskerforbund,  

 Forbrugerrådet, Greenpeace, NOAH, Veredensnaturfonden WWF, Økologisk Råd og  

 Selskab, Landssekretariatet for Grønne Familier, Grøn Livsstil,  

 Mellemfolkeligt Samvirke, U-landsimporten, Dansk Standard, Dansk Varefakta  

 Nævn, DEMKO, Statens Husholdningsråd, Arbejderbevægelsens Erhvervsråd, Det  

 norske Veritas, LO.
7. Forholdet til EF-retten Forslaget er i overensstemmelse med Rådets forordning (EØF) nr. 880/92 af  

 23. marts 1992 om en EF-ordning for tildeling af et miljømærke.
 De bekendtgørelser, som udstedes efterfølgende vil i henhold til  

 informationsproceduredirektivet 83/189/EØF blive notificeret i EU forinden  

 ikrafttrædelse.
Bemærkninger til lovforslagets enkelte bestemmelser Til § 1 Til nr. 1 Erfaringerne fra de øvrige nordiske lande viser, at administrationen af en  

 miljømærkeordning kan tilrettelægges mest hensigtsmæssigt, hvis arbejdet  

 udføres af et nævn og en privat organisation i forening.
 Nævnet forudsættes at bestå af repræsentanter for relevante myndigheder og  

 organisationer, som udpeges af miljø- og energiministeren efter indstilling.  

 For at sikre nævnets mulighed for at fungere effektivt er det af stor  

 betydning, at antallet af medlemmer begrænses.
For såvidt angår EU's miljømærke vil nævnet primært overtage de opgaver,  

 der i dag varetages af Det rådgivende Udvalg, som består af en meget bred  

 kreds af interesse-repræsentanter oprettet til støtte for den danske  

 administration af EU-mærket.
For såvidt angår Svanemærket, vil nævnets  

 primære opgave være at fastlægge mandatet for den danske repræsentant i  

 Nordisk Miljømærkningsnævn.
Nævnet vil endvidere skulle træffe principielle  

 afgørelser vedrørende administrationen af ordningen i Danmark.
Ved bestemmelsen gives der miljø- og energiministeren hjemmel til at lade  

 miljømærkeadministrationen - såvel Blomsten som Svanen - udføre af en privat  

 organisation.
Det vil i høj grad dreje sig om driftsmæssige opgaver, såsom  

 behandling af ansøgninger, kontrol med licenshavere, opkrævning af gebyrer,  

 information og markedsføring samt deltagelse i arbejdet med udvikling og  

 revidering af kriterier.
Gebyrindtægten i forbindelse med EU-mærket er  

 optaget på konto 23.21.01. Miljøstyrelsen.
Gebyrindtægten i forbindelse med  

 Svanemærket optages på konto 23.23.11. Renere teknologi.
Det er af stor betydning, at den bedste faglige ekspertise får adgang til  

 at beskæftige sig med indholdet i kriterierne, ligesom det er vigtigt, at de  

 berørte brancher får mulighed for at tage del i processen omkring  

 udarbejdelsen af kriterierne.
I forbindelse med tilrettelæggelse af  

 procedurerne for miljømærkearbejdet vil der blive taget højde herfor.
 Den endelige kompetencefordeling imellem miljø- og energiministeren,  

 nævnet og den private organisation vil blive fastlagt i den bekendtgørelse,  

 som skal danne rammen for miljømærkningsarbejdet samt i den aftale, som vil  

 danne grundlaget for samarbejdet.
Det vil næppe være hensigtsmæssigt at oprette en helt ny organisation.
Det  

 forventes, at opgaven vil blive varetaget af en eksisterende organisation.
Til nr. 2 Bestemmelsen præciserer, at gebyrerne opkræves efter bestemmelserne i  

 lovens § 88.
Til nr. 3-6 Ved præciseringen tydeliggøres, at såvel den private organisations  

 virksomhed som informationsaktiviteter og kriterieudvikling kan  

 gebyrfinansieres.
Til nr. 7 Udgifterne til administration m.v. af miljømærkeordninger forudsættes  

 finansieret ved gebyrer for ansøgning og anvendelse af mærkerne samt tilskud.  

 Der henvises til bemærkningerne om lovforslagets økonomiske og administrative  

 konsekvenser.
Bestemmelsen i § 8a har til formål at lette administrationen af  

 miljømærkeordninger ved at muliggøre kvartalsvis forskudsbetaling af tilskud  

 til administration, tilsyn og kontrol, kriterieudvikling, forsknings- og  

 udredningsprojekter til støtte for administrationen samt information m.v. af  

 miljømærkeordninger.
 Bestemmelsen i § 8b supplerer den gældende bestemmelse i  

 miljøbeskyttelseslovens § 80, som ikke omfatter private virksomheder.  

 Bestemmelsen giver således hjemmel til, at der for såvidt angår de  

 afgørelser, som træffes indenfor ordningen, kan tilrettelægges en  

 klageadgang, svarende til den, som iøvrigt overvejende er gældende på  

 miljøbeskyttelseslovområdet.
Til § 2 Til nr. 1 Den eksisterende bestemmelse i miljøbeskyttelseslovens § 8 henviser til §  

 10a i lov om kemiske stoffer og produkter.
Ved lovforslaget ændres denne  

 ordlyd således, at indholdet i kemikalielovens kapitel 2a i hele sit indhold  

 omfattes af miljøbeskyttelseslovens § 8. Der er således alene tale om en  

 konsekvensændring af kemilalieloven, hvis hjemmel af  

 hensigtsmæssighedsårsager overflyttes til miljøbeskyttelseslovens § 8, som  

 herefter tillige vil omfatte kemiske stoffer, produkter og varer.
Skriftlig fremsættelse (19. marts 1997) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om miljøbeskyttelse og lov om  

 kemiske stoffer og produkter. (Administration af miljømærkeordninger,  

 Svanemærket).
(Lovforslag nr.
L 199).
Etablering af velfungerende miljømærkeordninger er et vigtigt redskab i  

 bestræbelserne på at få miljøbelastningen fra produkter reduceret så meget  

 som muligt.
Forbrugerne får således reel mulighed for at vælge mere  

 miljøvenlige produkter på baggrund af en seriøs og troværdig information om  

 produkternes miljøegenskaber.
Miljø- og energiministeren har i dag hjemmel til at tilslutte Danmark til  

 en miljømærkeordning.
Formålet med lovforslaget er at præcisere  

 miljøbeskyttelseslovens gældende bestemmelser om miljømærkeordninger, således  

 at miljø- og energiministeren bemyndiges til at henlægge administrationen af  

 sådanne ordninger til en privat organisation.
 Spørgsmålet om organiseringen af administrationen af miljømærkeordninger  

 er blevet aktualiseret i forbindelse med ønsket om dansk deltagelse i det  

 nordiske miljømærkesamarbejde.
 Det er regeringens opfattelse, at tilrettelæggelsen af administrationen af  

 miljømærkeordninger sker mest hensigtsmæssigt ved en organisationsmodel, hvor  

 arbejdet overordnet forestås af et udpeget nævn bestående af repræsentanter  

 fra interesseorganisationer og myndigheder, og de driftsmæssige opgaver  

 udføres af en privat organisation.
 Forslaget skaber mulighed for etablering af denne organisationsmodel og  

 skaber samtidig den bevillingsmæssige hjemmel i forhold til dansk tilslutning  

 til svanemærket.
 Idet der i øvrigt henvises til lovforslaget med bemærkninger anbefaler jeg  

 det til Folketingets velvillige behandling.
