Bekendtgørelse om sikker internet  

 kommunikation i  

 arbejdsløshedsforsikringen I medfør af § 79, stk. 3, § 88, stk. 4 og  

 § 91, stk. 8, i lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001, fastsættes efter  

 forhandling med Landsarbejdsrådet:
 § 1. Denne bekendtgørelse handler om  

 elektronisk udveksling af dokumentation mellem:
1)	Arbejdsdirektoratet og a-kasserne og 2)	a-kasserne indbyrdes.
 § 2. A-kasserne skal etablere en sikker  

 internetforbindelse, der gør det muligt på en sikker måde  

 at udveksle dokumentation.
 § 3. For at sikre en meddelelses autenticitet,  

 skal den have en elektronisk signatur, når den sendes.
 Stk. 2. Hver a-kasse skal vælge en udbyder af  

 nøglecenter til certificering af elektronisk signatur.
 § 4. Ved udveksling af oplysninger, der er  

 omfattet af § 1, skal der bruges stærk kryptering.
 Stk. 2. Arbejdsdirektoratet fastsætter krypteringsgraden  

 efter den til enhver tid gældende vurdering for stærk  

 kryptering.
 § 5. A-kasserne skal opbevare den elektroniske  

 dokumentation i 5 år efter afslutningen af det regnskabsår, hvor  

 den har dannet grundlag for udbetaling m.v.
Stk. 2. For dokumentation for ret til efterløn  

 gælder særlige regler for opbevaring.
Der henvises til  

 bekendtgørelse om dokumentation for medlemsanciennitet og indbetaling  

 af efterlønsbidrag m.v.
§ 6. Bekendtgørelsen træder i kraft  

 den 1. oktober 2001.1) Arbejdsdirektoratet, den 28. august  

 2001 Ulrich Burg /Jørgen Kappel 1)   Der udarbejdes  

 en vejledning til bekendtgørelsen.
