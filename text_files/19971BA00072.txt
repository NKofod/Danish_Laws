Nr BSF 72 Forslag til folketingsbeslutning om EU-indsats og dansk indsats for hjælp  

 i nærområder til fordrevne/udrejste Fremsat af Bertel Haarder (V) Birthe Rønn Hornbech (V) Ulla Tørnæs (V)  

 Helge Adam Møller (KF) Agnete Laustsen (KF) Brian Mikkelsen (KF) den 19. november 1997 Folketinget opfordrer regeringen til i EU's ministerråd at arbejde for, at  

 EU med sin bistand og anden støtte til tredjelande bidrager til, at flere  

 mennesker i nød hjælpes i deres nærområder.
Denne indsats skal ske ud fra  

 følgende principper:
 1) Ethvert land, der modtager udviklingshjælp eller andre begunstigelser  

 af EU, skal have denne støtte taget op til overvejelse, såfremt det  

 pågældende land afviser at tage egne borgere tilbage.
 2) Dele af EU's omfattende udviklingshjælp, katastrofehjælp og anden  

 nødhjælp skal omprioriteres med henblik på at skabe sikre modtagelseslejre i  

 fordrevnes/udrejstes nærområder.
 Folketinget opfordrer samtidig regeringen til under iagttagelse af  

 indgåede aftaler snarest at lægge op til at ændre den danske hjælp i  

 overensstemmelse med de anførte principper for EU's indsats og derved gå  

 foran med et godt eksempel.
Bemærkninger til forslaget De efterhånden velkendte problemer med at få sendt afviste somaliske  

 asylansøgere i Danmark tilbage til deres hjemland har afsløret et behov for  

 fælles europæisk aktion for en ny strategi for fordrevne/udrejste.
I dag bruges næsten alle kræfter på de 5% af de fordrevne/udrejste, som  

 kan skaffe sig til Danmark og andre europæiske lande.
Indsatsen for de 95%,  

 som strander i nærområdet, udgør kun en brøkdel heraf.
 Forslagsstillerne vil ændre denne fejlprioritering af flere grunde:
 De 95% har som regel større behov for hjælp end de 5%, som har haft  

 økonomisk mulighed for at rejse til en helt anden verdensdel.
De fordrevne/udrejste i nærområderne lægger et langt mere effektivt pres  

 på de regimer, der gjorde livet farligt/surt for dem.
De står klar til at  

 gøre en indsats med genopbygningen af deres hjemland, bl.a. fordi de bevarer  

 kontakten med deres kultur og deres familie og dermed muligheden og håbet om  

 tilbagevenden.
Ved at acceptere større menneskestrømme kommer Vesten uundgåeligt til at  

 hjælpe de magthavere, der er skyld i problemerne.
Magthaverne vil gerne have  

 deres modstandere skaffet af vejen, og det hjælper vi dem med.
De får tilmed  

 kærkomne valutaindtægter, når deres borgere sender penge hjem.
Helt absurd  

 bliver det, hvis der ydes betaling til magthaverne for at få dem til at tage  

 afviste asylansøgere tilbage, således som den danske regering ønskede i  

 sommeren 1997.
Forslagsstillerne finder, at Danmark i EU's ministerråd bør arbejde på en  

 fælles europæisk politik på to punkter.
Det første punkt vedrører  

 tilbagesendelse af personer, som af medlemsstaternes myndigheder er vurderet  

 til ikke at kunne opnå flygtningestatus efter FN's flygtningekonvention  

 (Genevekonventionen) og heller ikke på anden måde har kunnet opnå beskyttelse  

 i det pågældende EU-land.
EU yder årligt 31 milliarder kr. i udviklingshjælp.
Sammen med de  

 handelspolitiske begunstigelser, der gives til især en række fattige  

 afrikanske lande, giver det et stort potentiale for økonomisk pression mod  

 regimer, der ikke lever op til deres indlysende forpligtelse til at modtage  

 egne borgere.
En eventuel sammenkædning af udviklingshjælp og lignende med  

 tilbagetagelse af egne borgere skal ikke, som foreslået af regeringen, bestå  

 i, at der ydes bistand som betaling for tilbagesendelse.
Den skal tværtimod  

 gå ud på, at bistand og andre begunstigelser (f.eks. handelsmæssige) tages op  

 til overvejelse og inddrages helt eller delvis for regeringer/regimer, der  

 ikke vil tage egne borgere tilbage.
Det er imidlertid ikke tilstrækkeligt, at Danmark ændrer politik.
Langt  

 større effekt har det, hvis 15 demokratiske lande i EU i fællesskab øver pres  

 og bruger den fælles EU-politik som pressionsmiddel mod sådanne  

 regeringer/regimer.
Ved eventuel inddragelse af bistand tænkes der ikke på miljø- og  

 katastrofehjælp, men på udviklingsbistand, gave- og lånebistand,  

 begunstigende handelsaftaler m.v.
Det foreslås ikke, at EU skal begå  

 aftalebrud, men alene, at gældende aftaler tages op til overvejelse og nye  

 aftaler eventuelt tilbageholdes, indtil landets regering/magthavere indvilger  

 i at tage egne borgere tilbage.
Det andet punkt, som Danmark bør arbejde for i EU's ministerråd, har til  

 formål at øge indsatsen for de mange fordrevne/udrejste, der strander i deres  

 eget nærområde.
Derved kan der også skabes et alternativt tilholdssted for  

 dem, der ellers ville føle sig fristet til at tage den lange vej til et af de  

 rige lande uden sikkerhed for, at de kan få opholdstilladelse og asyl.  

 Samtidig rettes der et slag mod de menneskehandlere, der i dag lever højt på  

 falske løfter om sikker transport til bl.a. danske modtagelseslejre.
Danmark bør i lighed med EU også styrke sin egen indsats til fordel for  

 hjælp i fordrevnes/udrejstes nærområder.
Danmark yder årligt 11 milliarder  

 kr. i udviklingshjælp og 5 milliarder kr. i miljø- og katastrofebistand.
Det  

 foreslås, at sådanne midler på samme måde anvendes til at hjælpe flere  

 flygtninge i nærområderne.
Derved kan Danmark vise vejen for EU-partnerne og  

 lægge vægt bag de danske forslag, som dette beslutningsforslag lægger op til.
Beslutningsforslaget skal ses i sammenhæng med Venstres og Det  

 Konservative Folkepartis beslutningsforslag nr.
B 55 om en ny  

 udlændingepolitik og de samme partiers integrationsudspil.
Skriftlig fremsættelse Bertel Haarder (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om EU-indsats og dansk indsats i  

 nærområder til fordrevne/udrejste.
(Beslutningsforslag nr.
B 72).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
